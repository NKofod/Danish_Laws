(Til sædekornsfirmaerne samt til  

 Statsfrøkontrollens prøvetagere) Sortsblanding bestående af sorterne Andrea, Igri og Mammut er betinget  

 godkendt til salg i sæsonen 1987/88. I meddelelsen er betingelsen anført samt  

 de gældende betingelser for produktion og forhandling af sortsblandinger.
 Følgende sortsblanding af vinterbyg er betinget godkendt til salg i  

 sæsonen 1987/88, der begynder 1. juli 1987:
Blanding 1: Andrea, Igri og Mammut Sorten Andrea, der er opført på EF-fællessortsliste, er endnu ikke optaget  

 på dansk sortsliste.
Den er i sidste års afprøvning.
Godkendelsen af  

 blandingen er derfor betinget af, at der ikke pr. 1. juli 1987 foreligger  

 resultater fra afprøvningen, som vil hindre godkendelse til  

 sortslisteoptagelse.
 I henhold til § 3, stk. 3, i bekendtgørelse om sædekorn (* 1) er fastsat  

 følgende bestemmelser for produktion og forhandling af sortsblandinger:
1. De partier af rene sorter, der ønskes anvendt i  

 sortsblandinger, skal hver for sig være prøvetaget, mærket, forseglet og  

 godkendt som certificeret sædekorn, inden blandingen finder sted.
Partierne  

 skal opfylde de normer, der er fastsat for certificeret sædekorn 2.  

 generation i sædekornsbekendtgørelsens bilag 1, Afsnit I, Danske  

 kvalitetsnormer.
 2. De enkelte komponenter skal indgå i blandingen i  

 samme mængdeforhold.
 3. Statsfrøkontrollens prøvetager skal, før blandingen  

 påbegyndes, have forevist de enkelte partier, skal overvåge  

 blandingsprocessen og skal have overdraget mærkesedlerne fra de enheder af  

 rene sorter, der indgår i blandingen.
 4. Blandingspartiet skal prøvetages, mærkes og  

 forsegles af Statsfrøkontrollens prøvetager eller under prøvetagerens  

 overvågning.
 5. Blandingspartiet skal mærkes med  

 Statsfrøkontrollens mærkeseddel formular 88c eller emballeres i sække med en  

 godkendt fortrykt mærkeseddel.
 6. En prøve af blandingspartiet skal indsendes til  

 Statsfrøkontrollen, hvor den indgår som et led i kontrollen med  

 sortsblandingerne.
En del af prøverne vil af Statsfrøkontrollen blive udsået i kontrolmarken  

 til undersøgelse for blandingsforholdet mellem de indgåede sorter.
For denne  

 undersøgelse betaler firmaerne en afgift pr. blandingsparti, der svarer til  

 10 pct. af afgiften for en kontroldyrkning.
