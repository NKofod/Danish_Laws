Sambeskatning til rådgivere I nyhedsbrev den 27. maj 2005 informeres om de nye  

 oplysningspligter for selskaber med sambeskattede datterselskaber i udlandet,  

 aktiviteter i udlandet og fast ejendom i udlandet, som gælder fra 30. juni  

 2005, og der gives en forlænget frist på 6 uger fra selvangivelsesfristens  

 udløb til at eftersende de nye oplysninger.
Dansk Industri og FSR har stillet forskellige  

 spørgsmål til forståelsen af pligterne, ligesom Børsen den 16. juni giver sit  

 syn på de nye krav.
Rapporten fra Sambeskatningsudvalget, november 2004, som  

 også er nævnt i nyhedsbrevet, giver i kapitel 19 baggrunden for og uddybende  

 forklaring på pligterne, og findes på Skatteministeriets hjemmeside  

  

 www.skat.dk  

  

 under publikationer.
De væsentligste afsnit 19.2.2-19.2.4 er optaget  

 herunder.  

 ToldSkat kan med udgangspunkt heri oplyse:
Det er nyt, at der skal gives indsigt i  

 koncernstrukturen, som det danske selskab indgår i, men selskabet kender  

 almindeligvis strukturen.
Er der ændringer i koncernen, overvejer selskabet,  

 om  

 ændringen påvirker indkomsten i Danmark både nu og fremover.
Oplysningerne  

 giver ToldSkat bedre mulighed for at kontrollere selvangivelsen, og om de nye  

 sambeskatningsregler nye regler med overgangsregler overholdes.
Er der ingen  

 ændring i året, er det tilstrækkeligt at beskrive strukturen og oplyse, at  

 der  

 ikke er nogen ændring.   

             &nbsp  

 ; Selskabet i Danmark har anvendt et regnskab fra  

 udlandet til at indarbejde aktiviteten i årsrapport og koncernregnskab, som  

 indsendes til Erhvervs- og Selskabsstyrelsen.
Regnskabet anvendes også ved  

 opgørelsen af den skattepligtige indkomst.
Regnskabsreglerne i udlandet kan  

 være anderledes end i Danmark, og i udlandet er det ikke altid, at  

 datterselskabernes regnskaber offentliggøres.
Er det tilfældet, anvendes et  

 internt regnskab som et led i udarbejdelsen.
Den udenlandske aktivitet, der medregnes i  

 indkomsten, skal kunne følges fra det udenlandske officielle regnskab til  

 opgørelsen af den skattepligtige indkomst.
Detaljeringsgraden må efter Told-  

 og  

 Skattestyrelsens opfattelser være tilstrækkelig til at kunne følge  

 sammenhængen  

 mellem regnskaberne og videre til indkomstopgørelsen.
Det nye er, at  

 regnskabet  

 skal kunne følges til det danske selskabs årsrapport/koncernregnskab.
Er der  

 anvendt et internt regnskab undervejs, skal sammenhængen dertil oplyses.
Er  

 det  

 officielle regnskab for aktiviteten endnu ikke modtaget ved fristens udløb,  

 må  

 det oplyses og regnskabet eftersendes, som hidtil.
ToldSkat har godkendt udenlandske regnskaber på  

 dansk, norsk, svensk og hovedsprogene engelsk, tysk og fransk, men har bedt  

 om  

 oversættelse, hvis der var behov for det.
Det fremgår af cirkulæret om  

 sambeskatning.
Der er ikke stillet krav til formen eller til  

 oversættelser af de nye oplysninger.
Oplysningerne kan indsendes i den form,  

 de  

 findes og er anvendt i virksomheden.
Mangler oplysninger fra udlandet ved  

 fristens udløb, oplyses det som hidtil i selvangivelsen, og materialet  

 eftersendes.
Er der spørgsmål til selvangivelsen, henvender ToldSkat sig til  

 virksomheden.
 I det følgende refereres fra  

 Sambeskatningsudvalgets rapport afsnit 19.2.2-19.2.4:
19.2.2 Generelle oplysninger Det er af væsentlig betydning for en effektiv  

 kontrol, at skattemyndighederne har et opdateret overblik over selskaberne i  

 koncernen.
Det kunne på den baggrund overvejes at indføre et krav om, at der  

 i  

 forbindelse med selvangivelsen redegøres for koncernstrukturen i både Danmark  

 og udlandet ved indkomstårets begyndelse og afslutning med forklaring af  

 ændringer i årets løb.
En sådan redegørelse bør kun indeholde de oplysninger,  

 der er nødvendige for ligningen.
 Særligt når der i sambeskatningen er inddraget  

 udenlandske datterselskaber, danske søsterselskaber med udenlandsk  

 moderselskab  

 eller filialer af et udenlandsk selskab, bør det kræves, at der sammen med  

 opgørelsen af sambeskatningsindkomsten indsendes en samlet koncernoversigt,  

 således at det fremgår, hvilke koncernselskaber, der er omfattet af  

 sambeskatningen, og hvilke koncernselskaber, der ikke er med i  

 sambeskatningen.
Til brug ved kontrol af den løbende  

 indkomstopgørelse efter danske regler for et udenlandske datterselskab skal  

 indsendes dette selskabs officielle regnskab.
Da dette imidlertid er  

 udarbejdet  

 og revideret efter lokale regler, der ofte vil være forskellige fra danske  

 regler, bør der stilles krav om, at der samtidigt indsendes det interne  

 regnskab,  

 der indgår i det danske moderselskabs koncernregnskab (koncernkonsolidering).  

 Herved fås et regnskab, der er opstillet efter danske regnskabsregler og  

 indgår  

 i det - efter danske regler - reviderede koncernregnskab.  

  

[5] Er det ikke umiddelbart muligt at følge  

 sammenhængen mellem det officielle datterselskabsregnskab og det interne  

 regnskab, bør sammenhængen selvfølgelig oplyses.
19.2.3 Oplysninger af hensyn til korrekt  

 genbeskatning I et system som det gældende, hvor adgangen  

 til at overføre underskud fra udenlandske datterselskaber først og fremmest  

 har  

 til formål at fungere som en skattekredit, er det særdeles vigtigt, at der  

 sikres en korrekt genbeskatning.
Det må derfor betragtes som en klar mangel,  

 at  

 de nødvendige særlige oplysninger til brug herfor ikke skal vedlægges  

 selvangivelsen.
 Der bør således indføres krav om, at der årligt  

 skal angives bevægelserne på genbeskatningssaldoen for hvert datterselskab i  

 udlandet, hvor der er en genbeskatningssaldo.
 Ved strukturændringer, hvor genbeskatningssaldoen  

 enten flyttes til et nyt moderselskab, eller genbeskatningssaldoen  

 "flyttes" til et nyt datterselskab i udlandet, bør det kræves, at  

 der  

 indsendes en særlig redegørelse for grundlaget for denne "flytning"  

 -  

 herunder at betingelserne for "flytning", og dermed undgåelse af  

 aktuel genbeskatning, er opfyldt.
 Ved afståelse eller ophør af virksomhed i et  

 udenlandsk selskab, hvor der er en genbeskatningssaldo, må det oplyses,  

 hvorledes virksomheden videreføres, så det kan bedømmes, om der skal udløses  

 genbeskatning.
 Ved afståelse af det udenlandske selskab må det  

 oplyses, til hvem og hvorledes selskabet er afstået, så den korrekte  

 genbeskatning kan opgøres.
19.2.4 Oplysninger af hensyn til specifikke  

 værnsregler Ved inddragelse af et nyt udenlandsk datterselskab  

 i sambeskatningen bør det oplyses, hvorledes dette datterselskab selskab er  

 erhvervet af det danske selskab, og hvorledes det udenlandske datterselskab  

 har  

 erhvervet sin virksomhed.
Endvidere bør der indsendes en opgørelse af  

 indgangsværdier, herunder opgørelse af aktuel handelsværdi, for det  

 udenlandske  

 datterselskabs afskrivningsberettigede aktiver, og det skal oplyses i hvilket  

 omfang, de pågældende aktiver er erhvervet fra koncernforbundne selskaber.
De  

 særlige begrænsninger i adgangen til sambeskatning, og de særlige regler for  

 opgørelse af skattemæssige indgangsværdier kan ikke kontrolleres af de danske  

 myndigheder, uden der foreligger de anførte oplysninger.
 Det kan endvidere overvejes at fastsætte regler,  

 hvorefter selskaberne skal oplyse, om de har opfyldt de såkaldte værnsregler,  

 f.eks. bestemmelserne i LL § 5 G om dobbelt fradrag.
Mulighederne for credit for betalte skatter i  

 udlandet efter reglerne i LL § 33, stk. 6, betyder, at der efter gældende  

 regler skal dokumenteres den betalte skat i domicillandet.
Der bør fastsættes  

 nærmere regler for denne dokumentation, samt for indsendelse af oplysninger,  

 hvis og når den udenlandske skat ændres, herunder ændres som følge af  

 efterfølgende års underskud og mulighed for lokal carry-back.
 De særlige værnsregler i LL § 5 I og de nyere  

 regler om maksimering af credit  

  

[6]  

  

 skal  

 kunne kontrolleres, og der bør derfor kræves oplysninger om, hvorledes det  

 udenlandske datterselskab har opgjort den skattepligtige indkomst i  

 domicillandet.
 Bruger selskaberne ved opgørelse af  

 sambeskatningsindkomst at se bort fra underskud - jf. bestemmelserne i LL 33  

 H  

 - bør det kræves, at dette opgøres særskilt, og at ikke fratrukket - men nu  

 fremførselsberettiget  

 underskud - oplyses særskilt.
[5]  

  

 I de  

 tilfælde hvor det danske moderselskab ikke udarbejder et koncernregnskab,  

 fordi  

 koncernregnskabet i stedet udarbejdes af koncernens "ultimative"  

 udenlandske moderselskab, jf. årsregnskabslovens § 112, er det  

 datterselskabets  

 interne regnskab, der indgår heri, som skal indsendes.
Derved vil regnskabet  

 ikke nødvendigvis være udarbejdet efter danske regnskabsregler.
Der er  

 imidlertid sikkerhed for, at regnskabet er udarbejdet efter anerkendte  

 regnskabsstandarder,  

 idet det danske moderselskab i modsat fald skulle udarbejde koncernregnskab.
 [6]  

  

 Jf.  

 ligningslovens § 33, stk. 5, som vedtaget ved lov nr. 1215 af 27. december  

 2003.
