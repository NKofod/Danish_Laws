I henhold til § 9, stk. 6 i Boligstyrelsens bekendtgørelse nr. 179 af 16.  

 marts 1988 om drift og tilsyn med ungdomsboliger, der er opført med  

 statsstøtte skal kommunalbestyrelsen indsende spørgeskema (BO 18) med  

 kommunalbestyrelsens eventuelle bemærkninger til Bygge- og Boligstyrelsens  

 orientering.
Spørgeskemaet skal indsendes hvert år umiddelbart efter  

 regnskabets godkendelse.
Bygge- og Boligstyrelsen er for tiden ved at udarbejde nye regler om  

 selvejende ungdomsboliginstitutioners drifts- og regnskabsforhold.
De nye  

 regler vil blandt andet indebære, at kommunalbestyrelsen ikke længere skal  

 indsende spørgeskema (BO 18) til styrelsens orientering.
De nye regler  

 forventes at træde ikraft i foråret 1993, og generelt få virkning for de  

 regnskaber, der afsluttes efter 31. juli 1992.
 Bygge- og Boligstyrelsen skal på denne baggrund allerede nu meddele  

 kommunalbestyrelsen, at spørgeskema (BO 18) for regnskabsåret 1991-92, som er  

 afsluttet pr. 31. juli 1992, ikke skal sendes til Bygge- og Boligstyrelsens  

 orientering, idet reglerne på dette punkt forventes at få virkning for  

 regnskabsåret 1991-92. De spørgeskemaer, der allerede er indsendt til  

 styrelsen, vil blive behandlet på sædvanlig vis, hvorimod senere modtagne  

 spørgeskemaer vedrørende regnskabsåret 1991-92 vil blive sendt tilbage til  

 kommunalbestyrelsen.
 Kommunalbestyrelsens godkendelse af regnskabet og behandling af  

 regnskabsmaterialet og spørgeskema (BO 18) skal iøvrigt ske i  

 overensstemmelse med reglerne i ovennævnte bekendtgørelse.
Bygge- og Boligstyrelsen skal henlede opmærksomheden på, at  

 kommunalbestyrelsen fortsat skal foretage indberetning til Bygge- og  

 Boligstyrelsen, såfremt kommunalbestyrelsen konstaterer uregelmæssigheder af  

 væsentlig betydning ved institutionens eller ejendommens drift.
Der henvises  

 til § 12 i bekendtgørelse nr. 179 af 16. marts 1988.
