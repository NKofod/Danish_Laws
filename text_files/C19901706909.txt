 Fastsat af trafikministeren d.d. i henhold til § 3, stk. 4, i lov nr. 109  

 af 11. marts 1981.
I.
Virksomhedens art og formål.
§ 1 Københavns Lufthavnsvæsen er en af den danske stat ejet virksomhed, der  

 henhører under Trafikministeriets forvaltningsområde.
§ 2 Virksomheden er underlagt Trafikministeriet.
Trafikministeren kan i tillæg  

 til, hvad der er bestemt i nærværende styrelsesvedtægt, give almindelige  

 eller konkrete instrukser og direktiver for virksomheden og kan kræve  

 bestemte grupper af eller enkelte bestemte sager forelagt til afgørelse.
§ 3 Københavns Lufthavnsvæsen har til formål at drive og udbygge de offentlige  

 lufthavne Københavns Lufthavn og Københavns Lufthavn, Roskilde.
Stk. 2.  Udbygning af Københavns Lufthavn sker under iagttagelse af de i lov nr. 271 af 16. juni 1980 om udbygning af  

 Københavns lufthavn, Kastrup, fastsatte retningslinjer og under styring af et  

 under Trafikministeriet nedsat anlægsudvalg.
§ 4 Københavns Lufthavnsvæsen skal drives efter forretningsmæssige principper  

 under iagttagelse af offentlige forskrifter med hensyn til luftfartsmæssig  

 sikkerhed, støj- og forureningsbegrænsninger m.v.
 Stk. 2.  Afgifter m.v. skal fastsættes således, at der  

 for lufthavnsvæsenet som helhed opnås dækning af såvel drifts- som  

 kapitalomkostninger og således, at der herudover tilvejebringes et rimeligt  

 bidrag til finansiering af investeringer i lufthavnene.
§ 5 Det sikkerhedsmæssige tilsyn i medfør af lov om luftfart med Københavns  

 Lufthavn og Københavns Lufthavn, Roskilde, bortset fra tilsyn med  

 foranstaltninger til forebyggelse af forbrydelser mod luftfartens sikkerhed,  

 varetages af Statens Luftfartsvæsen.
 Stk. 2.  Den daglige kontrol med, at lufthavnene  

 opfylder de krav, som i medfør af lov om luftfart fastsættes i forskrifter om  

 drift, vedligeholdelse og tilsyn, påhviler lufthavnskontroltjenesten under  

 Københavns Lufthavnsvæsen.
 Stk. 3.  For så vidt der måtte opstå uenighed mellem  

 Statens Luftfartsvæsen og Københavns Lufthavnsvæsen i henseende til  

 spørgsmål, der angår den luftfartsmæssige sikkerhed eller godkendelse af  

 lufthavnsanlæg m.v., er Københavns Lufthavnsvæsen pligtig at forelægge sager  

 af den pågældende art for Trafikministeriet til endelig afgørelse.
§ 6 De med Københavns Lufthavnsvæsens virksomhed forbundne indtægts- og  

 udgiftsbevillinger optages på de årlige bevillingslove.
II.
Direktøren.
§ 7 Den daglige ledelse af Københavns Lufthavnsvæsen forestås af en direktør.
§ 8 Direktøren forestår inden for rammerne af lov nr. 109 af 11. marts 1981 om  

 Københavns lufthavnsvæsen samt bevillingslovene og med de begrænsninger, der  

 følger af nærværende styrelsesvedtægt og regnskabsinstruks for Københavns  

 Lufthavnsvæsen, selvstændigt den daglige drift af den til Københavns  

 Lufthavnsvæsen henlagte virksomhed og fastsætter herunder forskrifter for  

 luftfartsforetagenders, passagerers, lejeres og Københavns Lufthavnsvæsens  

 personales benyttelse af anlæggene.
§ 9 Direktøren indhenter Trafikministeriets forudgående godkendelse til  

 dispositioner, der indebærer indgåelse og opsigelse af kontrakter af  

 betydeligt økonomisk eller principielt omfang og væsentlige ændringer i  

 sådanne kontrakter samt til erhvervelse og afhændelse af arealer og fast  

 ejendom.
 Stk. 2.  Direktøren forelægger for Trafikministeriet  

 forslag til bevillingslove.
§ 10 Direktøren kan antage det fornødne personale til virksomhedens drift.  

 Direktøren kan endvidere afskedige personalet i overensstemmelse med de i de  

 respektive tjenestemandslove og arbejdsoverenskomster m.v. indeholdte regler.
 Stk. 2.  I forbindelse med udarbejdelse af bidrag til de  

 årlige bevillingslove m.v. tager direktøren efter samråd med  

 personaleorganisationerne stilling til forslag om ændringer i  

 klassificeringen af de under Københavns Lufthavnsvæsen værende stillinger.
III.
Københavns Lufthavnsvæsens organisation.
§ 11 Københavns Lufthavnsvæsens organisation er opdelt i følgende  

 organisationsenheder:
IV.
Anlægsudvalget for Københavns Lufthavn.
§ 12 Styringen af planlægningen, projekteringen og gennemførelsen af  

 udbygningsforanstaltninger i henhold til lov 271 af 16. juni 1980 om udbygning af Københavns lufthavn samt af al anden  

 bygge- og anlægsaktivitet, skemaført på finanslovens bygge~ og  

 anlægsprogrammer, er henlagt til et under Trafikministeriets departement  

 nedsat anlægsudvalg.
Direktøren er medlem af dette udvalg.
Stk. 2.  Anlægsudvalget bistås af Teknisk  

 afdeling/Teknisk sekretariat.
Teknisk afdeling varetager efter udvalgets  

 direktiver på Københavns Lufthavnsvæsens vegne den daglige ledelse af  

 samtlige med udbygningen forbundne planlægnings- og projekteringsopgaver samt  

 leder gennemførelsen af bygge- og anlægsarbejder på lufthavnen.
V.
Repræsentantskabet.
§ 13 Som bistand for direktøren fungerer et repræsentantskab på 9 medlemmer.
 Stk. 2.  Repræsentantskabet er rådgivende i spørgsmål  

 vedrørende Københavns Lufthavnsvæsen af indgribende betydning eller stor  

 økonomisk rækkevidde og skal have følgende arter af sager forelagt til  

 udtalelse:
 a. økonomiske analyser og prognoser.
b.
Drifts- og anlægsbudgetter.
c.
Væsentlige omdisponeringer af bevillinger.
d.
Væsentlige takstændringer.
e.
Virksomhedens regnskaber, herunder status.
f.
Revisionsberetninger.
g.
Udarbejdelse af regnskabsreglement samt ændringer heri.
h.
Væsentlige ændringer i virksomhedens ansvarsområde.
i.
Hovedtræk i virksomhedens organisationsplan og ændringer heri.
j.
Principielle spørgsmål vedrørende personalets forhold.
k.
Principielle spørgsmål vedrørende virksomhedens forhold til beboere i  

 lufthavnenes nærhed, herunder støj- og forureningsspørgsmål.
 1. Principielle spørgsmål vedrørende forholdene til  

 Københavns Lufthavnsvæsens brugere, herunder passagerer, luftfartsselskaber,  

 lejere m.v.
 Stk. 3.  Herudover virker repræsentantskabet rådgivende  

 for direktøren efter dennes anmodning.
§ 14 Lufthavnsrepræsentantskabets medlemmer beskikkes af trafikministeren for  

 perioder på 5 år ad gangen.
 Stk. 2.  Ministeren kan godkende udpegelse af  

 suppleanter for de faste medlemmer af repræsentantskabet, således at en  

 suppleant har ret til at møde, når et medlem har lovligt forfald.
§ 15 Lufthavnsrepræsentantskabets formand og øvrige medlemmer beskikkes af  

 trafikministeren, idet dog visse beskikkelser sker efter forudgående  

 indstillinger som følger:
3 medlemmer efter indstilling fra tjenestemands-, funktionær- og  

 arbejderorganisationerne under Københavns Lufthavnsvæsen, 2 medlemmer efter indstilling henholdsvis fra SAS og fra de danske charterluftfartsselskaber, og 1 medlem efter indstilling fra Erhvervenes Transportudvalg.
 Stk. 2.  Ministeren kan tilbagekalde beskikkelsen af et  

 repræsentantskabsmedlem eller suppleant efter indstilling fra samme  

 organisation, virksomhed m.v., der har indstillet den pågældende beskikket.  

 Beskikkelsen bortfalder dog uden videre, hvis et medlem mister sin  

 tilknytning til den organisation eller virksomhed, der har indstillet den  

 pågældende.
§ 16 Lufthavnsrepræsentantskabet indkaldes normalt til et møde hver anden måned  

 på foranledning af repræsentantskabets formand.
 Stk. 2.  Dagsordenen, der udsendes til medlemmerne så  

 vidt muligt med en uges varsel og bilagt behørig dokumentation, fastsættes  

 efter forudgående forhandling med direktøren, der også forelægger sagerne på  

 møderne.
 Stk. 3.  Ud over de ordinære møder kan  

 repræsentantskabet sammenkaldes efter behov, såfremt blot et medlem eller  

 direktøren måtte ønske det.
 Stk. 4.  Over møderne føres en protokol, hvoraf udskrift  

 indsendes til Trafikministeriet.
 Stk. 5.  Repræsentantskabet antager selv sin sekretær.
§ 17 Repræsentantskabets møder er lukkede, og der påhviler repræsentantskabets  

 medlemmer tavshedspligt med hensyn til de behandlede sager, og hvad der på  

 anden måde kommer til deres kundskab om Københavns Lufthavnsvæsens forhold,  

 og hvorom tavshed ifølge sagens natur er påkrævet.
§ 18 Sager, der har været behandlet i repræsentantskabet, skal af direktøren  

 forelægges Trafikministeriet til endelig afgørelse, uanset at dette ikke er  

 påkrævet efter nærværende vedtægt, såfremt anmodning herom fremsættes af  

 formanden for repræsentantskabet eller af den af trafikministeren udpegede  

 repræsentant for Trafikministeriets departement.
VI.
Regnskab.
§ 19 I den for Københavns Lufthavnsvæsen godkendte regnskabsinstruks er fastsat  

 de nærmere regler for virksomhedens regnskabsvæsen, herunder formerne for  

 virksomhedens regnskabsaflæggelse, og hvorledes virksomheden skal forholde  

 sig med hensyn til afskrivninger på anlæg, materiel m.v. Ændringer i denne  

 regnskabsinstruks kan alene ske efter forudgående godkendelse af  

 Trafikministeriet.
 VII. Årsrapport.
§ 20 Ved udgangen af hvert finansår afgives en beretning for virksomheden.
 VIII. Ændringer af styrelsesvedtægten.
§ 21 Ændringer i nærværende styrelsesvedtægt skal godkendes af  

 Trafikministeriet, der ligeledes efter forhandling med direktøren og  

 repræsentantskabet kan foretage ændringer i vedtægten.
