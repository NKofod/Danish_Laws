Vejledning vedrørende medicinsk  

 behandling af kvinder, som er eller påtænker at blive gravide Sundhedsstyrelsens vejledning af 17. september 1998 Til landets læger På given foranledning skal Sundhedsstyrelsen præcisere og  

 indskærpe lovgivningens krav samt de gældende retningslinjer for  

 svangreomsorgen i relation til medicinsk behandling af kvinder, som er eller  

 påtænker at blive gravide.
Lægens rådgivning og behandling, herunder ordinationer af  

 medicin, sker under ansvar efter lægelovens §6 vedrørende  

 lægens pligt til at udvise omhu og samvittighedsfuldhed.
Lægens  

 informationspligt efter lovgivningen er nærmere beskrevet i  

 Sundhedsstyrelsens vejledning om information og samtykke og om videregivelse  

 af helbredsoplysninger af 16. september 1998, jf. lov om patienters  

 retsstilling af 1. juli 1998.
 Lægens pligt til at udvise omhu indebærer også pligt til  

 at holde sig orienteret om den faglige udvikling, samt til i  

 tvivlstilfælde eller p.g.a. et problems faglige karakter, at henvise  

 til anden relevant ekspertise.
 Sundhedsstyrelsen udsendte maj 1998 nye retningslinjer for svangreomsorg,  

 som trådte i kraft 1. juli 1998. Retningslinjerne omhandler  

 sundhedsvæsnets indsats i forbindelse med graviditet, fødsel og  

 barselperiode, og er udsendt til alle praktiserende læger, alle  

 jordemødre, alle landets gynækologisk-obstetriske afdelinger,  

 samt alle speciallæger i gynækologi-obstetrik.
 Organisationen af svangreomsorgen tilstræber bl.a. at tilgodese to  

 grundlæggende hensyn:
 ·  

 	På den ene side, at kvinder med formodet ringe risiko for  

 graviditets- eller fødselskomplikationer under graviditeten  

 overvejende følges i den primære sundhedssektor - d.v.s. hos  

 egen læge og jordemoder; hensynet til at undgå en  

 "sygeliggørelse" af det normale svangerskab er i denne forbindelse  

 væsentligt.
·  

 	På den anden side, at alle gravide med øget risiko -  

 herunder med øget medicinsk risiko - i fornødent omfang  

 visiteres til undersøgelse og behandling på relevant  

 specialistniveau.
Rådgivning og intervention tidligt i graviditeten kan  

 mindske risikoen for medfødte misdannelser, øget sygelighed  

 eller øget dødelighed hos barnet ved fødslen, og mindske  

 risikoen for moderen i graviditeten og i tilslutning til fødslen.
Som  

 regel vil visitation af en kvinde til relevant specialist mest  

 hensigtsmæssigt kunne ske gennem den obstetriske afdeling.
 For optimal funktion af svangreomsorgen er det afgørende, at der i  

 enhver kontakt mellem lægen og den svangre indgår en fornyet  

 overvejelse af, på hvilket ekspertiseniveau kvindens og fostrets tarv  

 bedst kan varetages.
Lægemiddelordination til gravide Ordination af lægemidler til en gravid kvinde skal altid betragtes  

 som en potentiel forøgelse af risikoen for fostret.
Når en gravid kvinde indtager et lægemiddel, påvirkes  

 fostret direkte eller indirekte.
Fostret kan på denne måde  

 udsættes for skadelig påvirkning.
Det vides, at en mindre del af  

 medfødte misdannelser kan tilskrives medicinindtagelse under  

 graviditeten.
Næsten alle de lægemidler, som den gravide  

 indtager, har mulighed for at passere placenta enten i uomdannet eller i  

 omdannet form.
 Enhver læge bør i denne forbindelse lade sig vejlede af  

 følgende:
 ·  

 	Kun en meget lille del af registrerede lægemidler kan betegnes som  

 dokumenteret sikre under graviditeten.
 ·  

 	For en del lægemidlers vedkommende kan den terapeutiske  

 nyttevirkning næsten aldrig opveje risikoen hos en gravid kvinde.
·  

 	For de fleste lægemidler gælder det, at de  

 behandlingsmæssige fordele for kvinden kan være så store,  

 at man i nogle situationer er nødt til at acceptere en mulig risiko  

 for fostret.
Denne afvejning af behandlingsmæssig nytteværdi for  

 kvinden, mod mulige risici for kvinden eller fostret, må altid  

 forudsættes at ske på fornødent lægeligt  

 ekspertiseniveau, samt i samråd med kvinden på baggrund af  

 fyldestgørende information til hende.
Udgangspunktet er således streng tilbageholdenhed, når det  

 gælder lægemiddelordination til gravide kvinder eller kvinder,  

 som planlægger graviditet.
Hvis der foreligger en medicinsk risiko,  

 f.eks. kronisk behandlingskrævende sygdom hos kvinden, som  

 nødvendiggør iværksættelse eller  

 videreførelse af medikamentel behandling, skal dette ske på  

 baggrund af undersøgelse og/eller rådgivning i relevant  

 specialistregi (eksempelvis intern medicin, gynækologi-obstetrik,  

 neurologi, pædiatri).
Risikoen for organskade hos fostret ved medikamentel behandling af moderen  

 er størst i 1. trimester.
For nye lægemidler vil der ikke  

  være kliniske erfaringer, der kan belyse risiko for fostret, og de  

 bør derfor undgås.
Særligt vedrørende epilepsi Sundhedsvæsnets indsats i forhold til kvinder, der lider af  

 epilepsi, bør, hvor dette er muligt, ske allerede i den  

 prækonceptionelle periode.
Det er således en læges pligt at  

 informere en fertil kvinde med epilepsi om den øgede risiko for  

 fostret, der i tilfælde af graviditet kan være forbundet dels med  

 grundsygdommen, dels med den medicinsk antiepileptiske behandling.
Hvis  

 kvinden overvejer graviditet, skal lægen med kvindens samtykke inddrage  

 neurologisk bistand til den antiepileptiske behandlings  

 tilrettelæggelse (herunder vurdering af mulighederne for omstilling til  

 anden behandling), samt sikre, at der ordineres profylaktisk  

 folsyrebehandling.
Fertile kvinder skal særligt oplyses om den mulige  

 fosterbeskadigende effekt af given medicin.
Spørgsmålet om fosterskader ved epilepsi/antiepileptisk  

 behandling er ikke endeligt afklaret.
Epilepsi øger i sig selv  

 risikoen for medfødte misdannelser, og risikoens størrelse er  

 korreleret til anfaldsfrekvens.
Antiepileptisk behandling tilsigter at  

 reducere anfaldshyppigheden, men indebærer også en øget  

 risiko for misdannelser.
Størst risiko knytter sig til  

 flerstofbehandling, som i muligt omfang bør søges omstillet til  

 monoterapi, hvis en kvinde ønsker at blive gravid.
 I tilfælde af uplanlagt graviditet under antiepileptisk behandling  

 med lægemidler, der kan forøge risiko for  

  neuralrørsdefekt eller anden misdannelse, herunder, hvor det af  

 hensyn til kvinden er nødvendigt at videreføre den givne  

 behandling, skal kvinden tilrådes prænatal diagnostik for at  

 påvise eller udelukke misdannelse.
Profylaktisk behandling med folsyre dgl. nedsætter risikoen for  

 neuralrørsdefekter, og skal altid tilrådes og tilbydes en kvinde  

 med epilepsi, såvel forud for, som under svangerskab.
Der henvises i  

 denne forbindelse til Sundhedsstyrelsens Retningslinjer for svangreomsorg af  

 1. juli 1998, bilag 3.
Gravide kvinder med epilepsi bør kontrolleres hyppigt, f.eks. en  

 gang om måneden med måling af plasmakoncentrationer af  

 antiepileptisk medicin.
Hyppige dosisjusteringer kan i nogle tilfælde  

 være indiceret, idet omsætningshastigheden kan ændres og  

 plasma koncentrationerne derfor variere under graviditeten.
Ved  

 ændringer i anfaldshyppighed eller anfaldstype og overvejelser om  

 ændring af antiepileptisk lægemiddel bør neurologisk  

 bistand inddrages.
