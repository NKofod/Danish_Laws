Betænkning afgivet af Erhvervsudvalget  

 den 4. april 2002 Betænkning over Forslag til lov om tjenester i  

 informationssamfundet, herunder visse aspekter af elektronisk handel [af  

 økonomi- og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 29. januar 2002 og var til  

 1. behandling den 19. februar 2002. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 3 møder.
Høring Lovforslaget er en delvis genfremsættelse af  

 lovforslag L 53, der blev fremsat den 24. oktober 2001 (2001-02, 1  

 samling) Et udkast af dette lovforslag har inden  

 fremsættelsen været sendt i høring, og erhvervsministeren  

 sendte den 12. juli 2001 dette udkast til udvalget, jf. (2001-02, 1. samling)  

 L 53   bilag 1. Den 1. februar 2002 sendte økonomi- og  

 erhvervsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Finansrådet Forsikring & Pension Handelskammeret IT-Brancheforeningen Økonomi- og erhvervsministeren har over for  

 udvalget kommenteret de skriftlige henvendelser til udvalget.
Deputation Endvidere har IT-Brancheforeningen mundtligt over for  

 udvalget redegjort for sin holdning til forslaget.
Spørgsmål Udvalget har stillet 4 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (udvalget med  

 undtagelse af EL) indstiller lovforslaget til vedtagelse  

 uændret.
 Et mindretal i udvalget (EL) indstiller  

 lovforslaget til forkastelse ved 3. behandling.
Enhedslistens medlem af udvalget ser lovforslaget som et  

 led i gennemførelsen af det indre marked.
Formålet er at give  

 bedre betingelser for elektronisk handel og give virksomhederne bedre  

 vilkår.
Det sker ved at give leverandørerne en mulighed for at  

 tilbyde tjenester overalt i Den Europæiske Union på basis af  

 retssystemet i etableringslandet.
Det betyder, at danske firmaer er bundet af  

 danske regler, spanske af spanske regler og hollandske af hollandske osv.
Konsekvensen af lovforslaget vil være, at danske  

 forbrugere risikerer at få en dårligere forbrugerbeskyttelse end  

 den, der følger af de danske regler, hvilket fremgår klart af  

 bemærkningerne til forslagets fordele og ulemper.
Danske forbrugere vil  

 fremover være nødt til ikke bare at kende den danske  

 forbrugerbeskyttelseslovgivning men i realiteten lovgivningen for alle andre  

 EU-lande også.
Efter Enhedslistens opfattelse er dette direktiv et godt  

 eksempel på, at man i EU på trods af mange festtaler om det  

 modsatte, i realiteten underordner hensynet til forbrugeren i forhold til  

 hensynet til erhvervslivet.
Hensynet til forbrugerne kunne langt bedre sikres  

 ved at gennemføre en aftale med klare minimumsregler, hvor man  

 samtidig gav de enkelte lande mulighed for at gå videre i deres egen  

 lovgivning.
Fremover bliver det andre landes lovgivning, som afgør  

 retstilstanden i Danmark.
Det vil sige, at man inden for e-handel vil kunne  

 se, at udenlandske firmaer, der er underlagt mildere regler for  

 forbrugerbeskyttelse og lignende, kan gå ind og udkonkurrere danske  

 virksomheder   også på det danske marked.
Forslaget fører også til mere bureaukrati, da  

 det bliver andre landes lovgivning, der er gældende inden for de danske  

 grænser.
Enhedslisten er spændt på, hvilke forringelser  

 regeringen har tænkt sig at gennemføre på andre  

 områder for at få råd til at betale for det øgede  

 bureaukrati, som gennemførelsen af forslaget medfører.  

 Enhedslisten er endvidere bekymret for, om dette direktiv levner plads til  

 ikke-kommercielle institutioner.
F.eks. defineres søgemaskiner som  

 kommercielle, selv om de er gratis.
Det er heller ikke helt indlysende for Enhedslisten,  

 hvorfor man ikke i stedet for at gennemføre en helt ny lov  

 implementerer direktivet ved at gennemføre ændringer i den  

 eksisterende lovgivning om etablering, markedsføring,  

 rådgivning, aftaleindgåelse, ansvar og offentlig kontrol.  

 Begrundelsen er, at det vil være uhensigtsmæssigt og meget  

 omstændeligt.
I stedet overlader man det til den almindelige borger at  

 gennemføre den nødvendige sammenkædning af lovgivningen.  

 Det bliver besværligt, omstændeligt for borgeren, og kan skabe  

 stor usikkerhed om retstilstanden.
 Enhedslisten stemmer imod forslaget, selv om det efter  

 Enhedslistens opfattelse i princippet er fuldstændig ligegyldigt, hvad  

 Enhedslisten stemmer, og hvad det danske Folketing mener, fordi der er tale  

 om et EF-direktiv, der skal implementeres   koste hvad det vil.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 61 Bilagsnr.
