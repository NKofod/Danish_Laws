 Et kvindeligt medlem af hjemmeværnet kom til skade, da hun under  

 uddannelse i selvforsvar faldt forkert under udførelse af et forlæns  

 rullefald.
 Hun pådrog sig derved et brud på højre nøgleben.
 Arbejdsskadestyrelsen traf afgørelse om, at der var tale om en skade,  

 der var omfattet af lov om erstatning til skadelidte værnepligtige m.fl.
 Et kvindeligt medlem af hjemmeværnet kom til skade, da hun under  

 uddannelse i selvforsvar faldt forkert under udførelse af et forlæns  

 rullefald.
 Hun pådrog sig derved et brud på højre nøgleben.
 Arbejdsskadestyrelsen traf afgørelse om, at der var tale om en skade, der  

 var omfattet af lov om erstatning til skadelidte værnepligtige m.fl.
 KOMMENTAR:
 Denne specielle lov åbner mulighed for, at personer, der gør frivillig  

 tjeneste i hjemmeværnet, kan få erstatning, hvis de kommer til skade i  

 tjenesten.
 Personkredsen omfatter i øvrigt værnepligtige og værnepligtige  

 befalingsmænd ved forsvaret og civilforsvaret.
 Også personer der aftjener civil værnepligt eller værnepligt ved udførelse  

 af bistandsarbejde i udviklingslande er omfattet.
 Endelig er personer, som gør tjeneste som frivillig i civilforsvaret,  

 eller som er udtaget til at forrette tjeneste inden for civilforsvaret,  

 omfattet af den specielle lov.
 Der ydes erstatning for følgerne af ulykker eller sygdomme, som med  

 rimelig sandsynlighed kan henføres til udførelsen af de pligter, der er  

 forbundet med tjenesten, eller de forhold, som tjenesten foregår under.
Det er Arbejdsskadestyrelsen, der træffer afgørelse i disse sager.
Der kan  

 klages til Den Sociale Ankestyrelse.
Det er staten, som betaler erstatningerne.
Der er tale om samme  

 erstatningsformer som i arbejdsskadeforsikringsloven, dvs. erstatning for tab  

 af erhvervsevne, godtgørelse for varigt men, erstatning for tab af forsørger  

 og overgangsbeløb til efterladte ved dødsfald.
Der stilles ikke så store krav i denne specielle lov ved vurderingen af,  

 hvorledes skaden er opstået.
Det er tilstrækkeligt, at der er en rimelig  

 sandsynlighed for, at skaden skyldes tjenesten.
 Dette står i modsætning til vurderingen i arbejdsskadesager, hvor det skal  

 godtgøres, at der er en sammenhæng mellem arbejdsforhold og skaden.
