 Skatteberegning efter personskattelovens § 19, stk. 5, 2. pkt. for  

 helårssamlevende ægtefæller.
 Skatteberegning efter personskattelovens § 19, stk. 5, 2. pkt. for  

 helårssamlevende ægtefæller.
I bilag 3 i Skattedepartementets cirkulære af 13. september 1988 om  

 ændringer i ligningsloven, personskatteloven, virksomhedsskatteloven og  

 investeringsfondsloven er vist et eksempel på nedslagsberegning ifølge  

 formueskatteloftet.
Eksemplet viser brugen af reglen i personskattelovens §  

 19, stk. 5, 2. pkt., hvor ægtefællernes samlede skattepligtige indkomst er  

 mindre end skatteloftsindkomsten og træder i stedet for denne i  

 nedslagsberegningen.
 Eksemplet lægger til grund, at nedslag gives, når de  almindeligt  

  beregnede indkomst- og formueskatter overstiger 78% af ægtefællernes samlede  

 skattepligtige indkomst.
Skattedepartementet har nu truffet afgørelse om, at denne fortolkning ikke  

 kan opretholdes.
Udtrykket »indkomst- og formueskatter« i  

 personskattelovens § 19, stk. 5, 2. pkt., må under henvisning til  

 bemærkningerne til lovbestemmelsen anses at henvise til personskattelovens §  

 19, stk. 5, 1. pkt., der anvender udtrykket.
 Den ændrede fortolkning betyder således, at nedslaget skal beregnes på  

 grundlag af indkomst- og formueskatten beregnet  efter skatteloftsreglen i  

 § 19, stk. 4 . Hos den ægtefælle, der har den største personlige  

 indkomst, indgår i det beregnede skattebeløb skat efter personskattelovens §  

 8, dvs. 6 pct. af den personlige indkomst med tillæg af ægtefællernes samlede  

 positive nettokapitalindkomst med  et bundfradrag . De beregnede  

 indkomstskattebeløb nedsættes med skatteværdien af et personfradrag.
 Den ændrede fortolkning har virkning fra og med indkomståret 1988 og får  

 følgende betydning for eksemplet i bilag 3, der gengives nedenunder.
 Eksempel 3: Eksempel på nedslagsberegning ifølge formueskatteloftet.  

 (Aalborg kommune 1988). (Den beregningsmæssige biperson har negativ  

 beregningsmæssig personlig indkomst og positiv overskydende kapitalindkomst.  

 Endvidere viser dette eksempel brugen af reglen i § 19, stk. 5, hvor  

 ægtefællernes samlede skattepligtige indkomst er mindre end  

 skatteloftsindkomsten og træder i stedet for denne nedslagsberegning).
