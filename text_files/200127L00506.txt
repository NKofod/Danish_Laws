Ændringsforslag stillet den 6. maj 2002  

 uden for betænkningen Ændringsforslag til 2. behandling af Forslag til lov om ændring af  

 ejendomsværdiskatteloven og andre skattelove (Loft over ejendomsværdiskatten og  

 ejendomsværdiskat ved flytning) [af  

 skatteministeren (Svend Erik Hovmand)] Af	skatteministeren:
Til § 2 12) I det under nr. 2 foreslåede § 33, stk.  

 12, indsættes efter 3. pkt.:
»Ved om- eller tilbygninger i 1. pkt. forstås en om-  

 eller tilbygning, der kræver byggetilladelse.« [Omberegning af loft kun ved om- og tilbygninger, der  

 kræver byggetilladelse] Bemærkninger Til nr. 12 Efter ændringsforslaget fremgår, at der kun  

 skal ske en omberegning af loftet over ejendomsværdiskatten i de  

 tilfælde, hvor der er tale om en om- eller tilbygning, der kræver  

 byggetilladelse.
 Med ændringsforslaget tages der højde for den  

 kritik, der har været af lovforslaget om ikke at indeholde klare regler  

 for, hvilke om- og tilbygninger der kan medføre en forhøjelse  

 af grundlaget for loftet.
 Den foreslåede ændring betyder, at der  

 fremover er fuldstændig klarhed for boligejerne med hensyn til,  

 hvornår der skal ske en omberegning af loftet.
