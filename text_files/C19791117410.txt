 På adoptionsnævnets møde med samtlige adoptionssamråd og socialcentre m.v.  

 den 14. september 1978 på Klarskovgård foreslog Københavns magistrat  

 indførelse af vejledende regler for hvilke oplysninger, der generelt kan  

 gives de vordende adoptivforældre for danske børn om barnet og dets forældre  

 (beretningens bilag I, spørgsmål 23).
Spørgsmålet har været drøftet i nævnet på grundlag af et senere udfærdiget  

 oplæg fra Københavns magistrat.
Nævnet har herefter besluttet at henstille,  

 at der i forbindelse med omtalen af barnet for ansøgerne meddeles følgende  

 oplysninger:
 Vedrørende barnet:
Udseende Fødselsvægt - og længde Fødslens forløb Helbredsforhold og udvikling (eventuelt efter samråd med læge) Hidtidige opholdssteder Vedrørende barnets biologiske forældre:
Omtrentlig alder Udseende og socialrådgiverens indtryk Skole- og anden uddannelse Typeerhverv Civilstand Helbredsforhold (eventuelt efter samråd med læge) Forholdet til barnet Begrundelsen for bortadoption Kort beskrivelse af opvækstforhold Sædvanligvis ikke oplysninger om andre børn i familien, men i visse  

 tilfælde kan oplysning herom meddeles som begrundelse for bortadoption,  

 f.eks. når ægtepar bortadopterer, fordi de har flere børn, end de kan magte.
 Der bør ikke meddeles oplysning om, hvorvidt forældrene er straffet.
Er oplysningerne om barnets fader givet af moderen, anføres dette.
Det bør  

 endvidere oplyses, om faderskabet er fastslået, eller om der er søgt om  

 fritagelse for rejsning af faderskabssag.
Efter adoptionsbevillingens udfærdigelse bør adoptivforældrene have  

 skriftlig underretning om de tidligere meddelte oplysninger.
Den skriftlige  

 orientering bør medddeles på en sådan måde, at den senere uden skade for  

 adoptivbarnet vil kunne vises til dette.
 Som bilag I og II vedlægges to opdigtede eksempler på, hvilke oplysninger  

 der vil kunne gives.
 P.N.V.
 Hornslet.
 Cirkulærskrivelse til samtlige socialcentre, Københavns magistrat og  

 Frederiksberg kommune, det sociale udvalg.
 Bilag I.
 Dennis er født 28. april 1977 på amtssygehuset i Glostrup.
Fødselsvægt 3050 gr. fødselslængde 50 cm.
Fødslen var naturlig og uden  

 komplikationer.
Hans første levemåneder var meget omskiftelige, med mange hospitalsophold.  

 Ind imellem var han hos sine forældre, ind imellem på Lyngby børnehjem.
Ved  

 sidste anbringelse på Lyngby børnehjem 7,5 måned gammel virkede han lidt  

 tilbage i udvikling, han havde tendens til at få dårlige ører og fik indlagt  

 dræn.
Han kom hurtigt i trivsel og 10 måneder gammel beskrives han som kvik  

 og alderssvarende udviklet.
Aktiv og interesseret i sine omgivelser.
Dennis' biologiske forældre lever i ægteskab.
De har ønsket at  

 bortadoptere Dennis, fordi de ikke føler, at de er i stand til at yde ham  

 det, han har brug for, for at trives og have det godt.  gteskabet er ikke  

 harmonisk, og moderen synes ikke, at hun magter opgaven som mor.
Moderen er i  

 begyndelsen af tyverne.
Hun har udtalt, at hun har haft en god barndom, dog  

 præget af, at hendes forældre døde, da hun var 13 år.
Hun er udgået af 10.  

 klasse og har derefter haft almindeligt ufaglært arbejde.
Hun har tendens til  

 at få eksem, som han behandles for.
Faderen er ligeledes i begyndelsen af tyverne.
Han er opvokset hos enlig  

 mor.
Han er udgået af 8. klasse og har derefter fået en håndværksuddannelse.
 Han er farveblind.
 BILAG II.
 Maria er født 27. oktober 1977. Fødselsvægt 2650 gr. fødselslængde 50 cm.  

 Naturlig fødsel uden komplikationer.
 Udviklede sig godt på børnehjemmet og beskrives derfra som sund og rask.
Moderen er omkring 20 år gammel, hun har taget realeksamen og har derefter  

 fået en uddannelse og har taget handelsmedhjælpereksamen.
Hun har ikke ønsket  

 at gifte sig med Marias far.
Hun ønsker heller ikke at blive enlig mor men  

 har foretrukket at bortadoptere barnet.
 Moderen skal altid have været sund og rask og uden arvelige sygdomme i  

 slægten.
 Der er søgt fritagelse for at rejse faderskabssag, men moderen har oplyst,  

 at faderen til barnet er en fraskilt ufaglært arbejder i midten af tyverne.
