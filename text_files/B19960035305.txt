 I medfør af § 5, stk. 3, i lov om erhvervsfremme, jf.
 lovbekendtgørelse nr. 323 af 25. april 1996 fastsættes følgende:
Erhvervsudviklingsrådet § 1.  Der nedsættes et Erhvervsudviklingsråd, som har  

 til opgave at rådgive regeringen om forhold af væsentlig betydning for  

 virksomhedernes produktionsvilkår og for erhvervsudviklingen i øvrigt.  

 Erhvervsudviklingsrådet skal efter eget initiativ eller efter opfordring fra  

 regeringen udtale sig eller rådgive om forhold, der har betydning for  

 erhvervslivets internationale konkurrenceevne.
 Stk. 2.  Erhvervsudviklingsrådet skal i sin rådgivning  

 især medvirke til:
 Stk. 3.  Erhvervsudviklingsrådet har endvidere inden for  

 rammerne af lovens § 2 til opgave:
 § 2.  Der nedsættes et Bevillingsudvalg, som har til  

 opgave at træffe afgørelser i sager vedrørende ansøgning om medfinansiering  

 til virksomheder, enkeltpersoner m.v.
 Stk. 2.  Erhvervsudviklingsrådet fastsætter principperne  

 for Bevillingsudvalgets virke og for behandling af sager, der henhører under  

 Erhvervsudviklingsrådets kompetence, herunder sager om medfinansiering til  

 virksomheder, enkeltpersoner m.v.
 § 3.  Med henblik på at udfylde den i lov om  

 erhvervsfremme § 5, stk. 2, nævnte opgave kan Erhvervsudviklingsrådet tage  

 initiativ til erhvervsfremmende aktiviteter navnlig vedrørende:
 m.v.
 § 4.  Nye initiativer efter § 4 iværksættes efter  

 forudgående forelæggelse for erhvervsministeren.
 Stk. 2.  Erhvervsministeren vil som hidtil have mulighed  

 for selv at iværksætte nye initiativer eller programmer.
 § 5.  Midler til løsning af Erhvervsudviklingsrådets  

 opgaver bevilges på de årlige finanslove.
Medfinansiering og tilbagebetaling § 6.  Der kan ydes medfinansiering til aktiviteter,  

 der omfattes af lovens formål.
 Stk. 2.  Ved medfinansiering af aktiviteter kan et eller  

 flere af følgende midler tages i anvendelse:
 Stk. 3.  Erhvervsudviklingsrådet kan fastsætte  

 bestemmelser om mindstegrænser for den medfinansiering, der bevilges i  

 enkeltsager.
 § 7.  Ved ydelse af medfinansiering til  

 enkeltvirksomheder knyttes som hovedregel en forpligtelse til tilbagebetaling  

 af den ydede medfinansiering i tilfælde af kommerciel succes.
 Stk. 2.  Projektgarantier omfattes ikke af forpligtelsen  

 til tilbagebetaling, og der knyttes ikke tilbagebetalingsforpligtelse til  

 projekter af almennyttig eller prækompetitiv karakter.  

 Erhvervsudviklingsrådet kan fastsætte, at der i særlige tilfælde gøres en  

 undtagelse fra hovedreglen om tilbagebetalingsforpligtelse, f.eks. ved  

 medfinansiering af projekter under en vis størrelse.
Stk. 3.  Tilbagebetaling sker i form af en afgift ved  

 kommerciel udnyttelse.
Tilbagebetalingen kan ikke for nogen enkeltmodtager  

 overstige den ydede medfinansiering, eksklusiv eventuelle  

 rentetilskrivninger.
Stk. 4.  Ved salg af produkter, licensrettigheder og  

 know-how, der er resultat af et statsligt medfinansieret udviklingsprojekt,  

 beregnes en tilbagebetalingsafgift.
Afgiften beregnes som en procentandel af  

 omsætningen.
Ved statslig medfinansiering af udviklingsprojekter, der  

 vedrører forbedrede produktionsprocesser, beregnes afgiften som hovedregel på  

 grundlag af salget af de produkter, der hidhører fra produktionsprocessen.
 Stk. 5.  Tilbagebetalingsprocenten fastsættes i  

 medfinansieringsaftalen og således, at den statslige medfinansiering kan  

 forventes tilbagebetalt inden for en tidsmæssigt afgrænset periode.  

 Tilbagebetalingsforpligtelsen bortfalder efter udløbet af denne periode.
 Stk. 6.  Tilbagebetalingsafgiften opgøres på baggrund af  

 en revisorattesteret opgørelse over den kommercielle udnyttelse af den  

 medfinansierede erhvervsudviklingsaktivitets resultater.
 Stk. 7.  Tilbagebetalingsforpligtelsen bortfalder,  

 såfremt en udviklingsaktivitet ikke fører til kommerciel udnyttelse.
 Stk. 8.  Udbetalt medfinansiering kan kræves helt eller  

 delvis tilbagebetalt, hvis forudsætningerne for medfinansieringen falder bort  

 eller ændres væsentligt, f.eks. ved en virksomheds ophør, konkurs,  

 afhændelse, udlejning, overdragelse af produktions- og salgsrettigheder eller  

 misligholdelse af vilkårene for medfinansieringen.
Ikrafttrædelse § 8.  Bekendtgørelsen træder i kraft den 15. maj 1996.
 Stk. 2.  Samtidig ophæves bekendtgørelse nr. 746 af 14.  

 september 1993 om Erhvervsudviklingsrådets virke.
