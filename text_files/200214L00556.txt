Betænkning afgivet af Arbejdsmarkedsudvalget den 14. maj  

 2003 Betænkning over Forslag til lov om  

 ændring af lov om Arbejdsmarkedets Tillægspension med flere love (Valgfrihed i SP-ordningen) [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 13. marts 2003 og var til 1.  

 behandling den 27. marts 2003. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 12. februar 2003 dette udkast  

 til udvalget, jf. alm. del  bilag 220. Den 13. marts 2003 sendte  

 beskæftigelsesministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Forsikring  

    

 & Pension.
Beskæftigelsesministeren har over for udvalget  

 kommenteret den skriftlige henvendelse til udvalget.
Spørgsmål Udvalget har stillet 9 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KRF) indstiller lovforslaget til  

  

 vedtagelse  

  

 med det stillede ændringsforslag.
Et  

  

 mindretal  

  

 i  

 udvalget (S, SF, RV og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for  

 eller imod det stillede ændringsforslag.
Mindretallet har ikke principielt noget imod valgfrihed på  

 pensionsområdet, men en række betingelser skal være opfyldt for, at  

 pensionsopsparerne får noget positivt ud af det.
Valgfriheden må således ikke  

 føre til et brud på den solidaritet, der er mellem henholdsvis mænd og  

 kvinder  

 og henholdsvis gode og dårlige liv i mange pensionsordninger.
Der kan også  

 være  

 samfundsøkonomiske elementer at forholde sig til.
Valgfriheden må heller ikke føre til, at opsparingen kan svinde  

 alt for meget ind.
Derfor skal der være grænser for, hvor meget af den  

 samlede  

 formue der kan investeres frit.
Og der skal være et fornuftigt forhold mellem  

 de omkostninger, valgfriheden medfører, og den pågældende pensionsformues  

 størrelse for den enkelte.
Valgfrihed i forhold til den såkaldte SP-ordning kræver, at der  

 udvikles et system, der kan håndtere en række administrative procedurer.
Der  

 er  

 ikke klarhed over, hvor store omkostninger der er forbundet med at udvikle et  

 sådant system, men at der er tale om særdeles betydelige omkostninger, står  

 klart.
Disse omkostninger skal sættes i forhold til, at den enkeltes  

 indestående i SP-ordningen har en relativt beskeden størrelse, ligesom der må  

 henses til, at de nuværende administrative omkostninger er forholdsvis  

 beskedne.
Ydermere vil det være alle SP-opsparere, der skal betale for  

 valgfriheden, også selv om det måtte være et fåtal, der ønsker at gøre brug  

 af  

 den.
Mindretallet kan således ikke støtte lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 beskæftigelsesministeren,  

  

 tiltrådt af et  

  

 flertal  

  

 (V, DF, KF og KRF):
Til § 7 1)  

  

 I s  

  

 tk. 3, 2. pkt.,  

  

 ændres »§ 17 f, stk. 6, 3. pkt.« til: »§ 17 f, stk.  

 6, 4. pkt.« [Redaktionel ændring] Bemærkninger Til nr. 1 Som det fremgår af bemærkningerne til § 7, stk. 3, foreslås det,  

 at reglerne om, at udbetaling i forbindelse med dødsfald kan sættes i bero i  

 op  

 til 3 måneder, såfremt der på tidspunktet for dødsfaldet verserer en  

 skattemæssig  

 ansættelsesændring for afdøde, tilsvarende skal finde anvendelse for  

 indkomståret 1998. Der er i § 7, stk. 3, 2. pkt., henvist til forslagets § 17  

 f, stk. 6, 3. pkt.
Bestemmelsen om, at udbetaling stilles i bero ved  

 dødsfald,  

 fremgår imidlertid af forslagets § 17 f, stk. 6, 4. pkt.
Der er således alene  

 tale om en redaktionel ændring.
Charlotte Antonsen (V)  

    

 Eva Kjer Hansen (V)  

    

 Freddy Dam (V)  

    

 Jens Vibjerg (V)  

  

  fmd.  

  

    

 Bent Bøgsted (DF)  

    

 Kristian Thulesen Dahl (DF)  

    

 Lars Barfoed (KF)  

    

 Charlotte Dyremose (KF)  

    

 Tove Videbæk (KRF)  

    

 Anne‑Marie Meldgaard (S)  

    

 Bjarne Laustsen (S)  

  

  nfmd.  

  

    

 Jan Petersen (S)  

    

 Lone Møller (S)  

    

 Ole Vagn Christensen (S)  

    

 Ole Sohn (SF)  

    

 Anders Samuelsen (RV)  

    

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 195 Bilagsnr.
