Cirkulære om regulativ om løn- og ansættelsesvilkår for personundersøgere i kriminalforsorgen Hermed fremsendes Direktoratet for Kriminalforsorgens regulativ om løn- og ansættelsesvilkår for personundersøgere i Kriminalforsorgen.
 Regulativet har virkning fra den 1. maj 2019.
Direktoratet for Kriminalforsorgen, den 15. april 2019 Thorkild Fogde / Peter Henneberg Bilag 1 Regulativ om løn- og ansættelsesvilkår for personundersøgere i kriminalforsorgen § 1. Dækningsområde Regulativet omfatter personundersøgere i kriminalforsorgen, som ansættes til at udarbejde en personundersøgelse.
Personundersøgelsen har til formål at forsyne retten med de personlige og sociale oplysninger om en klient, som kan have betydning for fastsættelse af en straf eller anvendelse af anden retsfølge end straf.
Retsplejelovens kapitel 75, §§ 808-811 regulerer retsgrundlaget for personundersøgelser.
§ 2. Ansættelsesform Personundersøgere i kriminalforsorgen ansættes i henhold til nærværende regulativ.
§ 3. Arbejdstid Arbejdstiden fastsættes efter nærmere aftale mellem personundersøgeren og den afdeling under Kriminalforsorgen i Frihed, som personundersøgeren udarbejder en personundersøgelse for.
§ 4. Løn Personundersøgere ansættes som timelønnede.
Aflønning sker efter skalatrin 32, stedtillægssats 3, jf. den til enhver tid gældende lønoversigt fra Finansministeriet.
 Stk. 2. Lønnen udbetales månedsvis bagud på baggrund af udfyldning og aflevering af timesedler.
§ 5. Opsigelse Følgende opsigelsesvarsler er gældende:
 Varslerne bortfalder i tilfælde af, at der midlertidigt ikke kan tilbydes beskæftigelse på grund af arbejdsmangel.
§ 6. Pension Personundersøgere er ikke omfattet af en pensionsordning.
§ 7. Ferie Personundersøgere er omfattet af ferieloven.
Der afregnes løbende 12,5 procent feriegodtgørelse af lønnen til FerieKonto.
§ 8. Øvrige vilkår Personundersøgere ydes ikke godtgørelse for eventuelle udgifter forbundet med gennemførelse af en personundersøgelse.
 Stk. 2. Personundersøgere ydes ikke løn under sygdom.
Stk. 3. Personundersøgere kan under ansættelsen få kendskab til oplysninger, der skal behandles fortroligt og ikke må omtales for uvedkommende.
Tavshedspligten ophører ikke ved fratræden.
Der henvises til forvaltningslovens § 27 og straffelovens § 152.
Stk. 4. Hvis personundersøgeren begår noget strafbart under sin ansættelse i kriminalforsorgen, vil ansættelsesforholdet blive taget op til overvejelse.
Det skal i den forbindelse understreges, at der vil blive foretaget en streng vurdering i tilfælde af ulovlig brug eller besiddelse af euforiserende stoffer.
Stk. 5. Som ansat i kriminalforsorgen er personundersøgeren særligt ansvarlig for at beskytte de informationer, som kriminalforsorgen behandler.
Reglerne kan læses i kriminalforsorgens informationssikkerhedsstrategi og i medarbejderpjecen om informationssikkerhed.
Stk. 6. Personundersøgeren skal til enhver tid efterleve de politikker, regler og principper, der gælder for ansættelse i kriminalforsorgen.
Manglende overholdelse kan få ansættelsesretlige konsekvenser.
§ 9. Ikrafttræden Regulativet har virkning fra den 1. maj 2019.
