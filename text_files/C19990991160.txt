Normalregulativ for private  

 vandforsyninger Indhold 1 Indledende bestemmelser 5 2 Vandforsyningens styrelse 6 3 Ret til forsyning med vand 7 4 Forsyningsledninger 7 5 Stikledninger 9 6-10 Vandinstallationer 10 6 Jordledninger 10 7 Installationer i bygninger 10 8 Hovedmålere 12 9 Bimålere 13 10 Ansøgning 14 11 Opretholdelse af tryk og forsyning 14 12 Vandspild 15 12 Brug af vand fra brandhaner 15 14 Eftersyn af vandinstallationer og oplysningspligt  

 16 15 Driftsbidrag 16 Betaling af anlægs- og driftsbidrag m.v.  

17 17 Straffebestemmelser 17 18 Ikrafttrædelse 18 1 Indledende bestemmelser Betegnelsen bruger omfatter lejeren af en lejlighed  

 herunder beboere af en andelslejlighed eller en ejendom, forpagteren af en  

 erhvervsvirksomhed, ejeren af en ejerlejlighed, når ejerforeningen  

 efter det ovenstående betragtes som ejer og beboeren af en  

 tjenestebolig.
Der henvises i øvrigt til den i 1.3 nævnte  

 bekendtgørelse § 1, stk. 1.
 Ved vandforsyningens forsyningsledningsnet forstås  

 ledningssystemet til transport af færdigbehandlet vand til forsyning af  

 ejendommene gennem direkte tilsluttede stikledninger.
 Ved en stikledning forstås ledningen fra en  

 forsyningsledning til grænsen af vedkommende grund, herunder en  

 eventuel afspærringsanordning på stikledningen.
 Ved en jordledning på privat grund forstås  

 stikledningens forlængelse fra grundens grænse til bebyggelsen  

 på ejendommen.
2 Vandforsyningens styrelse .............................................................ejes og drives  

 af ................................................................
 Enhver ejer, hvis ejendom er tilsluttet vandforsyningen,  

 er berettiget og forpligtet til at være medlem af selskabet.  

 Vandforsyningen kan dog efter ansøgning fritage for medlemskab,  

 ligesom ejere, der efter forholdets natur ikke kan være medlemmer, har  

 ret til at optages som forbrugere, eventuelt på særlige  

 betingelser.
 Takster for anlægsbidrag og driftsbidrag mv.  

 fastsættes af vandforsyningen og skal godkendes af kommunalbestyrelsen,  

 i den kommune, hvor vandet forbruges, jf. vandforsyningslovens § 53.  

 Taksterne bekendtgøres i et takstblad, der vederlagstrit udleveres af  

 vandforsyningen.
 Om vandforsyningens styrelse gælder i øvrigt  

 bestemmelserne i selskabets vedtægter.
3 Ret til forsyning med vand 3.1 Enhver ejer, hvis ejendom ligger i vandforsyningens  

 naturlige forsyningsområde, har ret til forsyning med vand til  

 almindeligt husholdningsbrug, til almindeligt landbrug (herunder ikke  

 markvanding), til institutioner og anden erhvervsvirksomhed, når denne  

 anden virksomhed benytter vand i mindre omfang.
 Indlæggelsen af og forsyningen med vand sker  

 på de vilkår, som er fastsat i regulativet og selskabets  

 vedtægter, og mod betaling efter godkendt takstblad.
3.2 Vandforsyningen bestemmer, i hvilket omfang den kan  

 levere vand til erhvervsvirksomhed, som benytter vand i større omfang  

 og vand til sprinkleranlæg til brandslukningsformål.  

 Vandforsyningen fastsætter i hvert enkelt tilfælde  

 vilkårene for en sådan levering.
Vilkårene fastsættes  

 i en skriftlig aftale, som skal godkendes af kommunalbestyrelsen.
 Vandforsyningen kan dog i undtagelsestilfælde  

 tillade etableringen på særlige vilkår.
4 Forsyningsledninger 4.1 Forsyningsledninger anlægges af, vedligeholdes  

 af og tilhører vandforsyningen.
Vandforsyningen bestemmer,  

 hvornår forsyningsledninger skal anlægges, jf. dog  

 vandforsyningslovens §§, 29 og 45-48.
 Vandforsyningsledninger må ikke anlægges i  

 strid med vedtagne vandforsyningsplaner.
4.2 I forbindelse med at en ejendom, der ikke tidligere  

 har fået vand fra vandforsyningen, sluttes til en forsyningsledning,  

 skal ejendommens ejer betale anlægsbidrag til vandforsyningens  

 hovedanlæg og til dens forsyningsledningsnet efter satserne i  

 vandforsyningens takstblad.
Bidraget til forsyningsledningsnettet skal  

 betales, hvad enten den ledning, som ejendommen tilsluttes, er nyanlagt eller  

 ældre.
 Hvis en ejendom, der tidligere har fået vand fra en  

 ældre forsyningsledning, sluttes til en ny forsyningsledning, betales  

 ikke anlægsbidrag, med mindre andet følger af punkt 3.4, 3  

 punktum.
 Kommunalbestyrelsen kan dog i særlige tilfælde  

 efter indstilling fra vandforsyningen bestemme, at omlægning af en  

 forsyningsledning som følge af en vejregulering skal betales af de  

 ejere, der er tilsluttet ledningen, eller de der har ønsket  

 vejreguleringen.
Når et udstykningsforetagende ønsker  

 forsyningsledninger anlagt, kan vandforsyningen forlange, at  

 udstykningsforetagendet betaler anlægsbidrag til hovedanlægget og  

 til forsyningsledningsnettet for de ejendomme, der fremkommer ved  

 udstykningen.
Vandforsyningen kan forlange, at der forud stilles sikkerhed  

 for betalingen, og at betaling sker, så snart forsyningsledningerne er  

 anlagt.
 4.3 Brandhaner på forsyningsledninger anbringes  

 efter kommunalbestyrelsens anvisning og betales af kommunen.  

 Kommunalbestyrelsen kan forlange, at forsyningsledninger af hensyn til deres  

 funktion ved brandslukning anlægges med større ledningsdimension  

 end ellers nødvendigt; meromkostningerne herved afholdes af  

 kommunen.
 I forbindelse med omlægning af vandledninger  

 afholder brandmyndigheden omkostningerne til flytning af brandhaner/  

 brandbrønde med tilhørende ledninger og tilslutning til  

 vandledning.
 4.4 Hvis forsyningsledninger fremføres over privat  

 grund, skal retten til deres anlæg, benyttelse og vedligeholdelse  

 sikres ved en deklaration, der skal tinglyses på de respektive  

 ejendomme.
5 Stikledninger 5.1 Stikledninger med eventuelle  

 afspærringsanordninger anlægges af, vedligeholdes af og  

 tilhører vandforsyningen.
5.2 I forbindelse med tilslutningen af en ejendom til  

 vandforsyningen skal ejendommens ejer betale bidrag til stikledning efter  

 satserne i vandforsyningens takstblad.
Når et udstykningsforetagende  

 har ønsket forsyningsledninger anlagt, og der i den forbindelse  

 anlægges stikledninger til ejendomme, der fremkommer ved udstykningen,  

 kan vandforsyningen forlange, at udstykningsforetagendet betaler bidrag til  

 stikledningerne.
Vandforsyningen kan forlange, at der forudstilles sikkerhed  

 for betalingen, og at betaling sker, så snart stikledningerne er  

 anlagt.
5.3 Hver ejendom skal normalt have sin særskilte  

 stikledning, og der vil i almindelighed kun blive tilladt en stikledning |til  

 hver ejendom.
Stikledningen skal normalt indlægges fra  

 forsyningsledningen i den gade eller vej, hvortil ejendommen harfacade  

 (adgangsvej). I særlige tilfælde kan forsyning til to eller flere  

 ejendomme dog ske gennem en fælles stikledning.
Vilkårene herfor  

 fastsættes i en deklaration, der skal være godkendt af  

 vandforsyningen og skal tinglyses på de respektive ejendomme ved  

 ejernes foranstaltning og på deres bekostning.
Tilsvarende  

 gælder, hvis en stikledning af nødvendighed eller efter de  

 interesserede ønske føres over trediemands ejendom.
5.4 Vandforsyningen kan omlægge en stikledning, hvis  

 der sker udstykning, ændringer i forbruget, foretages  

 ombygningsarbejder på ejendommen eller lignende.
I så fald  

 må ejendommens ejer afholde omkostningerne for omlægningen.  

 Tilsvarende gælder, hvis ejeren selv ønsker stikledningen  

 omlagt.
Kommunalbestyrelsen kan dog i særlige tilfælde efter  

 indstilling fra vandforsyningen bestemme, at omkostninger ved omlægning  

 af en stikledning som følge af en vejregulering skal afholdes af de  

 pågældende ejendommes ejere, eller de som har ønsket  

 vejreguleringen.
 Vandforsyningen kan afbryde stikledningen til en ubenyttet  

 ejendom ved forsyningsledningen for ejerens bekostning.
6- 10 Vandinstallationer 6 Jordledninger 6.1 Jordledninger anlægges af, vedligeholdes af og  

 tilhører grundejeren.
6.2 Alt arbejde med jordledning skal udføres af  

 autoriserede vandmestre eller af vandforsyningen og skal overholde  

 gældende forskrifter.
Udførte arbejder skal, bl.a. med henblik  

 på besigtigelse færdigmeldes til vandforsyningen, der underretter  

 bygningsmyndigheden.
 6.3 Jordledningen skal anlægges og vedligeholdes  

 på en sådan måde, at der ikke er fare for forurening af  

 vandet eller findes utætheder eller på anden måde voldes  

 ulemper.
 Hvis det konstateres eller må formodes, at der er  

 utætheder eller andre fejl, skal ejeren sørge for, at  

 installationerne snarest muligt gennemgås og i fornødent omfang  

 bringes i orden for hans bekostning.
 Vandforsyningen kan ligeledes på baggrund af  

 konstaterede eller formodede fejl forlange de nævnte aktiviteter -  

 herunder den fornødne udbedring - udført ved ejerens  

 foranstaltning og for hans bekostning.
 6.4 Ved ombygning af en ejendom kan vandforsyningen  

 forlange udskiftning af jordledningen ved ejerens foranstaltning, når  

 dette skønnes af betydning for det kommende vandforbrug.
 Omkostninger til omlægning af jordledning som  

 følge af nødvendige omlægninger af forsynings og/eller  

 stikledning afholdes af grundejeren.
 6.6 Når en ejer forsømmer de forpligtelser,  

 som efter ovenstående påhviler ham kan kommunalbestyrelsen efter  

 indstilling fra vandforsyningen lade arbejdet udføre for hans  

 bekostning.
7 Installationer i bygninger 7.1 Alt arbejde ved vandinstallationer skal udføres  

 af autoriserede vandmestre eller af vandforsyningen og skal overholde  

 gældende forskrifter.
Udførte arbejder skal bl.a. med henblik  

 på eventuel besigtigelse færdigmeldes til vandforsyningen, der  

 underretter bygningsmyndigheden.
 7.2 Apparater, filtre og armaturer mv., der tilsluttes  

 vandledningsnettet, skal være godkendt af Boligministeriet, Bygge- og  

 Boligstyrelsen (VA-godkendelse eller eventuel EU-godkendelse).
 7.3 Hvis vandforsyningen finder, at trykforholdene i en  

 ejendom kan ventes at blive utilfredsstillende og at dette kan  

 henføres til særlige forhold vedrørende den  

 pågældende ejendom, kan vandforsyningen forlange, at der  

 opstilles trykforøgeranlæg i forbindelse med ejendommens  

 ledningsnet efter vandforsyningens nærmere forskrifter, men ved ejerens  

 foranstaltning og for hans bekostning.
 Ved ombygning af en ejendom kan vandforsyningen forlange,  

 at vandinstallationerne ændres ved ejerens foranstaltning og for hans  

 bekostning, når dette skønnes af betydning for det kommende  

 vandforbrug.
7.5 Vandinstallationerne skal udføres, benyttes og  

 vedligeholdes på en sådan måde, at der ikke er fare for  

 forurening af vandet eller findes utætheder eller på anden  

 måde voldes ulemper.
Hvis det konstateres eller må formodes, at  

 der er utætheder eller andre fejl, skal ejeren sørge for, at  

 installationerne snarest muligt gennemgås og i fornødent omfang  

 bringes i orden for hans bekostning.
Brugeren af en vandinstallation skal  

 snarest anmelde enhver fejl til ejeren.
Hvis en fejl har haft betydning for  

 ejendommens vandforbrug, skal ejeren straks underrette vandforsyningen om  

 forholdet.
Vandforsyningen kan pålægge ejeren at lade foretage de  

 foranstaltninger, som vandforsyningen finder ønskelige af hensyn til  

 vandinstallationernes forsvarlige funktion.
Sådanne foranstaltninger  

 skal til stadighed holdes i god stand, og de må ikke fjernes eller  

 ændres uden vandforsyningens tilladelse.
Vandforbruget skal aftages på en sådan  

 måde, at trykstød ikke forekommer og således at  

 pludselige, kraftige og unødvendige variationer undgås.
Ejeren  

 er forpligtet til at holde ubenyttede installationer aflukket og tømt  

 for vand.
Vandforsyningen kan forlange installationer i ubenyttede bygninger  

 afbrudt på forskriftsmæssig måde på grundejerens  

 bekostning.
 7.6 Når en ejer forsømmer de forpligtelser,  

 som efter ovenstående påhviler ham med hensyn til  

 vandinstallationerne, kan kommunalbestyrelsen efter indstilling fra  

 vandforsyningen lade arbejdet udføre for dennes bekostning.
8 Hovedmålere (afregningsmålere) 8.1 Der anbringes vandmåler i enhver ejendom,  

 hvortil der leveres vand.
Der må normalt kun anbringes en måler i  

 hver ejendom.
8.2 Måleren anbringes for ejerens bekostning.
Den  

 stilles til rådighed af vandforsyningen og forbliver vandforsyningens  

 ejendom.
Anbringelsen skal foretages af vandforsyningen eller af en  

 autoriseret vandmester på et sted, der er godkendt af  

 vandforsyningen.
 Måleren skal til stadighed være let  

 tilgængelig, let udskiftelig og bekvem at aflæse.
 Vandforsyningen kan i særlige tilfælde  

af hensyn til installation, aflæsning og vedligeholdelse af  

 vandmålerne kræve etablering af målerbrønd for  

 ejerens bekostning.
 Målerbrønde skal være forsynet med  

 forsvarligt dæksel og skal ved ejerens foranstaltning holdes rene og  

 så vidt muligt tørre.
 Vandmålerens størrelse og type bestemmes af  

 vandforsyningen udfra de oplysninger, som ejeren har givet om omfanget af  

 installationen, vandforbruget til erhvervsvirksomhed mv.
 8.4 Hvis forbruget ændres i forhold til det af  

 ejeren tidligere oplyste jf. 8.3 således, at måleren ikke  

 længere er tilpasset forbruget, kan vandforsyningen kræve  

 målerinstallationen ændret og måleren erstattet med en  

 måler af passende størrelse for ejerens bekostning.
8.5 Vandmålere vedligeholdes af vandforsyningen for  

 dennes regning.
Ejeren er erstatningspligtig over for vandforsyningen i alle  

 tilfælde, hvor måleren bortkommer eller beskadiges, f.eks. ved  

 vold, brand, frost mv., alene med undtagelse af beskadigeIser, som skyldes  

 slid og ælde.
Vandforsyningen er berettiget til når som helst for  

 egen regning at foretage udskiftning af måleren.
 Ejeren må tåle de ulemper, der er forbundet  

 med, at vandtilførslen afbrydes ved målerudskiftning .
Plomberinger, der er anbragt på måleren,  

 må kun brydes af vandforsyningen.
Hvis plomberingen brydes af  

 uvedkommende, og måleren i den anledning efterses og  

 istandsættes, afholdes af ejeren, ligesom vandforsyningen kan  

 ansætte et skønnet merforbrug.
Opdager ejeren, at der er utætheder eller andre fejl  

 ved en vandmåler, skal han snarest give vandforsyningen meddelelse om  

 det.
Brugeren af en ejendom skal snarest melde konstaterede fejl til ejeren.  

 Der må ikke gøres forsøg på optøning af en  

 frossen måler.
Hvis ejeren ikke efterkommer vandforsyningens anmodning om  

 at installere vandmåler, kan kommunalbestyrelsen efter indstilling fra  

 vandforsyningen lade arbejdet udføre for hans bekostning.
Indtil  

 vandmåler er installeret sker en skønsmæssig  

 fastsættelse af forbruget.
8.9 Vandforsyningen kan forlange afprøvning af en  

 hovedmåler.
Ejendommens ejer kan ved skriftlig henvendelse til  

 vandforsyningen forlange at få måleren prøvet.  

 Måleren regnes at vise rigtigt, når dens visning ved 1/2 og 1/4  

 belastning ikke afviger mere end 5% fra den virkelige  

 gennem1øbsmængde, og prøveomkostningerne afholdes i  

 så fald af den, der har ønsket afprøvningen.
 Hvis fejlen er større end 5%, afholdes  

 prøveomkostningerne af vandforsyningen, og vandforsyningen foretager  

 efter forhandling med ejeren skønsmæssig nedsættelse eller  

 forøgelse af det målte forbrug for det tidsrum, hvor  

 vandforsyningen skønner, at målerens fejlvisning har fundet  

 sted.
 8.10 Viser det sig uden for de  

 afprøvningstilfælde, som er nævnt i 8.9, at en måler  

 er kommet i uorden, fastsætter vandforsyningen efter forhandling med  

 ejeren forbruget ud fra et skøn over det tidsrum, hvor fejlen antages  

 at have foreligget, og over fejlvisningens størrelse.
 Vandforsyningen kan tillade opsætning af  

 bimålere.
9.2 Sådanne bimålere aflæses normalt ved  

 ejerens foranstaltning, og eventuelle uoverensstemmelser mellem ejer og lejer  

 m bimålerens aflæsning og visning er vandforsyningen  

 uvedkommende.
Vandforsyningen har dog til enhver tid ret til at aflæse  

 bimåleren.
 9.3 Bimålere kan udlånes fra vandforsyningen i  

 det omfang, vandforsyningen råder over det fornødne antal  

 bimålere af passende størrelse.
 8.2-7 finder tilsvarende anvendelse for udlånte  

 bimålere.
9.4 Hvis bimåleren ikke udlånes fra  

 vandforsyningen, må ejeren selv anskaffe den, og bimåleren  

 tilhører da ejeren.
Om disse bimålere gælder  

 følgende:
 8.2-4 finder tilsvarende anvendelse med hensyn til  

 bimålernes anbringelse, størrelse og type.
Ejeren skal sørge for, at bimåleren til  

 enhver tid er vedligeholdt på forsvarlig måde.
Opstår der  

 utætheder eller andre fejl ved bimåleren, skal ejeren straks give  

 vandforsyningen meddelelse om det.
 De plomber, der er anbragt på bimåleren,  

 må kun brydes af vandforsyningen.
 Der må ikke gøres forsøg på  

 optøning af en frossen bimåler.
10. Ansøgning Forinden noget arbejde vedrørende nye  

 installationer eller ændringer i eller udvidelser af bestående  

 installationer påbegyndes, skal vandforsyningens og  

 kommunalbestyrelsens tilladelse være indhentet.
Ansøgning herom  

 samt om indlægning, afbrydelse eller ændring af stikledninger  

 indgives enten på Danske Vandværkers Forenings normalblanketter  

 eller på kommunens eller vandforsyningens særlige blanketter, der  

 udleveres vederlagsfrit.
Ansøgningen skal blandt andet indeholde  

 oplysning om vandforbrugets størrelse og art, f.eks. husholdningsbrug  

 eller erhvervsbrug.
Ansøgningen skal være bilagt relevant  

 materiale.
 Vandforsyningen kan forlange supplerende oplysninger om  

 vandinstallationerne, dersom det ikke findes tilstrækkeligt belyst ved  

 ansøgningen.
11 Opretholdelse af tryk og forsyning Vandforsyningen skal til enhver tid tilstræbe at  

 opretholde tilfredsstillende forsyningsforhold og bør opretholde et  

 vandtryk, der gør almindeligt vandforbrug muligt i samtlige  

 tilsluttede ejendomme, der ikke er omfattet af pkt. 7.3. Vandforsyningen har  

 dog ingen pligt til at holde noget mindste tryk i vandledningsnettet ud for  

 de enkelte ejendomme.
 11.2 Ved aflukning af vandledninger skal der normalt gives  

 ejerne eller deres repræsentanter et rimeligt varsel, men  

 vandforsyningen kan ved ledningsbrud og andre særlige forhold foretage  

 aflukninger uden varsel.
Enhver forbruger må, uden at have krav på  

 erstatning, tåle de ulemper, der måtte opstå ved svigtende  

 levering som følge af ledningsbrud, strømsvigt eller anden  

 force majeure eller som følge af ledningslukninger, reparationer og  

 udskylning af ledninger m.m Vandforsyningen kan, uden at der kan gøres krav  

 på erstatning herfor, træffe bestemmelse om indskrænkning  

 af vandforbruget eller visse dele af det, når den finder, at  

 vandforsyningens drift eller hensynet til vandforekomsterne gør det  

 nødvendigt, herunder indskrænkninger med hensyn til vanding af  

 haver i tørkeperioder.
Amtsrådet kan pålægge  

 vandforsyningen at træffe en sådan bestemmelse.
12 Vandspild Rindende vand må ikke bruges til  

 køleformål, med mindre der er givet særlig tilladelse fra  

 vandforsyningen.
12.2 Hvis vandspild, som ovenfor nævnt,  

 foregår fra ledning uden måler, kan forbruget forlanges betalt af  

 ejendommens ejer ud over det almindelige vandbidrag.
Forbruget vil i så  

 fald blive fastsat ved vandforsyningens skøn efter forhandling med  

 ejeren.
13 Brug af vand fra brandhaner Bortset fra indsats ved brand- og andre  

 nødstilfælde må ingen uden forud tilladelse fra  

 vandforsyningen bruge vand fra brandhaner.
14 Eftersyn af vandinstallationer og oplysningspligt 14.1 or at kunne kontrollere forbruget og efterse, at  

 vandinstallationerne holdes i god og forskriftsmæssig stand, og at der  

 ikke finder vandspild sted samt for vedligeholdelse eller udskiftning af  

 vandmåler, skal vandforsyningens personale - mod forevisning af  

 legitimation - have adgang uden retskendelse til ethvert sted på en  

 ejendom, hvor der findes vandinstallationer.
Ejeren skal om fornødent  

 skaffe sådan adgang.
 14.2 Enhver ejer eller bruger af en ejendom, hvori vand er  

 indlagt, skal på forlangende give vandforsyningen alle oplysninger om  

 vandets anvendelse og om forbrugets størrelse.
15 Driftsbidrag 15.1 For alt vandforbrug fra vandforsyningens ledningsnet,  

 bortset fra vand til brandslukningsformål under indsats og de 2  

 årlige afprøvninger af brandhanerne, betales driftsbidrag, der  

 omfatter et bidrag pr. m3 vand og eventuelt et fast årligt bidrag.  

 Vandforsyningen kan forlange oplysning fra kommunalbestyrelsen om den  

 forbrugte vandmængde ved brandslukning.
 15.2 For vand leveret til midlertidig brug, f.eks.  

 byggebrug, betales driftsbidrag efter stk. 1. Vandforsyningen kan dog  

 bestemme, at der ikke betales fast bidrag, og at bidraget pr. m3 aftaget vand  

 betales efter et forbrug, der anslås af vandforsyningen.
15.3 For sprinkleranlæg og overrislingsanlæg  

 til brandslukningsformål, brandhaner på privat grund og lignende,  

 som normalt ikke medfører noget vandforbrug, kan der forlanges  

 driftsbidrag, der alene omfatter et fast årligt bidrag 16 Betaling af anlægs- og driftsbidrag mv.
 16.1 Anlægsbidrag, driftsbidrag og forskudsvis  

 afholdte omkostninger til arbejde ved stikledning eller vandinstallationer,  

 som vandforsyningen eller kommunalbestyrelsen har foretaget eller ladet  

 foretage efter pkt. 5.4, 5.5, 6.5, 6.6, 7.6 eller 8.8,  

påhviler den, der har tinglyst adkomst til vedkommende ejendom.
16.2 Betales driftsbidrag ikke inden for den fastsatte  

 frist, kan vandforsyningen lukke for vandtilførslen.
Genåbning  

 finder først sted, når det skyldige beløb tillige med  

 renter, beregnet i henhold til lov om renter ved forsinket betaling m.v.  

 og/eller gebyr jf. takstbladet, er betalt.
Vandværket har pligt til at  

 åbne for vandet ved ejerskifte, med mindre den ny ejer harovertaget den  

 tidligere ejers gæld til vandforsyningen enten ved tinglyst deklaration  

 eller ved aftale.
Der kan også i dette tilfælde forlanges gebyr  

 for genåbningen.
Betales anlægsbidrag ikke inden den fastsatte frist,  

 kan vandforsyningen nægte at etablere tilslutningen.
Er tilslutning  

 sket, kan vandforsyningen lukke for vandtilførslen, hvis lukningen  

 sker inden 6 måneder efter seneste påkrav. 16.2, 2. og 3. pkt.  

 finder i så fald tilsvarende anvendelse.
Er der ikke foretaget  

 aflukning, og ejendommen overdrages til ny ejer kan aflukning ikke ske, med  

 mindre den ny ejer har overtaget den tidligere ejers gæld til  

 vandforsyningen enten ved tinglyst deklaration eller ved aftale.
 Betales forskudsvis afholdte omkostninger jf. 16.1 ikke  

 inden for den fastsatte frist gælder tilsvarende regler, som  

 nævnt i 16.2 og 3.
17 Straffebestemmelser 17.1 Den, der overtræder vandforsyningslovens § 50  

 ved ikke at udføre, benytte eller vedligeholde vandindlæg  

 på forsvarlig måde, § 51, stk. 1, ved vandspild, § 52 ved ikke at  

 efterkomme påbud om indskrænkning i vandforbruget eller § 64 ved  

 at modvirke den adgang, som vandforsyningens personale har til en ejendom,  

 jf. regulativets pkt. 6.2, 7.1, 7.5,11.4,12.1 og 14.1 straffes efter  

 vandforsyningslovens § 84 med bøde.
 Den, der uden autorisation udfører arbejde ved  

 installationer og ledninger mv., som er omfattet af bestemmelserne i  

 gældende autorisationslov, straffes med bøde, jf.  

 vandforsyningslovens § 84.
 På samme måde straffes den, der lader de  

 nævnte arbejder udføre af personer, som ikke efter loven er  

 berettiget til det.
18 Ikrafttrædelse Dette regulativ træder i kraft den  

 ..................., og samtidig ophæves det tidligere regulativ af  

 .......................
 Regulativet kan til enhver tid erstattes af et nyt  

 regulativ, der er udarbejdet i medfør af vandforsyningsloven.
 Bestemmelser i senere lovændringer, der strider mod  

 dette regulativ, kan umiddelbart indarbejdes.
