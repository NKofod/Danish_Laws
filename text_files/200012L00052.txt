Fremsat den 11. oktober 2000 af  

 skatteministeren (Ole Stavad) Forslag til Lov om ændring af personskatteloven og  

 ligningsloven (Uændret personfradrag i 2001 for personer over 18  

 år m.v.) § 1 I lov om indkomstskat for personer m.v.  

 (personskatteloven), jf. lovbekendtgørelse nr. 719 af 14. september  

 1999, som ændret senest ved § 49 i lov nr. 462 af 31. maj 2000,  

 foretages følgende ændring:
 1. I § 10, stk. 1, ændres »23.700 kr.« til:  

 »22.900 kr.«.
§ 2 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændring:
 1. I § 9 F, stk. 1, ændres tre steder  

 »23.700 kr.« til: »22.900 kr.«.
§ 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning for indkomståret 2001 og  

 senere indkomstår.
 Stk. 3. Ved den opgørelse af en kommunes eller  

 amtskommunes slutskat for kalenderåret 2001, der foretages i henhold  

 til § 16 i lov om kommunal indkomstskat, korrigeres den opgjorte  

 slutskat for den beregnede virkning for slutskatten af de ændringer i  

 kommunens udskrivningsgrundlag for 2001, der er en følge af:
1)	denne lov, 2)	det af socialministeren den 11. oktober 2000 fremsatte forslag til  

 lov om ændring af lov om social pension, lov om aktiv socialpolitik og  

 forskellige andre love (Ændring af regler om personlige tillæg,  

 helbredstillæg og forhøjelse af satser) som vedtaget ved 3.  

 behandling i Folketinget, og 3)	det af arbejdsministeren den 11. oktober 2000 fremsatte forslag til  

 lov om ændring af lov om arbejdsløshedsforsikring m.v.  

 (Nedsættelse af medlemsbidraget) som vedtaget ved 3. behandling i  

 Folketinget.
 Stk. 4. Den beregnede korrektion af kommunens slutskat efter  

 stk. 3 fastsættes af indenrigsministeren på grundlag af de  

 oplysninger, der foreligger pr. 1. maj 2003.
Bemærkninger til lovforslaget Almindelige bemærkninger Forslaget fremsættes som led i udmøntningen  

 af aftalen mellem regeringen, Socialistisk Folkeparti og Enhedslisten om  

 bl.a. forbedringer af personlige tillæg, varmetillæg mv. for  

 pensionister med små indkomster ved siden af pensionen og  

 nedsættelse af bidraget til arbejdsløshedsforsikringen.  

 Omlægningen finansieres ved, at personfradraget for personer over 18  

 år fastholdes uændret fra 2000 til 2001, jf.  

 nærværende lovforslag.
 Aftalen indebærer følgende forbedringer af de  

 personlige tillæg, herunder også varmetillæg:
· · · · For pensionister med små indkomster vil  

 ændringerne af reglerne om de personlige tillæg, herunder  

 også varmetillæg, give sikkerhed for, at tillæg til medicin  

 og en række øvrige helbredsrelaterede udgifter samt varme  

 udmåles efter ensartede regler i alle landets kommuner.
Ud over forbedringerne for pensionister indebærer  

 aftalen også, at der sker en generel nedsættelse af  

 medlemsbidragene til arbejdsløshedsforsikringen svarende til 1,2 gange  

 dagpengenes størrelse.
Formålet hermed er at øge  

 tilskyndelsen til at forsikre sig mod ledighed.
Nedsættelsen vil for  

 langt de fleste forsikrede modsvare effekten af, at personfradraget  

 fastholdes uændret i 2001.
 For modtagere af pensionstillæg, kontanthjælp  

 og introduktionsydelse samt udeboende SU-modtagere forhøjes de  

 pågældende satser med 768 kr. årligt for at kompensere for,  

 at personfradraget fastholdes uændret i 2001. Disse grupper vil  

 således opleve en større stigning i bruttoydelsen end ellers,  

 men en omtrent uændret stigning i nettoydelsen i forhold til  

 situationen uden denne aftale.
 For flertallet af danskerne vil der således ikke ske  

 nævneværdige ændringer af den disponible indkomst som  

 følge af fastfrysningen af personfradraget.
Som led i aftalen sker der endvidere en forbedring af  

 ordningen med befordringsrabat til studerende, således at der  

 også kan ydes befordringsrabat til studerende i op til 1 år  

 efter, at de har opbrugt deres SU-klip.
Der stilles dog krav om, at de  

 pågældende skal være studieaktive.
 Der indføres endvidere en ny  

 forlængelsesmulighed i sygedagpengeloven, således at  

 sygedagpengene kan forlænges med 3 måneder, hvis kommunen  

 vurderer, at der er behov for at afklare arbejdsevnen gennem aktive tilbud.  

 Og med yderligere 3 måneder, hvis der ikke er skabt tilstrækkelig  

 afklaring af arbejdsevnen inden for de første 3 måneder.
 Endelig får kommunerne pligt til - parallelt med  

 servicelovens regelsæt - at yde økonomiske og  

 socialpædagogiske fripladser i skolefritidsordningerne.
Der vil ikke være taget højde for de  

 foreslåede ændringer, når skattemyndighederne  

 påbegynder udsendelse af skattekort for 2001 i slutningen af oktober  

 2000. Hvad angår ændringen af personfradraget, vil der - så  

 snart nærværende lovforslag vedtages - blive foretaget en  

 ændring af Told- og Skattestyrelsens forskudsændringssystem,  

 således at skatteydere, der får ændret  

 forskudsansættelsen, bliver forskudsregistreret med det ændrede  

 personfradrag.
En sådan systemændring kan gennemføres i  

 løbet af en uge.
For skatteydere, der ikke får ændret  

 forskudsregistreringen for 2001, vil ændringen alt andet lige  

 medføre en forøget skat i forhold til forskudsskatteberegningen  

 på ca. 470 kr. - svarende til ca. 40 kr. om måneden - i en  

 gennemsnitskommune.
Hovedparten af skatteyderne vil dog opleve  

 skatteforhøjelsen som en nedgang i overskydende skat.
Provenumæssige konsekvenser Det foreslåede almindelige personfradrag på  

 33.400 kr. i 2001 er uændret i forhold til beløbet i 2000 og  

 dermed 1.200 kr. lavere end personfradraget ville have udgjort med  

 gældende regler, jf. oversigten.
Personfradraget for børn/unge  

 under 18 år berøres ikke af forslaget.
Personfradraget i 2000 og 2001 efter gældende regler  

 og forslaget 2000 2001 Gældende regler 2001 Lovforslag Det almindelige personfradrag 33.400 kr.
 34.600 kr.
33.400 kr.1) Personfradrag for børn/unge under 18  

 år 24.000 kr.
 24.800 kr.
 24.800 kr.
1) Lovforslaget skønnes at medføre et  

 årligt merprovenu på godt 1,9 mia. kr.
Heraf udgør den  

 kommunale andel godt 1,6 mia. kr.
Vedrørende det kommunale merprovenu  

 i relation til de kommunale budgetter for 2001 henvises til § 3,  

 stk. 3 og 4, med tilhørende bemærkninger.
 For finansåret 2001 skønnes merprovenuet at  

 udgøre ca. 0,9 mia. kr., mens det resterende provenu vedr. 2001 vil  

 fremkomme i 2002 og 2003 som henholdsvis mindre overskydende skat eller  

 større restskat.
 I en gennemsnitskommune udgør skatteværdien  

 af de 1.200 kr. ca. 470 kr.
Administrative konsekvenser for stat, amter og  

 kommuner Forslaget skønnes at medføre mindre  

 engangsudgifter i Told Skat til tilretning af edb-system, således at  

 der kan udskrives korrekte ændrede skattekort, når borgere i  

 løbet af året ændrer deres forskudsregistrering.
Endvidere  

 vil forslaget medføre engangsudgifter til information.
Udgifterne  

 skønnes i alt at udgøre ca. 500.000 kr.
Økonomiske og administrative konsekvenser for  

 erhvervslivet Lovforslaget skønnes ikke at have økonomiske  

 og administrative konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget skønnes ikke at have administrative  

 konsekvenser for borgerne.
Forholdet til EU-retten Lovforslaget indeholder ikke EU-retlige aspekter.
Høring Lovforslaget har ikke været sendt til  

 høring.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Årligt merprovenu på godt 1,9 mia. kr.
 Merprovenu for finansåret 2001 på godt 0,9mia. kr.
Ingen Administrative konsekvenser for stat, amter og  

 kommuner Ingen Mindre engangsudgifter i Told Skat til tilretning af  

 edb-system.
Udgifter til information på ca. 500.000 kr.
Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Efter gældende regler udgør personfradragets  

 grundbeløb 23.700 kr. for personer, der er fyldt 18 år ved  

 indkomstårets udløb, og som er fuldt skattepligtige her i  

 landet.
Grundbeløbet reguleres efter personskattelovens § 20.
Det foreslås, at dette grundbeløb  

 nedsættes til 22.900 kr. for indkomståret 2001 og senere  

 indkomstår. Ændringen medfører, at personfradraget for  

 personer, der er fyldt 18 år, vil være uændret fra 2000 til  

 2001 - dvs. 33.400 kr.
Efter gældende regler ville personfradraget i  

 2001 være 34.600 kr.
 Personfradraget for personer, der ikke er fyldt 18  

 år ved indkomstårets udløb, berøres ikke af  

 lovforslaget.
Til § 2 Ligningslovens § 9 F omhandler et  

 ligningsmæssigt fradrag, som under visse betingelser gives gifte  

 personer, der er begrænset skattepligtige efter kildeskattelovens  

 § 2, stk. 1, litra a, jf. § 43, stk. 1. Fradraget gives  

 kun i indkomst ved personligt arbejde i tjenesteforhold udført her i  

 landet og kan ikke overstige sådan indkomst.
Ligningslovens § 9 F skal kompensere for, at  

 begrænset skattepligtige, der er gift, ikke kan overføre  

 uudnyttet personfradrag efter personskatteloven mellem sig.
Fradraget  

 udgør derfor et grundbeløb på 23.700 kr., som reguleres  

 efter personskattelovens § 20, hvilket svarer til personfradraget for  

 gifte personer, der er fuldt skattepligtige her i landet, jf.  

 personskattelovens § 10, stk. 1.
Det foreslås, at fradraget for indkomståret  

 2001 og senere indkomstår udgør et grundbeløb på  

 22.900 kr.
Derved vil fradraget efter ligningslovens § 9 F fortsat  

 være af samme størrelse som personfradraget i henhold til  

 personskattelovens § 10, stk. 1.
Til § 3 Til stk. 1 Det foreslås, at loven træder i kraft dagen  

 efter bekendtgørelsen i Lovtidende.
Til stk. 2 Det foreslås, at ændringerne tillægges  

 virkning for indkomståret 2001 og senere indkomstår.
Til stk. 3 og 4 Formålet med denne bestemmelse er at neutralisere  

 den økonomiske virkning for skatteåret 2001 for kommuner og  

 amtskommuner af dette lovforslag og to andre lovforslag, der - som en del af  

 regeringens aftale med Socialistisk Folkeparti og Enhedslisten -  

 fremsættes samtidig med dette lovforslag, og som påvirker det  

 kommunale og amtskommunale udskrivningsgrundlag fra og med 2001.
 De to andre lovforslag er: Forslag til lov om  

 ændring af lov om social pension, lov om aktiv socialpolitik og  

 forskellige andre love (Ændring af regler om personlige tillæg,  

 helbredstillæg og forhøjelse af satser), som fremsættes af  

 socialministeren, og Forslag til lov om ændring af lov om  

 arbejdsløshedsforsikring m.v. (Nedsættelse af medlemsbidraget),  

 som fremsættes af arbejdsministeren.
 Kommunerne og amtskommunerne skal vedtage deres budgetter  

 for 2001 senest den 15. oktober 2000. De har derfor ikke haft mulighed for at  

 inddrage virkningen af disse lovændringer i deres budgetlægning  

 for 2001.
 For de kommuner og amtskommuner, der har valgt at  

 budgettere med det statsgaranterede udskrivningsgrundlag for 2001, får  

 de pågældende lovændringer ingen betydning for  

 skatteåret 2001.
 For de kommuner og amtskommuner, der har valgt at  

 budgettere med deres eget skøn over udskrivningsgrundlaget for 2001,  

 vil de pågældende lovændringer umiddelbart få  

 betydning for den endelige afregning af slutskatten for 2001, som foretages i  

 2003. Disse kommuner og amtskommuner har budgetteret deres  

 udskrivningsgrundlag for 2001 på baggrund af de regler, der var  

 gældende på budgetlægningstidspunktet, det vil sige i  

 efteråret 2000. Men ved den endelige opgørelse af den kommunale  

 slutskat for 2001, som foretages i 2003, vil opgørelsen blive  

 foretaget på grundlag af de ændrede regler, som har virkning fra  

 og med skatteåret 2001.
 Formålet med bestemmelsen er på denne baggrund  

 at neutralisere virkningen af de ændrede regler for de  

 selvbudgetterende kommuner og amtskommuner for skatteåret 2001. For  

 disse kommuner og amtskommuner vil afregningen af slutskat for 2001  

 således i praksis blive foretaget, som om de pågældende  

 lovændringer ikke havde haft virkning for skatteåret 2001. Den  

 samlede provenuændring for skatteåret 2001 som følge af de  

 gennemførte lovændringer tilfalder således staten.
 Nedsættelsen af personfradraget skønnes at  

 give et samlet umiddelbart kommunalt merprovenu på ca. 1.620 mill. kr.  

 Forhøjelsen af satserne for pensionstillæg, Statens  

 Uddannelsesstøtte, kontanthjælp og introduktionsydelse  

 skønnes at give et kommunalt merprovenu på ca. 300 mill. kr.  

 Nedsættelsen af a-kassekontigentet skønnes at give et kommunalt  

 merprovenu på ca. 550 mill. kr.
 Den samlede umiddelbare virkning for det kommunale  

 skatteprovenu af disse lovændringer skønnes således at  

 være 2.470 mill. kr., fordelt med ca. 2/3 på kommunerne og 1/3  

 på amtskommunerne.
 Lovforslaget indebærer, at virkningen heraf for de  

 selvbudgetterende kommuner og amtskommuner for skatteåret 2001  

 neutraliseres.
Ved opgørelsen af slutskatten for 2001, som  

 foretages i 2003, korrigeres den faktisk opgjorte slutskat for den enkelte  

 kommune og amtskommune for den skønnede virkning af de  

 pågældende lovændringer.
Det skal i den forbindelse  

 bemærkes, at lovforslaget vil indebære, at der ved den endelige  

 opgørelse af tilskud og udligning for 2001 i henhold til lov om  

 kommunal udligning og generelle tilskud til kommuner og amtskommuner tages  

 udgangspunkt i den korrigerede slutskat for den enkelte kommune og  

 amtskommune.
Derved opretholdes sammenhængen mellem den skat, kommunen  

 eller amtskommunen får udbetalt, og de tilhørende tilskuds- og  

 udligningsbeløb.
Den skønnede virkning for det kommunale  

 skatteprovenu for 2001 af lovændringerne fastsættes endeligt af  

 indenrigsministeren på grundlag af de oplysninger, der foreligger pr.  

 1. maj 2003. Denne dato svarer til fristen for oplysninger, der indgår  

 i opgørelsen af slutskat for kommuner og amtskommuner for  

 indkomståret 2001, jf. § 16 i lov om kommunal indkomstskat.  

 Indenrigsministeriet vil i løbet af 2002 til brug herfor  

 iværksætte et arbejde med udarbejdelse af et skøn over  

 ændringen i skatteprovenuet.
Skønnet vil blive opgjort på  

 grundlag af den relevante statistik, herunder slutligningsstatistikken for  

 2001. Indenrigsministeriet vil i forbindelse med udarbejdelsen af dette  

 skøn konsultere Indenrigsministeriets Finansieringsudvalg, hvori de  

 kommunale parter og de relevante ministerier er repræsenteret.
Bilag Lovforslaget sammenholdt med gældende lov Gældende formulering Lovforslaget § 1 I lov om indkomstskat for personer m.v. (personskatteloven), jf.  

 lovbekendtgørelse nr. 719 af 14. september 1999, som ændret  

 senest ved § 49 i lov nr. 462 af 31. maj 2000, foretages følgende  

 ændring:
 § 10. For her i landet fuldt skattepligtige personer  

 udgør personfradragets grundbeløb 23.700 kr.
- - - 1. I § 10, stk. 1, ændres »23.700 kr.« til:  

 »22.900 kr.«.
§ 2 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændring:
§ 9 F.
Personer, der er skattepligtige efter kildeskattelovens  

 § 2, stk. 1, litra a, og som er gift ved udløbet af  

 indkomståret, kan fradrage et grundbeløb på 23.700 kr. ved  

 opgørelsen af den skattepligtige indkomst.
Omfatter  

 indkomstansættelsen en kortere periode end 1 år, er fradraget  

 højst 1/12 af 23.700 kr. for hver måned, ved hvis begyndelse  

 skattepligt foreligger.
Beløbene på 23.700 kr. reguleres efter  

 personskattelovens § 20. Fradraget gives kun i indkomst efter  

 kildeskattelovens § 2, stk. 1, litra a, og kan ikke overstige  

 sådan indkomst.
 1. I § 9 F, stk. 1, ændres tre steder  

 »23.700 kr.« til: »22.900 kr.«.
