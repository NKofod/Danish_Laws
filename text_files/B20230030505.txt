Bekendtgørelse om ændring af bekendtgørelse om forsøg med mere ansvar til arbejdsløshedskasser § 1 I bekendtgørelse nr. 1370 af 18. september 2020 om forsøg med mere ansvar til arbejdsløshedskasser, som ændret ved bekendtgørelse nr. 1388 af 24. september 2020 og bekendtgørelse nr. 1533 af 1. juli 2021, foretages følgende ændringer:
 1. I § 4, stk. 1, indsættes som 3. og 4. pkt.:
»Personen vælger, om jobsamtalerne skal holdes ved personligt fremmøde, telefonisk eller ved personligt digitalt fremmøde.
Arbejdsløshedskassen kan ud fra en konkret vurdering beslutte, at jobsamtalen skal holdes ved personligt fremmøde, såfremt arbejdsløshedskassen vurderer, at der er behov for det.« 2. I § 4, stk. 4, indsættes som 2. og 3. pkt.:
»Cv-samtalen holdes ved personligt fremmøde.
Jobsamtaler, som holdes i forbindelse med cv-samtalen, skal holdes ved personligt fremmøde.« 3. I § 13, stk. 1, indsættes efter nr. 4, som nyt nummer:
»5) § 33, stk. 1 og stk. 2, 1. pkt., om at første jobsamtale holdes ved personligt fremmøde, og om at jobcenteret ud fra en konkret vurdering kan beslutte, at samtalen skal holdes ved personligt fremmøde, såfremt jobcenteret vurderer, at der er behov for det.« Nr. 5-8 bliver herefter nr. 6-9.
 4. I § 13, stk. 1, nr. 5, der bliver nr. 6, ændres »§ 33, stk. 6,« til: »§ 33, stk. 4,«.
 5. I § 13, stk. 1, nr. 7, der bliver nr. 8, ændres »§§ 41 og 42« til: »§ 41, stk. 4, og § 42«.
 6. § 13, stk. 2, nr. 2, affattes således:
»2) § 15, stk. 2, om personers pligt til at møde til særlige aktiviteter på eller arrangeret af jobcenteret.« 7. I § 13, stk. 2, nr. 4, indsættes efter »§ 44«: », stk. 1, 1. pkt., stk. 3 og 4«.
 8. I § 13, stk. 2, nr. 5, indsættes efter »§ 49«: », stk. 1-3,«.
 9. I § 13, stk. 3, ændres »§ 11« til: »§ 12«.
§ 2 Bekendtgørelsen træder i kraft den 22. marts 2023.
