Nr LSF 98 Forslag til Lov om ændring af lov om afgift af visse klorerede  

 opløsningsmidler, lov om afgift af visse detailsalgspakninger og visse poser  

 af papir eller plast m.v. og lov om energiafgift af mineralolieprodukter m.v.  

 (Afgift af visse produkter til motorkørertøjer samt justering og forhøjelse  

 af visse afgiftssatser for emballage m.v.) Fremsat af skatteministeren (Carsten Koch) den 20. november 1997 § 1 I lov nr. 415 af 14. juni 1995 om afgift af visse klorerede  

 opløsningsmidler foretages følgende ændringer:
 1. Lovens titel affattes således:
 »Lov om afgift af visse kemiske produkter«.
 2. I § 1 indsættes som nr. 4:
 »4) Kølervæske til motorer samt sprinklervæske.«.
 3. § 1, stk. 2 , affattes således:
» Stk. 2. Af de i § 1, stk. 1, nr. 1-3, nævnte varer udgør  

 afgiften 2 kr. pr. kg nettovægt.
Af de i § 1, stk. 1, nr. 4, nævnte varer  

 udgør afgiften 3 kr. pr. liter, eksklusive vand.«.
§ 2 I lov om afgift af visse detailsalgspakninger og visse poser af papir  

 eller plast m.v., jf. lovbekendtgørelse nr. 623 af 30. juni 1994, foretages  

 følgende ændringer:
 1. I § 1, stk. 1, indsættes efter  

 »detailsalgspakninger«: »med et rumindhold under 20  

 liter«.
 2. I § 1, stk. 1, indsættes som nr. 7 og 8:
 »7. Smøreolier, hydraulikolier og lignende samt kølervæske til  

 motorer og sprinklervæske.
 8. Ethvert produkt, der er bestemt til at anvendes, afsættes eller  

 anvendes som motorbrændstof, som tilsætningsmiddel eller med henblik på at  

 øge motorbrændstoffets endelige rumfang.«.
 3. I § 2, stk. 1, indsætttes som nyt nr. 1:
»1. med et rumindhold under 10 cl ... 25 øre« Nr 1-3 bliver herefter nr. 2-4.
 4. I § 2, stk. 1, nr. 1, der bliver nr. 2, ændres »50  

 øre« til: »60 øre«.
 5. I § 2, stk. 3, indsætttes som nyt nr. 1:
»1. med et rumindhold under 10 cl ... 25 øre« Nr 1-3 bliver herefter nr. 2-4.
 6. I § 2, stk. 3, nr. 1, der bliver stk. 2, nr. 2, ændres  

 »38 øre« til: »45 øre«.
 7. I § 2, stk. 3, nr. 2 , der bliver stk. 2, nr. 3, ændres  

 »70 øre« til: »95 øre«.
§ 3 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, som ændret ved lov nr. 1214 af 27. december  

 1996, § 1 i lov nr. 444 af 10. juni 1997 og lov nr. 450 af 10. juni 1997,  

 foretages følgende ændring:
 1. I § 1, stk. 3, 2. pkt., ændres »der anvendes eller  

 er bestemt til at anvendes som motorbrændstof« til: »der er bestemt  

 til at anvendes, afsættes eller anvendes som motorbrændstof, som  

 tilsætningsmiddel eller med henblik på at øge motorbrændstoffets endelige  

 rumfang«.
§ 4 Stk. 1. Loven træder i kraft den 1. januar 1998. Bestemmelsen i  

 stk. 3 træder dog i kraft den 1. december 1997.
 Stk. 2. Loven finder anvendelse på varer, der fra og med den 1.  

 januar 1998 udleveres fra eller forbruges i registrerede virksomheder,  

 angives til fortoldning eller modtages fra udlandet.
 Stk. 3. Virksomheder, der skal registreres ved lovens  

 ikrafttræden, skal anmelde sig til registrering hos de statslige told- og  

 skattemyndigheder senest den 15. december 1997.
 Stk. 4. Virksomheder, der registreres fra lovens ikrafttræden,  

 skal opgøre lagerbeholdningen pr. 1. januar 1998 af varer, der bliver  

 afgiftspligtige.
 Stk. 5. Andre virksomheder end de i stk. 3 og 4 nævnte , der den  

 1. januar 1998 har en lagerbeholdning på 1.000 kg eller derover af varer, der  

 bliver afgiftspligtige efter § 1 i lov om afgift af visse kemiske produkter  

 som affattet ved denne lovs § 1, nr. 2, har en lagerbeholdning på 2.000 stk.  

 eller derover af varer, der bliver afgiftspligtige efter § 1 i lov om afgift  

 af visse detailsalgspakninger og visse poser af papir eller plast m.v. som  

 affattet ved denne lovs § 2, nr. 2, eller har en lagerbeholdning på 1.000  

 liter af varer, der bliver afgiftspligtige efter § 1 i lov om energiafgift af  

 mineralolieprodukter m.v. som affattet ved denne lovs § 3, nr. 1, skal senest  

 den 15. januar 1998 til de statslige told- og skattemyndigheder fremsende en  

 opgørelse over deres samlede lagerbeholdning ved lovens ikrafttræden.
 Stk. 6. De statslige told- og skattemyndigheder fastsætter de  

 nærmere regler for opgørelsen efter stk. 4 og 5.
Stk. 7. De i stk. 3-5 nævnte virksomheder skal give de statslige  

 told- og skattemyndigheder adgang til at kontrollere opgørelserne ved  

 eftersyn af lagre, forretningsbøger m.v.
Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder fornøden vejledning og hjælp.
 Stk. 8. Virksomheder, der er omfattet af stk. 5, skal senest den  

 31. januar 1998 indbetale afgift af den i stk. 5 nævnte lagerbeholdning til  

 de statslige told- og skattemyndigheder.
 Stk. 9. Betales afgift efter stk. 8 ikke rettidigt, finder § 12,  

 stk. 2, i lov om afgift af visse kemiske produkter, § 11, stk. 2, i lov om  

 afgift af visse detailsalgspakninger og visse poser af papir eller plast m.v.  

 og § 17, stk. 3, i lov om energiafgift af mineralolieprodukter m.v.,  

 tilsvarende anvendelse.
 Stk. 10. Den, der forsætligt eller groft uagtsomt afgiver urigtige  

 eller vildlende oplysninger eller fortier oplysninger til brug for  

 afgiftskontrollen efter stk. 4-7, straffes med bøde.
 Stk. 11. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Bemærkninger til lovforslaget Almindelige bemærkninger I finanslovsforslaget for 1998 er indsat en reserve for finansår 1998 på  

 800 mill. kr., konto § 38.28.05.50, med følgende bemærkning.
»Inflationen udhuler realværdien af visse punktafgifter, hvilket  

 indebærer en uønsket slækkelse af finanspolitikken.
Regeringen undersøger  

 derfor mulighederne for yderligere gennem afgifter at reducere  

 miljøbelastende adfærd.
Regeringen vil fremsætte lovforslag om  

 afgiftsændringer, der vil indbringe 800 mill. kr. årligt fra 1998.« Dette forslag udmønter sammen med forslag til lov om ændring af  

 forskellige punktafgiftslove (Forhøjelse af afgiften af røgtobak, chokolade-  

 og sukkervarer, konsum-is, mineralvand, kaffe og te samt ophævelse af  

 afgiftsfritagelse for deponering af visse restprodukter fra kraftværker)  

 reserven.
 Dette forslag omfatter:
 1. Præcisering af, at der er mineralolieafgift på karburatorvæske mv.
 2. Indførelse af afgift på kølervæske samt sprinklervæske.
 3. Udvidelse af afgiftsområdet for detailsalgspakningsafgiftsloven til  

 også at omfatte emballage til kølervæske, sprinklervæske, motorolie mv. og  

 karburatorvæske mv.
 4. Forhøjelse af detailsalgspakningsafgiften af beholdere af glas og plast  

 mv. med et rumindhold mellem 10 og 60 cl og af beholdere af karton mv. og  

 visse ændringer i satsstrukturen samt indførelse af afgift af beholdere med  

 et rumindhold på under 10 cl.
 Beskrivelse af forslagene.
 1. Karburatorvæske.
Det foreslås, at det i mineralolieafgiftsloven præciseres, at der også  

 skal betales afgift af karburatorvæske og andre additiver og  

 tilsætningsstoffer, der øger motorbrændstoffets rumfang.
Udover additiver  

 indebærer forslaget, at der også skal betales afgift af sprit og lignende  

 atypiske motorbrændstoffer, i det omfang stofferne bruges til motordrift.
Efter EU's mineralolieafgiftsdirektiv skal medlemslandene ikke kun opkræve  

 afgift af de almindelige motorbrændstoffer benzin, diesel, autogas og  

 petroleum men også af ethvert andet produkt, der bruges til motordrift.  

 Danmark har sammen med de fleste andre lande i praksis ikke sikret sig, at  

 direktivets bestemmelser blev ført ud i livet for så vidt angår visse  

 additiver, der sælges til separat iblanding i brændstoftanken, som f.eks.  

 karburatorsprit eller -væske, der hovedsagligt anvendes til ældre biler om  

 vinteren.
I visse tilfælde har andet utraditionelt motorbrændstof været  

 fritaget for afgift, som f.eks. sprit, der anvendes til f.eks. speedway  

 motorcykler.
Ved forslaget præciseres det, at der også skal opkræves afgift af disse  

 væsker mv.
Afgiften vil skulle udgøre det samme som afgiften på det produkt,  

 der gælder for tilsvarende motorbrændstof.
Med mindre additiverne alene er  

 egnet til dieselmotorer, vil afgiftsbelastningen skulle svare til afgiften på  

 blyfri benzin, altså 337 øre /liter fra 1. januar 1998.
 2. Sprinklervæske og Kølervæske.
Sprinklervæske består normalt af vand, sæbe og isopropylalkohol (IPA). IPA  

 har den egenskab, at den nedsætter frysepunktet for væsken.
IPA er iøvrigt i  

 en del tilfælde også indholdt i karburatorvæske.
 Kølervæske er i lighed med alkoholen i sprinklervæske et organisk  

 opløsningsmidel, hvis brug kan belaste nærmiljøet.
 Det foreslås, at sprinklervæske og kølervæske belægges med en afgift på 3  

 kr/liter, eksklusive vand.
Priserne på sprinklervæske og kølervæske varierer også på grund af  

 kvalitetsforskelle.
Prisen på en typisk færdigblandet sprinklervæske vil  

 stige med ca. 1,5 kr/liter eller med i størrelsesordenen 25 pct.
Priserne på  

 kølervæske er typisk væsentlig højere, og den procentvise prisstigning vil  

 derfor være væsentlig mindre.
 3. Dunke mv. til smøreolie, sprinklervæske og kølervæske.
Der er afgift af detailsalgspakninger til en række produkter.
Beholdere  

 mv. til andre produkter er fritaget.
 De produkter, hvis detailsalgspakning er afgiftsbelagt, er spiritus, vin,  

 frugtvin, øl, mineralvand og visse limonader mv., vand, saft og most, eddike,  

 spiseolie og denatureret spiritus.
 Det foreslås, at afgiftspligten udvides til også at omfatte  

 detailsalgspakninger til smøreolie, sprinklervæske, kølervæske og  

 karburatorvæske.
Smøreolie, sprinklervæske og kølervæske sælges typisk i mindre  

 engangsemballage.
Det er dog nu muligt at tanke sprinklervæske, mens  

 smøreolier og kølervæske også distribueres f.eks. via autoværksteder i større  

 beholdere herunder beholdere, der kan genbruges.
 Afgiften vil tilskynde til, at affaldsmængderne reduceres.
 Afgiften vil belaste plastdunke på 1 liter med godt 2 kr. inklusive moms  

 og dunke på over 1 liter med ca. 2,80 kr. pr. dunk.
 4. Emballage til drikkevarer mv.
 Afgiften af glas- eller plastbeholdere mellem 10 og 60 cl foreslås  

 forhøjet fra 50 øre til 60 øre.
Afgiften på flasker m.v. er med til at understøtte et effektivt  

 genbrugsflaskesystem ved at pantet er større end ellers.
Da omkostningerne  

 ved fremstilling af 1/2 l plastflasker tilsyneladende er faldende, kan det  

 medføre et fald i pantet for sådanne flasker.
For at forhindre at pantet  

 falder, foreslås afgiften forhøjet med 10 øre pr. flaske.
Sådanne flasker  

 anvendes hovedsageligt til øl og mineralvand.
 Det foreslås endvidere, at satserne for mindre afgiftspligtige  

 detailsalgspakninger af karton eller laminater af forskellige materialer samt  

 beholdere af glas eller plast mv. med et rumindhold på mellem 10 og 105 cl  

 forhøjes.
 Sådanne beholdere anvendes hovedsaglig til safter, men også til f.eks.  

 vin.
 Det foreslås, at afgiften af beholdere af karton mv. med et rumfang på  

 mindst 10 cl og under 60 cl forhøjes fra 38 øre/stk til 45 øre/stk. og at  

 afgiften for beholdere med et omfang på mindst 60 cl , men højst 106 cl  

 forhøjes fra 70 øre pr. stk til 95 øre pr. stk., hvilket svarer til det halve  

 af satsen for beholdere, der kan indeholde mindst 106 cl.
 Afgiftssatsernes indbyrdes forhold vil dermed komme bedre i balance.
Det forslås også, at den nuværende fritagelse for beholdere med indhold på  

 under 10 cl afskaffes for alle beholdertyper.
Afgiftssatsen foreslås fastsat  

 til 25 øre/stk.
Med moms vil forslaget medføre, at en juicekarton på f.eks. 20 cl vil  

 stige med henved 10 øre/stk. svarende til op mod 5 pct. af prisen.
Prisen på  

 en juicekarton på 1 liter vil stige med godt 30 øre/stk. svarende til  

 prisstigninger på henved 6 pct. for de billigste juicemærker og mindre for de  

 dyrere safter.
Prisstigningerne kan sammenlignes med prisstigningerne for  

 mineralvand i genbrugsemballage af glas eller plast på 25 øre/liter.
 En lille flaske spiritus på under 10 cl vil stige med godt 30 øre/stk.  

 eller med typisk under 5 pct.
Provenumæssige konsekvenser Forslaget skønnes at have følgende helårsprovenuvirkninger:
 For finansår 1998 vil virkningen være en stigning i indtægterne på ca. 110  

 mill. kr.
Erhvervsøkonomiske konsekvenser Karburatorvæske anvendes hovedsagligt til ældre biler og dermed i meget  

 beskedent omfang i erhverv.
 Med betydelig usikkerhed skønnes ca. 1/3 af kølervæske og sprinklervæske  

 at blive anvendt i erhverv, der dog oftest har mulighed for at vælte  

 afgiftsbelastningen videre til kunderne, herunder både husholdninger og andre  

 erhverv.
 En større del af erhvervenes anvendelse af motorolie, kølervæske mv.  

 leveres i større pakninger eller i genbrugsemballage, end husholdningernes  

 anvendelse.
 Erhvervene vil i meget begrænset omfang blive belastet direkte af  

 afgiftsændringerne for beholdere af karton mv.
 Samlet skønnes den umiddelbare afgiftsbelastning at ville udgøre ca. 20  

 mill. kr. før skat og overvæltning.
 Servicestationer mv., der ikke bruger engangsemballage til smøreolie,  

 sprinklervæske og kølervæske, vil få en beskeden konkurrenceevneforbedring i  

 forhold til »gør det selv« bilister, der vil bruge engangsemballage  

 til olie mv.
Forholdet til EU-retten Efter EU's mineraloliedirektiv skal der afgift på alt, der populært sagt  

 hældes i bilernes tanke.
Danmark og de fleste andre EU-lande opfylder ikke  

 strengt direktivet, idet der i praksis ses gennem fingrene med, at visse  

 additiver mv. ikke belægges med afgift.
Det drejer sig f.eks. om  

 karburatorsprit og sprit mv. til f.eks. visse motorcykler.
 Ved forslagets § 3 gøres det helt klart, at der skal betales afgift af  

 sådanne additiver m.v.
 Herudover indeholder lovforslaget efter Skatteministeriets vurdering ikke  

 EU-retlige aspekter.
Miljømæssige konsekvenser Forslaget om at præcisere, at karburatorvæske mv. også er belagt med  

 afgift samt forslaget om afgift på sprinklervæske og dunke hertil mv. vil  

 marginalt øge omkostningerne til privat motortransport og i et meget  

 beskedent omfang reducere miljøbelastningen herfra.
 Forslaget om afgift på sprinklervæske og kølervæske vil i et beskedent  

 omfang reducere mængderne af flygtige organiske opløsningsmidler.
Forslaget om afgift på dunke mv. til sprinklervæske mv. vil øge  

 tilskyndelsen til at reducere mængderne af engangsemballage og dermed  

 reducere affaldsmængderne.
Sprinklervæske ved tankning vil få en større  

 markedsandel.
 Forslaget om forhøjelse af afgiften på emballage af karton vil tilskynde  

 til reduktion af mængden af engangsemballage og dermed affaldsmængderne.
 Forslaget om forhøjelse af satsen for glas- og plastflasker vil fastholde  

 tilskyndelsen til en høj pant og dermed fortsat en stor genbrugsprocent.
Administrative konsekvenser Forslaget skønnes at medføre engangsudgifter for Told*Skat til edb og  

 information på 0,3 mill. kr., der hovedsageligt vil skulle afholdes i 1997.  

 Forslaget skønnes herudover ikke at have nævneværdige administrative  

 konsekvenser.
Bemærkninger til de enkelte bestemmelser Til § 1 Til nr. 1 Det foreslås, at lovens titel udvides, så det klart fremgår, at sigtet er  

 bredere end klorerede opløsningsmidler.
Til nr. 2 Det foreslås, at der skal betales afgift af køler- og sprinklervæske.
Til nr. 3 Det foreslås, at der for køler- og sprinklervæske betales en afgift på 3  

 kr. pr. liter bortset fra varens indhold af vand.
Der betales således samme  

 afgift, uanset om det er producenten eller forbrugeren, der fortynder  

 produktet.
Til § 2 Til nr. 1 Det foreslås, at loven kun skal omfatte emballage med et rumindhold under  

 20 liter.
Herved præciseres det, at afgiften kun omfatter  

 detailsalgsemballage i snæver forstand.
Til nr. 2 Det foreslås, at emballage til smøreolie og lignende varer, der i dag er  

 omfattet af mineralolieafgiftsloven, samt emballage til kølervæske,  

 sprinklervæske og karburatorvæske mv., omfattes af den eksisterende  

 emballageafgift.
Emballageafgiften omfatter i dag emballage til en række  

 drikkevarer m.m.
Til nr. 3-7 Det foreslås, at satserne for karton og laminat emballage ændres, så der  

 bliver en bedre balance mellem forskellige emballagestørrelser.
Det foreslås også, at den nuværende fritagelse for beholdere med indhold  

 på under 10 cl afskaffes for alle beholdertyper.
Afgiftssatsen foreslås  

 fastsat til 25 øre pr. stk.
Til § 3 Det foreslås, at der skal betales brændstofafgift af de produkter, som  

 kunderne tilsætter motorbrændstof.
Der er primært tale om karburatorsprit.
Til § 4 Det foreslås, at afgiften træder i kraft 1. januar 1998, dog skal  

 virksomheder, der skal betale afgift fra 1. januar registreres hos Told*Skat  

 inden 15. december og skal opgøre lagerbeholdningen pr. 1. januar 1998 af de  

 varer, der bliver afgiftspligtige, som det fremgår af stk. 3 og 4.
 Virksomheder, der efter 1. januar ikke er direkte afgiftspligtige, men som  

 har en samlet lagerbeholdning på mere end 1000 liter afgiftspligtig køler- og  

 sprinklervæske skal opgøre mængden og betale afgift heraf.
 Registrerede virksomheder skal pr. 1. januar 1998 opgøre lageret af de  

 produkter, der nu bliver afgiftspligtige.
 Det samme er tilfældet, hvis lagerbeholdningen af emballage, der nu bliver  

 afgiftspligtig, overstiger 2000 stk., eller mængden af tilsætningsmidler til  

 motorbrændstof overstiger 1000 liter.
Skriftlig fremsættelse (20. november 1997) Skatteministeren (Carsten Koch):
 Jeg skal herved tillade mig at fremsætte:
 Forslag til lov om ændring af lov om afgift af visse klorerede  

 oplysningsmidler, lov om afgift af visse detailsalgspakninger og visse poser  

 af papir eller plast m.v. og lov om energiafgift af mineralolieprodukter m.v.  

 (Afgift af visse produkter til motorkøretøjer samt justering og forhøjelse af  

 visse afgiftssatser for emballage m.v.).
(Lovforslag nr.
L 98).
 Forslaget indeholder for det første en præcisering af  

 mineralolieafgiftsloven, således at der fremover også skal betales afgift af  

 karburatorvæske og andre additiver mv., der øger motorbrændstoffets rumfang.  

 Herudover foreslås det, at der ligeledes skal betales afgift af sprit og  

 andre atypiske brændstoffer i det omfang, de anvendes som motorbrændstof.
For det andet foreslås det, at der indføres afgift på køler- og  

 sprinklervæske.
Kølervæske er i lighed med alkoholen i sprinklervæsken et  

 organisk opløsningsmiddel, der kan belaste nærmiljøet.
 Det foreslås for det tredje, at beholdere til smøreolie, kølervæske og  

 sprinklervæske pålægges afgift i lighed med andre detailsalgspakninger.
 Endelig foreslås det for det fjerde, at justere afgiften på emballage til  

 drikkevarer, for dels at sikre størst mulig genbrug, dels at skabe bedre  

 balance mellem forskellige emballagestørrelser, samt at ophæve  

 afgiftsfritagelsen for beholdere under 10 cl.
 Idet jeg henviser til bemærkningerne overlader jeg lovforslaget til  

 Folketingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 415 af 14. juni 1995 om afgift af visse klorerede  

 opløsningsmidler foretages følgende ændringer:
 1. Lovens titel affattes således:
 »Lov om afgift af visse kemiske produkter«.
Lov om afgift af visse klorerede opløsningsmidler 2. I § 1 indsættes som nr. 4:
 »4) Kølervæske til motorer samt sprinklervæske.«.
 3. § 1, stk. 2 , affattes således:
» Stk. 2. Af de i § 1, stk. 1, nr. 1-3, nævnte varer udgør  

 afgiften 2 kr. pr. kg nettovægt.
Af de i § 1, stk. 1, nr. 4, nævnte varer  

 udgør afgiften 3 kr. pr. liter, eksklusive vand.«.
 § 1. Der betales afgift til statskassen af følgende varer:
 1) Tetraklorætylen.
 2) Triklorætylen.
 3) Diklormetan.
 Stk. 2. Afgiften udgør 2 kr. pr. kg af nettovægten af de i stk. 1  

 nævnte varer.
§ 2 I lov om afgift af visse detailsalgspakninger og visse poser af papir  

 eller plast m.v., jf. lovbekendtgørelse nr. 623 af 30. juni 1994, foretages  

 følgende ændringer:
 1. I § 1, stk. 1, indsættes efter  

 »detailsalgspakninger«: »med et rumindhold under 20  

 liter«.
 2. I § 1, stk. 1, indsættes som nr. 7 og 8:
 »7. Smøreolier, hydraulikolier og lignende samt kølervæske til  

 motorer og sprinklervæske.
 8. Ethvert produkt, der er bestemt til at anvendes, afsættes eller  

 anvendes som motorbrændstof, som tilsætningsmiddel eller med henblik på at  

 øge motorbrændstoffets endelige rumfang.«.
 § 1 . Der svares afgift til statskassen af detailsalgspakninger  

 til følgende varer:
1.-6. - - - Stk. 2 . - - - 3. I § 2, stk. 1, indsætttes som nyt nr. 1:
»1. med et rumindhold under 10 cl ... 25 øre« Nr 1-3 bliver herefter nr. 2-4.
 Nr 1-3 bliver herefter nr. 2-4.
 4. I § 2, stk. 1, nr. 1, der bliver nr. 2, ændres »50  

 øre« til: »60 øre«.
 5. I § 2, stk. 3, indsætttes som nyt nr. 1:
»1. med et rumindhold under 10 cl ... 25 øre« Nr 1-3 bliver herefter nr. 2-4.
 6. I § 2, stk. 3, nr. 1, der bliver stk. 2, nr. 2, ændres  

 »38 øre« til: »45 øre«.
 7. I § 2, stk. 3, nr. 2 , der bliver stk. 2, nr. 3, ændres  

 »70 øre« til: »95 øre«.
 § 2 . Af beholdere af glas og plast m.v. til de i § 1 nævnte varer  

 udgør afgiften:
Stk. 2 . - - - Stk. 3. Af beholdere (pakninger) af karton eller af laminater af  

 forskellige materialer til de i § 1 nævnte varer udgør afgiften:
§ 3 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, som ændret ved lov nr. 1214 af 27. december  

 1996, § 1 i lov nr. 444 af 10. juni 1997 og lov nr. 450 af 10. juni 1997,  

 foretages følgende ændring:
 1. I § 1, stk. 3, 2. pkt., ændres »der anvendes eller  

 er bestemt til at anvendes som motorbrændstof« til: »der er bestemt  

 til at anvendes, afsættes eller anvendes som motorbrændstof, som  

 tilsætningsmiddel eller med henblik på at øge motorbrændstoffets endelige  

 rumfang«.
§ 1. - - - Stk. 2. Af andre end de i stk. 1 nævnte mineralolieprodukter  

 bortset fra naturgas, varer henhørende under position 2713, 2714 og 2715 i  

 EU's kombinerede nomenklatur og faste brændsler, der anvendes eller er  

 bestemt til at anvendes til fremstilling af varme, betales der afgift efter  

 den sats, der gælder for tilsvarende brændsel.
Af andre end de i stk. 1  

 nævnte varer bortset fra naturgas, der anvendes eller er bestemt til at  

 anvendes som motorbrændstof, betales der afgift efter den sats, der gælder  

 for tilsvarende motorbrændstof.
Af varer, der anvendes til varmefremstilling  

 på stationære motorer i kraftvarmeværker, betales der afgift efter den sats,  

 der gælder for tilsvarende fyringsolier, når der skal betales afgift efter  

 lov om afgift af elektricitet af hele elproduktionen.
Forgasningsgas og  

 restprodukter herfra, som er produceret på basis af biomasse, samt biogas er  

 dog fritaget for afgift, når de nævnte varer anvendes til elektricitets-  

 eller varmefremstilling på stationære motorer og kedler.
