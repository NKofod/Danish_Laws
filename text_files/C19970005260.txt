(Til landets læger) 1. Indledning Lov nr. 402 af 13. juni 1990 om ligsyn, obduktion og transplantation m.v.  

 (i det følgende loven) har bestemmelser om bl.a. dødens konstatering, ligsyn  

 (herunder retslægeligt ligsyn og retslægelig obduktion), udstedelse af  

 dødsattest og omsorg for lig.
 Regler om begravelse og ligbrænding findes i lov nr. 346 af 26. juni 1975  

 om begravelse og ligbrænding.
2. Formålet med vejledningen Vejledningens formål er at præcisere lovens bestemmelser om ligsyn og  

 udstedelse af dødsattester mv. og erstatter Sundhedsstyrelsens cirkulære nr.  

 119 af 25. juni 1990 om ligsyn og udstedelse af dødsattester m.v.
3. Definitioner 3.1 Dødskriterier Lov om ligsyn, obduktion og transplantation m.v. § 1 indeholder regler om  

 dødskriterier, nemlig hjertedødskriteriet og hjernedødskriteriet.
3.2 Dødstidspunktet I de dele af lovgivningen, hvor dødstidspunktet tillægges retsvirkning  

 (arvelovgivningen, forsikringslovgivningen, sociallovgivningen,  

 straffelovgivningen mv.) er dødstidspunktet det tidspunkt, hvor dødens  

 indtræden er konstateret enten efter hjertedødskriteriet eller  

 hjernedødskriteriet.
Har lægerne efter gennemførelsen af de foreskrevne undersøgelser  

 konstateret hjernedødens indtræden, jf.
Sundhedsstyrelsens cirkulære nr. 118  

 af 25. juni 1990 om dødens konstatering ved uopretteligt ophør af al  

 hjernefunktion, skal de erklære den pågældende død.
Det konstaterede  

 dødstidspunkt efter dette kriterium er således det tidspunkt, der skal  

 anføres i patientjournalen og i dødsattesten som dødstidspunktet.
3.3 Dødstegn Når der kan iagttages dødstegn, kan der foretages ligsyn.
Dødstegnene er enten dødsstivhed, døds- eller ligpletter eller  

 forrådnelse.
Disse tre dødstegn indtræder kortere eller længere tid efter, at  

 døden kan konstateres efter de egentlige dødskriterier.
 Dødsstivhed, ligpletter og forrådnelse betegnes ofte som de sene/sikre  

 dødstegn, i modsætning til dødskriterierne.
3.4 Ligsyn Ligsyn er en undersøgelse foretaget af en læge, hvorved dødstegn  

 iagttages, og dødsårsag og dødsmåde så vidt muligt fastslås, jf. lovens § 3,  

 stk.1.
3.5 Dødsattester Når ligsyn er afsluttet, udstedes der dødsattest af den læge, der har  

 iagttaget dødstegn og konstateret, at der ikke foreligger omstændigheder, der  

 nødvendiggør en anmeldelse af dødsfaldet til politiet, jf. lovens § 7.
Dødsattesten er et retsligt dokument, der først og fremmest er et bevis  

 på, at den pågældende er død.
Liget må ikke begraves, brændes eller føres ud  

 af landet, førend dødsattest er udstedt.
 Dødsattesten vil også kunne få betydning i straffesager og i civile sager  

 i anledning af dødsfaldet, fx efter arve- eller forsikringslovgivningen.
Dødsattesten har to sider.
Attestens side 1 indeholder de nødvendige  

 oplysninger til begravelsesmyndigheden.
Anmodning om begravelse eller  

 ligbrænding fremsættes snarest muligt efter dødsfaldet til  

 begravelsesmyndigheden af den, der drager omsorg herfor (pårørende eller  

 bedemand), på en særlig blanket fulgt af dødsattestens side 1.
Dødsattestens side 2 indholder oplysninger, som danner grundlag for  

 landets dødsårsagsstatistik.
Attesten med oplysninger om  

 dødsårsag/dødsårsager og dødsmåde indgår i Sundhedsstyrelsens centralkartotek  

 for døde.
 Dødsattestens oplysninger benyttes til analyser af dødsårsager,  

 middellevetid og bidrager til forskningsprojekter.
Dødsattesten skal udstedes i tilknytning til ligsynet.
Oplysningerne på  

 attestens side 1 udfyldes af den læge, der har konstateret dødstegn.  

 Dødsattestens side 2 udfyldes af den læge, som efter sit kendskab til afdøde  

 eller til den sygdomstilstand, som måtte være gået forud for døden, har de  

 bedste forudsætninger for at tage stilling til den egentlige dødsårsag.
Side  

 2 kan ofte udfyldes ved ligsynet, men er det relevant kan udfyldelse afvente  

 resultaterne af en obduktion eller andre lægelige oplysninger.
Mens attestens  

 side 1 følger afdøde, kan attestens side 2 udfyldes på et senere tidspunkt,  

 dog senest 14 dage efter dødsfaldet.
4. Omsorg for lig Den, der antages at være afgået ved døden, skal anbringes under  

 forsvarlige forhold.
Pligten til forsvarlig anbringelse af afdøde, der  

 indtræder, når den pågældende antages at være afgået ved døden, er  

 foreskrevet af hensyn til den politimæssige interesse i, i videst muligt  

 omfang at hindre at liget udsættes for efterfølgende ydre påvirkninger, af  

 sømmelighedshensyn samt af hensyn til en evt. mulighed for genoplivning.  

 Pligten til forsvarlig anbringelse vedvarer, indtil begravelse eller  

 ligbrænding har fundet sted.
Er dødens indtræden ikke åbenbar, skal den pågældende være under jævnligt  

 tilsyn.
Hvor intensivt tilsynet skal føres, afhænger af den konkrete  

 situation.
Liget må ikke føres til lighus, før en læge har iagttaget  

 dødstegn.
Ligsyn kan kun foretages af en læge.
Dette udelukker ikke, at andre, fx en  

 sygeplejerske, plejehjemspersonale eller pårørende kan konstatere, at  

 pågældende er død, med den retsvirkning dette medfører efter lovens § 8 om  

 omsorg for lig.
Dette kan ske i tilfælde, hvor dødens indtræden er åbenbar, fx når der hos  

 den pågældende findes forrådnelse eller åbenlyst dødelige kvæstelser, fx hvor  

 hovedet er skilt fra kroppen.
I disse tilfælde er der selv hos en  

 ikke-sagkyndig ikke tvivl om, at døden er indtrådt, og at der ikke er  

 mulighed for genoplivning.
 Også i en situation, hvor en person dør, mens andre, det være sig  

 pårørende, hjemmeplejen eller plejehjemspersonale er tilstede på bopælen, og  

 der er tale om forventet død, må fx en sygeplejerske være kvalificeret til at  

 vurdere, om døden er indtrådt.
 I en situation, hvor en person dør alene i sit hjem, og afdøde har været  

 patient i hjemmeplejen som led i gennemførelsen af terminalpleje i eget hjem,  

 må fx en sygeplejerske ligeledes være kvalificeret til at vurdere, at døden  

 er indtrådt.
 I disse situationer er der ikke tilsynspligt i medfør af lovens § 8. Liget  

 kan dog ikke føres til lighus (dvs. hospitalsligrum eller morgue) førend  

 lægen har konstateret dødstegn.
 Er en sygeplejerske mv. ikke i stand til at vurdere, om døden er indtrådt,  

 gælder tilsynspligten.
Liget kan føres til lighus (dvs. hospitalsligrum eller morgue), når lægen  

 har konstateret dødstegn.
Det er ingen betingelse herfor, at lægen tillige  

 har fastslået dødsmåde og dødsårsag.
Førend ligsyn er afsluttet og dødsattest  

 er udstedt, må liget ikke anbringes i kiste eller føres til kapel.
5. Ligsyn Ligsyn har til formål at sikre, at der ved ethvert dødsfald foretages en  

 undersøgelse til konstatering af, at døden er indtrådt, at afdødes identitet  

 er fastslået, og at der i tilfælde, hvor der kan være mistanke om, at der  

 ikke foreligger naturlig død (sygdom eller alderdom), sker en nærmere  

 undersøgelse af omstændighederne ved dødsfaldet.
Ligsyn skal foretages i forbindelse med ethvert dødsfald, der indtræffer  

 på dansk område.
Også dødsfald uden for dansk område kan være omfattet af  

 lovens regler.
Kommer et skib eller et fly til dansk havn eller lufthavn med  

 lig ombord, skal ligsyn foretages, medmindre der forelægges fyldestgørende  

 dokumentation for, at ligsyn er foretaget i udlandet.
5.1 Pligt til at foretage ligsyn Det er lovens hensigt, at ligsyn skal foretages af den læge, som efter sit  

 kendskab til afdøde eller til den sygdomstilstand, som måtte være gået forud  

 for døden, har de bedste forudsætninger for at tage stilling til, hvad der er  

 den egentlige dødsårsag.
 Er dødsfald indtrådt under indlæggelse på sygehus eller lignende  

 institution, dvs. institution med fast lægepersonale, påhviler pligten til at  

 foretage ligsyn en af de læger, der har deltaget i patientens behandling.
Såfremt dødsfaldet ikke er indtrådt på sygehus eller lignende institution,  

 påhviler det afdødes sædvanlige læge eller dennes stedfortræder at foretage  

 ligsynet.
Dette gælder, uanset om patienten dør umiddelbart efter udskrivning  

 fra sygehus.
 Sædvanlige læge vil være afdødes sygesikringslæge eller anden læge afdøde  

 sædvanligvis har konsulteret.
 Det forudsættes, at dødsfaldet sker inden for sædvanlig læges  

 praksisområde, dvs. det område, inden for hvilket hans patienter har bopæl,  

 og han normalt tager på sygebesøg.
 Pligten til at foretage ligsyn påhviler ligeledes afdødes sædvanlige læge  

 eller dennes stedfortræder, såfremt pågældende bringes til sygehus, og er død  

 ved ankomsten.
Er en person fundet død på bopælen og derefter transporteret til sygehus,  

 kan afdødes sædvanlige læge ikke påberåbe sig det overenskomstfastsatte  

 praksisområde som en begrænsning af pligten til at foretage ligsyn og udstede  

 dødsattest.
Afstanden til sygehuset, der vil variere fra sted til sted, kan i  

 en sådan situation ikke anses for gyldigt forfald, medmindre liget  

 transporteres til et sygehus, som ligger klart uden for lægens praksisområde.  

 Pligten vil i en sådan situation påhvile sygehusets læger.
 Indtræder døden i hjemmet umiddelbart efter, at en vagtlæge har tilset  

 afdøde, påhviler pligten til at foretage ligsyn ligeledes afdødes sædvanlige  

 læge, under forudsætning af at denne ikke har gyldigt forfald.
Det påhviler enhver stedlig læge at komme til stede til foretagelse af  

 ligsyn, hvis afdødes sædvanlige læge og dennes stedfortræder har gyldigt  

 forfald, eller hvis afdøde ikke har nogen sædvanlig læge på dødsstedet.
Det  

 er også her en forudsætning, at dødsfaldet sker indenfor vedkommende læges  

 praksisområde.
 En praktiserende læge, der anmodes om at foretage ligsyn, vil kunne  

 henvise til vagtlægen, hvis dette er mere nærliggende.
 Bringes en person til sygehus mv., og er død ved ankomsten, vil sygehusets  

 læger, hvis afdødes sædvanlige læge eller dennes stedfortræder har gyldigt  

 forfald, være forpligtet til at foretage ligsynet.
Afgørelsen af, om en læge har »gyldigt forfald« vil i nogle  

 tilfælde give sig selv, fx ved bortrejse, fravær og sygdom, i andre tilfælde  

 må det bero på en vurdering i det enkelte tilfælde.
I tvivlstilfælde kan  

 embedslægeinstitutionen forespørges.
 Loven pålægger ikke embedslægeinstitutionerne pligt til at foretage  

 almindeligt ligsyn.
5.2 Berettiget til at foretage ligsyn For at kunne foretage ligsyn, skal lægen enten have opnået den i lægeloven  

 nævnte tilladelse til selvstændigt virke som læge eller have modtaget  

 autorisation til at udøve virksomhed som speciallæge, herunder alment  

 praktiserende læge.
Læger, der virker i underordnede stillinger på sygehus,  

 eller som amanuensis hos eller midlertidig stedfortræder for en alment  

 praktiserende læge, kan i denne egenskab foretage ligsyn og udfærdige  

 dødsattest.
 For at kunne udfylde dødsattestens side 2 forudsættes det, at lægen har  

 tilstrækkeligt grundlag for at tage stilling også til dødsmåde og dødsårsag.  

 Er den pågældende læge i tvivl om dødsmåden, skal dødsfaldet indberettes til  

 politiet, jf. pkt. 6.
Er lægen umiddelbart i tvivl om dødsårsagen, kan lægen afstå fra at  

 udfylde dødsattestens side 2 i forbindelse med ligsynet.
Attestens side 2  

 udfyldes, når de fornødne oplysninger er indhentet, jf. pkt. 3.5 og 8.
En læge er udelukket fra at foretage ligsyn i de tilfælde, hvor  

 retslægeligt ligsyn er foreskrevet, jf. lovens § 5, samt i de tilfælde, hvor  

 lægen på grund af særligt tilknytningsforhold til afdøde er afskåret fra at  

 foretage ligsyn, jf.
Justitsministeriets bekendtgørelse nr. 474 af 22. juni  

 1990 om lægers adgang til at konstatere dødens indtræden, foretage ligsyn,  

 udstede dødsattest og foretage obduktion, jf. pkt. 14.
5.3 Ligsyn ved dødfødsel Efter lovens § 17, stk. 1, finder loven tilsvarende anvendelse på  

 dødfødte.
Det bemærkes, at fostre, der kommer døde til verden inden udgangen  

 af 28. svangerskabsuge, anses for aborter, mens fostre, der kommer døde til  

 verden efter det nævnte tidspunkt, anses for dødfødte børn og indgår i  

 fødselsstatistikken.
Kun for så vidt angår dødfødte børn kræves ligsyn og  

 dødsattest.
Har fostret vist livstegn uden for moderens liv, betragtes det,  

 uanset om det er født før eller efter 28. svangerskabsuge, som levendefødt,  

 således at de almindelige regler om ligsyn og dødsattest finder anvendelse,  

 når livstegnene ophører.
 For dødfødte børn forstås »afdødes sædvanlige læge« som den  

 læge, der bistod ved fødslen.
5.4 Ligsynets foretagelse Ved almindeligt ligsyn synes liget i afklædt tilstand, med mindre lægen  

 skønner, at dette ikke er nødvendigt, fx ved forventet død.
Når det drejer  

 sig om børn eller unge bør liget dog altid synes i afklædt tilstand.
 Ved ligsyn skal mindst 1 af følgende 3 dødstegn være til stede:
 Ved dødfødte kan anføres maceratio.
Ved ligsynet skal dødsmåden så vidt muligt søges opklaret.
Er lægen  

 i tvivl om dødsmåden, skal dødsfaldet indberettes til politiet, jf. pkt. 6.
 Følgende dødsmåder kan komme på tale:
 Ved ligsynet skal så vidt muligt dødsårsagen , dvs. den sygdom  

 eller tilstand, der betinger dødens indtræden, klarlægges.
Kan dødsårsagen ikke umiddelbart fastslås, udskydes udfyldelse af  

 dødsattestens side 2, indtil supplerende oplysninger er indhentet.
Foreligger  

 der herefter ikke tilstrækkelige oplysninger til, at lægen kan fastslå en  

 dødsårsag, anføres »uoplyst dødsårsag«.
6. Indberetning til politiet I visse tilfælde skal lægen afgive indberetning om dødsfaldet til  

 politiet, jf. lovens § 4.
Indberetningspligten skal sikre, at en mulig forbrydelse bag dødsfaldet  

 efterforskes, herunder at et muligt strafansvar for uagtsom forvoldelse af  

 døden forfølges.
Indberetningspligten kan også have betydning for  

 civilretlige, navnlig erstatningsretlige, spørgsmål i anledning af  

 dødsfaldet.
 Opstår der i forbindelse med ligsynet usikkerhed med hensyn til dødsmåden,  

 skal lægen indberette dødsfaldet til politiet.
Er der usikkerhed om dødsårsagen, men ikke tvivl om, at der er tale om  

 naturlig død, kræver dette i sig selv ikke indberetning til politiet.
Det kan  

 dog efter omstændighederne være hensigtsmæssigt, at lægen konfererer med  

 embedslægeinstitutionen om dødsattestens udfærdigelse.
6.1 Hvilken læge har indberetningspligt Indberetningspligten påhviler den læge, der tilkaldes i anledning af  

 dødsfaldet.
Ved dødsfald på sygehus eller lignende institution, den ledende  

 læge.
Herved forstås den læge, sædvanligvis overlægen, der har ansvaret for  

 afdelingen, hvor dødsfaldet er indtrådt.
Den ansvarlige læge skal sikre, at  

 der foreligger instrukser om, hvem indberetningspligten påhviler i tilfælde  

 af den ansvarlige læges fravær.
Der er ikke i loven foreskrevet nogen form for, hvorledes indberetningen  

 skal gives til politiet.
En telefonisk anmeldelse til nærmeste politi anses  

 for tilstrækkelig.
Anmeldelsen skal foretages straks, hvorved forstås uden  

 unødigt ophold, når de nødvendige forudsætninger foreligger.
6.2 Dødsfald, der skal indberettes til politiet I nedennævnte tilfælde skal politiet underrettes om dødsfaldet med henblik  

 på evt. iværksættelse af retslægeligt ligsyn og evt. retslægelig obduktion:
Indberetning skal ske, både når en person findes død et uventet sted og  

 findes død i sin seng, uanset afdøde forud har lidt af en sygdom, der  

 kunne forklare dødens indtræden.
Har sygdommen ikke givet anledning til, at  

 den pågældende ved indlæggelse på sygehus eller ved pleje eller tilsyn i  

 hjemmet har haft nogen til stede omkring sig på dødstidspunktet, skal der ske  

 indberetning til politiet.
Tilstedeværelse på dødstidspunktet er ikke en  

 afgørende betingelse for, hvorvidt afdøde kan betragtes som dødfunden eller  

 ej.
Har der på eller ved dødsstedet været nogen til stede med sådanne opgaver  

 eller på en sådan måde, at det med fornøden sikkerhed kan udelukkes, at  

 ekstraordinær foreteelse har spillet ind ved dødens indtræden, og at den  

 eller de pågældende overfor lægen på tilstrækkeligt oplysende måde kan udtale  

 sig om de nærmere omstændigheder ved dødsfaldet, herunder give oplysning om  

 eventuel forudgående sygdom, skal indberetning ikke ske efter denne  

 bestemmelse.
 En del tilfælde af denne art vil være undergivet indberetningspligt efter  

 et af de andre tilfælde.
 Såvel politi som embedslæge skal vurdere anmeldelser af de omhandlede  

 dødsfald.
 Indberetningspligten omfatter ikke pludselige dødsfald, hvor afdøde har  

 været under behandling for en hjertelidelse, der kunne forventes at medføre  

 pludselig død.
 Indberetning skal også ske ved uventet dødsfald indtruffet på sygehus.
Indberetning skal ske, når det på grundlag af de foreliggende  

 omstændigheder ved dødsfaldet, pårørendes oplysninger og/eller lægens viden  

 om afdødes tidligere arbejdsforhold må antages, at døden kan skyldes en  

 erhvervssygdom.
Mistanke om, at døden evt. kan skyldes en erhvervssygdom,  

 medfører ligeledes pligt til indberetning.
 Der henvises til Arbejdsskadestyrelsens bekendtgørelse nr. 54 af 19.  

 januar 1995 om fortegnelse over erhvervssygdomme i medfør af lovgivning om  

 arbejdsskadeforsikring.
Indberetningspligten omfatter ikke alene de tilfælde, hvor døden sker  

 under behandlingen, herunder diagnostiske undersøgelser, narkose og lignende,  

 men også hvor dødsfaldet indtræffer efter behandlingens afslutning, såfremt  

 det kan antages eller mistænkes, at der er årsagsforbindelse mellem  

 behandlingen eller forebyggelsen af sygdommen og dødens indtræden.
Ikke kun  

 aktiv behandling, men også undladelse af behandling af sygdom kan medføre  

 pligt til indberetning, såfremt denne undladelse af behandling kan være årsag  

 til dødens indtræden.
Der skal dog foreligge konkrete omstændigheder, der tyder på, at døden er  

 en følge af fejl, forsømmelse eller ulykkelig hændelse.
Den teoretiske  

 mulighed for, at der kan være forekommet fejl eller forsømmelse ved den  

 lægelige behandling i tilfælde, hvor dødens indtræden har sin naturlige  

 forklaring i den sygdom, hvoraf patienen led, medfører ikke  

 indberetningspligt.
Dødsfald i fængsler eller lignende institutioner falder oftest ind under  

 en af de øvrige bestemmelser om indberetning til politiet.
Hensigten med  

 bestemmelsen er at sikre, at der ikke kan rejses tvivl om indsattes dødsmåde  

 og dødsårsag.
Indberetning skal ske, selvom den umiddelbare dødsårsag ikke er den ved  

 ulykken forårsagede skade, men en mulig følge af denne.
Indberetning skal  

 således også ske i tilfælde, hvor en person, der har været udsat for en  

 ulykke, dør nogen tid efter af en mellemkommende sygdom, der kan være en  

 følge af ulykken, eller ikke ville være opstået, såfremt vedkommende ikke  

 havde været udsat for ulykken.
7. Retslægeligt ligsyn I de tilfælde, hvor lægen indberetter et dødsfald til politiet, jf.  

 ovenfor, iværksættes ifølge lovens § 5 retslægeligt ligsyn.
 Efter lovens § 6 foretages retslægeligt ligsyn af politiet og en  

 embedslæge i forening.
 Retslægeligt ligsyn kan dog i medfør af lovens § 5, stk. 2, undlades i  

 følgende tilfælde:
 Såfremt der skal foretages retslægeligt ligsyn er det en betingelse for at  

 udtage transplantationsmateriale fra den afdøde, at politiet forinden har  

 erklæret sig indforstået hermed, jf. lovens § 15, stk. 3.
 Ved ofre for trafikulykker må transplantationsindgreb dog kunne  

 gennemføres, såfremt politiet ikke på eget initiativ har nedlagt forbud  

 herimod, og betingelserne iøvrigt er opfyldt.
 Justitsministeriet har i medfør af lovens § 18, stk. 1, udstedt cirkulære  

 af 21. november 1995 om foretagelse af retslægelige ligsyn og obduktioner mv.
8. Dødsattest Den læge, der har foretaget det almindelige ligsyn, skal udstede  

 dødsattest, med mindre dødsfaldet skal indberettes til politiet.
 Justitsministeriet har udstedt bekendtgørelse nr. 60 af 24. januar 1997 om  

 dødsattester.
 Sundhedsstyrelsen har udarbejdet vejledning af 30. januar 1997 om  

 udfyldelse af dødsattester.
Uanset at dødsfaldet måtte være indberettet til politiet, er lægen  

 forpligtet til at udstede dødsattest, såfremt politiet meddeler, at  

 retslægeligt ligsyn ikke foretages.
Lægen skal herefter udfylde dødsattestens  

 side 1, og kan afvente at udfylde attestens side 2, indtil der er indhentet  

 oplysninger, der muliggør at udfylde attesten med oplysninger om dødsmåde og  

 dødsårsag.
Såfremt lægen herefter ikke kan fastslå dødsmåden, kan angives  

 »uoplyst«.
Tilsvarende kan dødsårsagen angives som  

 »uoplyst«.
Når dødsattestens side 1 er udfyldt og underskrevet udleveres den til den,  

 der drager omsorg for begravelsen.
Dødsattestens side 1 indsendes  

 efterfølgende af begravelsesmyndigheden til Sundhedsstyrelsen.
Dødsattestens side 2 med oplysning om dødsmåde og dødsårsag bør udfyldes  

 af den læge, der har de bedste forudsætninger for at tage stilling til den  

 tilgrundliggende dødsårsag, men kan udfyldes af andre læger.
Dødsattestens  

 side 2 indsendes direkte til Sundhedsstyrelsen, senest 14 dage efter  

 dødsfaldet.
 Såfremt retslægeligt ligsyn har fundet sted, er det den læge, der har  

 deltaget heri, der udsteder dødsattesten.
 Lægen bør i forbindelse med udstedelse af dødsattest sikre sig, at den  

 fornødne identifikation medfølger afdøde.
 Sundhedsstyrelsen koder oplysningerne på dødsattestens side 1 og 2.  

 Såfremt attestens side 2 ikke er indsendt indenfor den angivne tidsfrist, vil  

 den dødsattestudstedende læge blive anmodet om snarest at indsende den.
Dødsattesten er et retsligt dokument, og alle oplysninger skal angives  

 korrekt og fuldstændigt.
Opmærksomheden henledes på lægelovens § 8, stk. 1,  

 hvorefter en læge ved udstedelse af erklæringer i sin egenskab af læge skal  

 udvise omhu og uhildethed og nøje følge de om erklæringer givne almindelige  

 og særlige regler.
Efter Indenrigsministeriets bekendtgørelse nr. 212 af 20. juni 1935  

 angående almindelige regler for afgivelse af lægeerklæringer, skal  

 erklæringer være udfærdiget med tydelig skrift, være nøjagtig dateret og  

 forsynet med læselig underskrift og angivelse af lægens bopæl  

 (arbejdsadresse). Lægens navn skal såvidt muligt tillige være anført med  

 stempel.
I bekendtgørelsens § 4 er videre anført, at de i erklæringen  

 (dødsattesten) indeholdte oplysninger skal være så fyldige og tydelige, at  

 formålet med erklæringen opfyldes.
Ved kodningen af dødsattester anvendes elektronisk indlæsning, hvorfor  

 attesten skal udfyldes med maskinskrift eller blokbogstaver.
Der må ikke  

 anvendes prægeplade.
 Såvel læger på sygehuse som praktiserende læger bør i forbindelse med  

 udfærdigelse af dødsattest være opmærksomme på, at nogle patienter med  

 hjertesygdomme har en indopereret pacemaker, der skal fjernes postmortelt.
9. Begravelse og ligbrænding Liget må ikke begraves, brændes eller føres ud af landet, førend  

 dødsattest er udstedt.
 Er dødsattesten udfærdiget efter retslægeligt ligsyn, skal attesten  

 yderligere være forsynet med politiets påtegning om, at intet er til hinder  

 for, at liget begraves, brændes eller føres ud af landet.
 9.1 Frister mv.
 Uanset der ikke i loven er fastsat frister for udstedelse af dødsattest,  

 skal dødsattesten, når de nødvendige oplysninger foreligger, udstedes uden  

 unødigt ophold.
 Efter Kirkeministeriets bekendtgørelse nr. 593 af 1. december 1975 om  

 begravelse og ligbrænding § 14 skal jordfæstelse eller ligbrænding, hvis  

 kortere frist ikke er foreskrevet i sundhedslovgivningen, ske senest 8 dage  

 efter dødsfaldet (dødsdagen medregnet). Bestyrelsen for kirkegården eller  

 krematoriet kan dog med tilslutning fra embedslægen tillade forlængelse af  

 denne frist, når forholdene taler derfor.
Ifølge Kirkeministeriet henvises kirkegårdsbestyrelserne og  

 krematoriebestyrelserne til at rette henvendelse til vedkommende  

 embedslægeinstitution med henblik på dispensation fra den gældende frist.
En  

 sådan dispensation kan også gives som en stående tilladelse.
Det må dog være  

 en forudsætning herfor, at den afdøde person opbevares i et lokale med en  

 rumtemperatur på ikke over 4 grader Celcius indtil kort tid forud for  

 begravelsen eller ligbrændingen.
Ifølge § 2, stk. 1, i Kirkeministeriets bekendtgørelse skal anmodning om  

 begravelse eller ligbrænding fremsættes snarest muligt efter dødsfaldet over  

 for begravelsesmyndigheden (sognepræsten på afdødes bopælssted eller, hvis  

 afdøde ikke havde bopæl her i landet, sognepræsten på dødsstedet), enten ved  

 personlig eller skriftlig henvendelse.
Ved Kirkeministeriets foranstaltning  

 er der fremstillet en blanket til brug ved fremsættelse af anmodning om  

 begravelse eller ligbrænding.
Blanketten, der tillige omfatter formular til  

 anmeldelse af dødsfaldet, udleveres af den dødsattestudstedende læge sammen  

 med dødsattestens side 1 til den, der drager omsorg for afdødes begravelse.  

 Blanketten kan også udleveres af begravelsesmyndigheden.
Vedrører  

 dødsattesten et dødfødt barn, udleveres tillige fødselsanmeldelsen.
9.2 Særligt vedrørende ligbrænding Ønskes ligbrænding foretaget, skal dødsattesten indeholde erklæring fra  

 lægen om, at der efter hans skøn ikke er grund til mistanke om, at døden er  

 forårsaget ved en forbrydelse (underskriftsrubrik A). Foreligger der ikke  

 dødsattest med den nævnte erklæring, må ligbrænding ikke tillades (af  

 begravelsesmyndigheden), førend der af politiet er afgivet erklæring om, at  

 der intet er til hinder herfor, jf.
Kirkeministeriets bekendtgørelse § 2,  

 stk. 2.
Finder lægen ikke at kunne afgive den nævnte erklæring, skal han foretage  

 indberetning om dødsfaldet til politiet efter reglerne i lovens § 4.  

 Iværksættes der derefter retslægeligt ligsyn, må ligbrænding ikke tillades af  

 begravelsesmyndigheden, førend den af embedslægen udstedte dødsattest er  

 forsynet med politiets påtegning om, at intet er til hinder herfor, jf.  

 lovens § 7, stk. 2. Iværksættes der derimod ikke retslægeligt ligsyn, vil  

 lægen fra politiet modtage meddelelse om, at den stedfundne indberetning ikke  

 giver anledning til retslægeligt ligsyn, og at der intet er til hinder for,  

 at ligbrænding kan finde sted.
Det påhviler herefter lægen at afslutte  

 ligsynet og udstede dødsattest (underskriftsrubrik B). Herefter kan der af  

 begravelsesmyndigheden meddeles tilladelse til foretagelse af ligbrænding.
9.3 Overførsel af lig til udlandet Ønskes et lig overført til udlandet, skal der, efter at dødsfaldet er  

 anmeldt til begravelsesmyndigheden (sognepræsten på afdødes bopælssted eller,  

 hvis afdøde ikke havde bopæl her i landet sognepræsten på dødsstedet), rettes  

 henvendelse til embedslægeinstitutionen på dødsstedet (i Københavns kommune  

 Stadslægen) om udstedelse af et ligpas, som skal følge liget under  

 transporten, jf.
Indenrigsministeriets bekendtgørelse af 14. april 1983 om  

 behandling af lig.
Den originale dødsattest (side 1 og side 2) skal forblive  

 i landet.
Med anmodning om udstedelse af ligpas skal bl.a. følge en udskrift af  

 dødsattestens side 1 og side 2 på en særlig blanket (formular nr.1437). Der  

 skal på udskriften af dødsattesten foreligge oplysninger om, at den afdøde  

 ikke har lidt af smittefarlig sygdom.
Såfremt den afdøde ved døden led af en  

 smitsom sygdom, skal oplysning om sygdommen anføres på udskriften af  

 dødsattesten.
Denne oplysning skal af den ligpasudstedende myndighed  

 overføres på ligpasset, jf.
Sundhedsstyrelsens cirkulære af 26. september  

 1983 om transport af lig til og fra udlandet.
10. Retslægelig obduktion I lovens §§ 9, 10 og 11 er fastsat regler om, hvornår retslægelig  

 obduktion skal finde sted samt de nærmere omstændigheder i forbindelse  

 hermed, herunder evt. domstolsprøvelse af beslutningen om retslægelig  

 obduktion.
 Der henvises til Justitsministeriets cirkulære af 21. november 1995 om  

 foretagelse af retslægelige ligsyn og obduktioner mv.
 Det er politiet alene, der træffer bestemmelse om retslægelig obduktion,  

 jf. lovens § 10, stk. 1.
De retslægelige obduktioner skal ikke forveksles med de obduktioner, der i  

 henhold til lovens § 12 foretages alene i lægevidenskabeligt øjemed.
Der  

 henvises til Sundhedsstyrelsens vejledning nr. 117 af 25. juni 1990 om  

 samtykke mv. til lægevidenskabelige obduktioner (hospitalsobduktioner).
11. Dødsattestens og dødsanmeldelsens gang Dødsanmeldelsen, jf. pkt. 9.1, er grundlaget for dødsfaldets registrering  

 i ministerialbogen (i de sønderjyske landsdele personregistret). Med  

 dødsanmeldelsen skal følge dødsattestens side 1, og for dødfødte børn tillige  

 fødselsanmeldelsen.
Registreringsmyndighederne (begravelsesmyndigheden)  

 indsender dødsattestens side 1 til Sundhedsstyrelsen, som kontrollerer, at  

 attesten er korrekt udfyldt og indlæser oplysningerne i dødsårsagsregisteret.
Dødsattestens side 2 med oplysninger om dødsmåde og dødsårsag indsendes af  

 lægen direkte til Sundhedsstyrelsen.
Efterfølgende kodes oplysningerne på  

 side 2 sammen med oplysningerne på side 1.
12. Militært personel Ligsyn i forbindelse med dødsfald indtruffet under aftjening af militær  

 værnepligt foretages efter de almindelige regler.
Henhører efterforskning i forbindelse med dødsfaldet under militær  

 påtalemyndighed, træder Forsvarets auditørpersonel efter lovens § 18, stk. 3,  

 i stedet for politiet ved foretagelse af retslægeligt ligsyn og retslægelig  

 obduktion.
Embedslægeinstitutionen medvirker iøvrigt som ved øvrige  

 retslægelige ligsyn og obduktioner.
13. Tavshedspligt Efter lægelovens § 9, jf. straffelovens § 152 ff, er en læge forpligtet  

 til at iagttage tavshed om, hvad han under udøvelsen af sit kald erfarer  

 eller får formodning om angående privatlivet tilhørende hemmeligheder,  

 medmindre han ifølge lovgivningen er forpligtet til at udtale sig.
 Som udgangspunkt må en læge derfor ikke meddele oplysninger fra  

 dødsattesten vedr. dødsårsag mv. (attestens side 2).
 Lægen kan dog give den, som har retlig interesse deri, oplysning om  

 dødsårsagen mv., såfremt han derved handler i berettiget varetagelse af en  

 almen interesse eller af eget eller andres tarv.
13.1 Forsikringsselskabers adgang til dødsattestens oplysninger I forbindelse med et dødsfald er det ofte tilfældet, at et  

 forsikringsselskab eller en pensionskasse skal udbetale et beløb til den  

 afdødes efterladte eller arvinger, dvs. den eller de berettigede til  

 udbetalingen.
Hvis det er en livsforsikring, må forsikringsselskabet  

 undersøge, hvad vedkommende er død af, og ved en ulykkesforsikring kan der  

 være brug for at vide, hvordan dødsfaldet er sket.
 Efter § 22, stk. 1, i forsikringsaftaleloven skal den sikrede  

 (berettigede), når han rejser krav mod selskabet i anledning af  

 forsikringsbegivenhedens indtræden, give dette alle de ham tilgængelige  

 oplysninger, som kan være af betydning ved bedømmelsen af  

 forsikringsbegivenheden, for fastsættelsen af det beløb, selskabet skal yde  

 eller for de dækningskrav, selskabet måtte have mod andre.
Denne bestemmelse indebærer, at den berettigede skal stille de oplysninger  

 til rådighed for forsikringsselskabet, som pågældende selv har mulighed for  

 at få fx gennem aktindsigt.
Der består derimod ikke efter ordlyden af § 22 en  

 pligt for lægerne, Sundhedsstyrelsen eller politiet til uden samtykke fra den  

 berettigede at udlevere dødsattesten.
 Hvis forsikringsselskabet ønsker nærmere oplysninger om  

 forsikringsbegivenheden fx i form af dødsattest, må den, der anmelder kravet  

 (den berettigede), samtidig eller senere give det fornødne samtykke til, at  

 oplysningerne videregives til forsikringsselskabet.
En sådan videregivelse i medfør af § 22 er ikke i strid med lægelovens §  

 9, jf. straffelovens § 152 b.
Videregivelsen må anses for berettiget, da der  

 er tale om varetagelse af andres tarv, nemlig den berettigedes interesse i  

 forsikringsydelsen.
 Der skal være tale om oplysninger, der er af betydning for  

 forsikringsforholdet/forsikringsbegivenheden, og det fornødne konkretiserede  

 samtykke til videregivelsen af disse oplysninger skal foreligge.
 Forsikringsselskabet må på baggrund af forsikringsaftalen redegøre for,  

 hvilke oplysninger, der er fornødne til bedømmelse af forsikringsforholdet og  

 fastsættelse af forsikringens størrelse.
 Hvis den berettigede ikke giver forsikringsselskabet adgang til på sine  

 vegne at gøre sig bekendt med indholdet af dødsattesten eller iøvrigt ikke  

 giver samtykke til, at forsikringsselskabet må se dødsattesten, kan der ikke  

 gives forsikringsselskabet adgang til attestens oplysninger.  

 Forsikringsselskabet må på det foreliggende grundlag tage stilling til, om  

 forsikringen skal udbetales eller ikke.
 Afgørelsen af, om en begæring om aktindsigt i en dødsattest udstedt efter  

 retslægeligt ligsyn eller i retslægelige obduktionserklæringer mv. skal  

 imødekommes, tilkommer politimesteren.
 13.2 Anden lovgivning mv.
 Der kan endvidere efter anden lovgivning være pålagt en pligt til at  

 videregive oplysninger fra dødsattesten.
Også i andre typer af sager kan der foreligge en retlig interesse,  

 offentlig eller privat, der overstiger hensynet til, at der ikke sker  

 videregivelse.
Der kan fx være tale om at vurdere en arveladers mentale  

 tilstand i relation til gyldigheden af en testamentarisk disposition.
13.3 Pårørendes adgang til dødsattestens oplysninger Lægen vil i almindelighed over for afdødes pårørende have adgang til at  

 oplyse om dødsårsagen mv., jf.
Sundhedsministeriets vejledning nr. 193 af 7.  

 december 1993 om aktindsigt i helbredsoplysninger, pkt. 4.
14. Andre bestemmelser Efter lovens § 18, stk. 1 og 2, fastsætter justitsministeren regler,  

 hvorefter en læge ikke må konstatere dødens indtræden, foretage ligsyn,  

 udstede dødsattest og foretage obduktion på en person, som lægen har haft en  

 særlig tilknytning til.
Justitsministeriet har i bekendtgørelse nr. 474 af  

 22. juni 1990 om lægers adgang til at konstatere dødens indtræden, foretage  

 ligsyn, udstede dødsattest og foretage obduktion § 1 fastsat, at en læge ikke  

 må konstatere dødens indtræden, foretage ligsyn, obduktion eller udstede  

 dødsattest, når den afdøde Såfremt lægen er i tvivl, om han bør foretage ligsyn og udstede  

 dødsattest, bør han søge vejledning hos embedslægeinstitutionen.
 Overtrædelse af bekendtgørelsens habilitetsregler straffes med bøde,  

 medmindre højere straf er forskyldt efter anden lovgivning.
 Hvis lægen af ovennævnte grunde er afskåret fra at foretage ligsyn eller  

 afstår herfra, fremgår det af lovens § 3, stk. 2-4, hvilke andre læger, det  

 påhviler at foretage ligsyn af afdøde.
 15. Ikrafttræden m.v.
 Vejledningen har virkning fra 1. marts 1997. Samtidig ophæves  

 Sundhedsstyrelsens cirkulære nr. 119 af 25. juni 1990 om ligsyn og udstedelse  

 af dødsattester m.v.
