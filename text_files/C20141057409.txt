Rigsadvokatmeddelelsen, afsnittet: Vintervedligeholdelse og renholdelse af veje Revideret 17. december 2014 1. Overblik og tjekliste 2. Politiets efterforskning og sagsbehandling 3. Forberedelse 4. Jura 5. Straf og andre retsfølger 5.1. Bødepåstande ved overtrædelse af lov om vintervedligeholdelse og renholdelse af veje I lov om vintervedligeholdelse og renholdelse af veje er der i §§ 11-13 fastsat nærmere regler om snerydningspligt, glatførebekæmpelse og renholdelsespligt.
 Overtrædelse af bestemmelserne straffes efter lovens § 20, stk. 1, med bøde.
 Anklagemyndigheden skal som udgangspunkt anvende nedenstående bødepåstande i sager om overtrædelse af lov om vintervedligeholdelse og renholdelse af veje:
 I tilfælde, hvor der foreligger flere overtrædelser til samtidig pådømmelse, må den samlede bødepåstand bero på en konkret vurdering, hvor bødepåstanden bør fastsættes ved modereret kumulation.
 De ovenfor nævnte bødetakster bygger på lokalt fastsatte retningslinjer, der har været anvendt i bødeforelæg, udeblivelsesdomme mv., idet der dog i retningslinjerne ovenfor er sket en forhøjelse, der efter Rigsadvokatens opfattelse bringer bødeniveauet i overensstemmelse med løn- og prisudviklingen samt overtrædelsernes karakter.
Bøderne nedsættes for personer med særlig lav indtægt i overensstemmelse med ordningen på færdselslovens område.
Det er indtægtsforholdene på gerningstidspunktet, der er afgørende for spørgsmålet om bødenedsættelse.
 Nærmere retningslinjer, herunder indtægtsgrænser for bødenedsættelse, kan findes i Rigsadvokatmeddelelsen afsnittet om Strafudmåling (§ 80) under afsnittet straf og andre retsfølger.
6. Efter dom 6.1. Domme til Vidensbasen Det skal overvejes, om dommen er egnet til at indgå i anklagemyndighedens Vidensbase.
En dom kan være egnet til Vidensbasen, hvis den belyser strafniveauet eller praksis for rettighedsfrakendelse mv. inden for et sagsområde, eller hvis dommen belyser problemstillinger af generel/principiel betydning for retstilstanden.
Samtidig kan en dom være egnet, hvis den vedrører et område, som ikke allerede er dækket på Vidensbasen.
 Kun endelige domme må indsendes til Vidensbasen.
 Skemaer til indsendelse af domme til Vidensbasen findes i Vidensbasen på AnklagerNet.
