Nr LSF 63 Forslag til Lov om tilskud til Færøernes hjemmestyre for 1995 Fremsat af finansministeren (Mogens Lykketoft) den 23. november 1994 Vedtaget ved tredjebehandling den 13. december 1994 Lov nr. 1092 af 21/12/1994 § 1. Staten yder i 1995 et tilskud på 843,4 mio. kr. til Færøernes hjemmestyre.
 § 2. Tilskuddet udbetales forskudsvis i lige store rater hver  

 måned, medmindre der træffes anden aftale om udbetalingsterminer mellem  

 finansministeren og Færøernes hjemmestyre.
 § 3. Loven træder i kraft den 1. januar 1995.
Oprindeligt fremsat forslag § 1. Staten yder i 1995 et tilskud på 843,4 mill. kr. til  

 Færøernes hjemmestyre.
 § 2. Tilskuddet udbetales forskudsvis i lige store rater hver  

 måned, medmindre der træffes anden aftale om udbetalingsterminer mellem  

 finansministeren og Færøernes hjemmestyre.
 § 3. Loven træder i kraft den 1. januar 1995.
Bemærkninger til lovforslaget Almindelige bemærkninger Lovforslaget indeholder regler om ydelse af statstilskud til Færøernes  

 hjemmestyre inden for rammerne af lov nr. 137 af 23. marts 1948 om Færøernes  

 hjemmestyre.
Indtil udgangen af 1987 blev statstilskuddet til Færøerne udbetalt i form  

 af refusioner.
Denne ordning var behæftet med betydelige svagheder, jf. bet.  

 nr. 881/1979 om ændring af tilskudssystemet for Færøerne.
 Som led i opfyldelsen af en aftale af 9. marts 1987 mellem regeringen og  

 Færøernes landsstyre vedrørende en tilskudsreform vedtog Folketinget lov nr.  

 717 af 18. november 1987 om tilskud til Færøernes hjemmestyre på det sociale  

 område, lov nr. 721 af samme dato om tilskud til Færøernes hjemmestyre på  

 sundhedsområdet og lov nr. 722 af samme dato om tilskud til Færøernes  

 hjemmestyre på undervisningsområdet.
 Aftalen indebar, at tilskuddene inden for sundhedsområdet og  

 undervisningsområdet (bortset fra visse pensioner) overgik til bloktilskud.  

 På det sociale område blev udgifter til særforsorg, børneforsorg, alderdoms-  

 og plejehjem, hjemmehjælp og børnebidrag mv. omlagt delvist til bloktilskud.
 Ved aftale af 1. februar 1993 blev det mellem den danske regering og det  

 færøske landsstyre endvidere aftalt, at der optages forhandlinger om  

 omlægning af statens tilskud og refusioner til et generelt bloktilskud til  

 hjemmestyret.
På denne baggrund blev ved lov nr. 393 af 22. juni 1993 de daværende 7  

 tilskud og 4 refusionstilskud under en række ministerier omlagt til et  

 generelt bloktilskud under Finansministeriets finanslovsparagraf.
Dette  

 skulle tilsigte at give Færøernes hjemmestyre friere dispositionsmulighed for  

 så vidt angår tilskuddet fra staten.
 Tilskuddet blev i perioden 1. juli - 31. december 1993 fastsat til 404,95  

 mill. kr. og i 1994 til 809,90 mill. kr. i 1993-pris- og lønniveau.  

 Tilskuddet til Færøernes hjemmestyre i de pågældende perioder blev fastsat på  

 baggrund af de samlede statslige budgetterede udgifter til tilskud og  

 refusionsudgifter i 1993.
 Ved aftale mellem regeringen og Færøernes landsstyre den 17. november 1994  

 blev bloktilskuddet for 1995 fastsat uændret i forhold til 1994, idet den  

 tidligere anvendte pris- og lønregulering for tilskud til Færøernes  

 hjemmestyre, som fastlagt i 1987-aftalen, blev anvendt.
Denne regulering indebærer, at tilskuddet reguleres fra et finansår til  

 det følgende i overensstemmelse med den gennemsnitlige reguleringsprocent for  

 statens samlede driftsudgifter fra pris- og lønniveau for finansloven for et  

 år til pris- og lønniveau for finansloven det følgende år.  

 Reguleringsprocenten beregnes som den gennemsnitlige forventede pris- og  

 lønudvikling på statens driftsbudget, fraregnet indtægtsdækket virksomhed,  

 statsvirksomheder og nettostyrede virksomheder.
Der vil indtil den endelige  

 vedtagelse af finanslovforslaget i december kunne ske justeringer i pris- og  

 lønforudsætningerne, såfremt den forventede pris- og lønudvikling ændres  

 markant i forhold til det ved budgetteringen forudsatte.
 Ved aftalen mellem regeringen og Færøernes landsstyre den 17. november  

 1994 blev det endvidere aftalt, at der gennemføres rammelovgivning for  

 social-, sundheds- og undervisningsområdet, som forudsættes vedtaget i  

 Lagtinget og Folketinget inden 1. april 1995.
 Færøernes landsstyre vil inden udgangen af 1995 fremsætte forslag om  

 udfyldende lovgivning, der gennemføres i Lagtinget til ikrafttræden senest  

 ved udgangen af lagtingssamlingen 1995/96.
Økonomiske og administrative konsekvenser Tilskuddet til Færøernes hjemmestyre er fastsat uændret fra 1994 til 1995,  

 idet der dog er sket en regulering svarende til stigningen i den  

 gennemsnitlige pris- og lønregulering på statens driftsbudget i den  

 pågældende periode, som er beregnet til 2,1 pct.
 Tilskuddet er herefter fastsat til 843,4 mill. kr.
 Lovforslaget har ingen administrative konsekvenser.
Forelæggelse for færøske myndigheder Der har mellem regeringen og Færøernes hjemmestyre været ført  

 forhandlinger om tilskuddet til Færøerne i 1995.
 Lovforslaget forelægges Færøernes hjemmestyre og forventes vedtaget i  

 Lagtinget inden lovforslagets 3. behandling i Folketinget.
Bemærkninger til de enkelte bestemmelser Til § 1 Tilskuddet til Færøernes hjemmestyre i 1995 er fastsat til 843,4 mill. kr.  

 i 1995-pris- og lønniveau.
Til § 2 Det foreslås ligesom efter den nugældende praksis, at tilskuddet udbetales  

 forskudsvis i lige store månedlige rater.
Til § 3 Det foreslås, at tilskuddet til Færøernes hjemmestyre fastsættes for en  

 et-årig periode.
