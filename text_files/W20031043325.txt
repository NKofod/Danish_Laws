Klage  

 over manglende information ved kosmetisk operation Nævnet fandt grundlag for kritik af speciallægens  

 information af patienten.
 Patienten var forud for indgrebet blevet informeret  

 skriftligt og mundtligt om visse komplikationer, men der blev ikke udleveret  

 informationsmateriale specifikt vedrørende det planlagte indgreb og de  

 risici,  

 der var forbundet hermed.
Indgrebet var et korrektivt indgreb dvs. et indgreb,  

 der som hovedformål havde at forbedre udseendet.
Lægen bør i henhold til  

 vejledning om information forud for kosmetiske indgreb derfor informere om  

 det  

 pågældende indgreb, herunder hvilke realistiske forventninger patienten kan  

 have til resultatet af indgrebet og om risiko for komplikationer og  

 bivirkninger, herunder senfølger og langtidskomplikationer.
Informationen  

 skal  

 gives både skriftligt og mundtligt.
Lægen har pligt til at journalføre,  

 hvilke  

 informationer der er givet til patienten, herunder hvilket skriftligt  

 informationsmateriale, der er givet patienten.
 Nævnet kunne oplyse, at muligheden for stramning på  

 øjenlåg, der trækker øjenlågskanten fra efter indgrebet (ektropion) er en  

 almindelig kendt og desværre også ikke helt sjældent forekommende  

 komplikation  

 til operation for slaphed ved nedre øjenlåg.
På denne baggrund burde der have været informeret om  

 risiko for stramning på øjenlåg, der trækker øjenlågskanten fra efter  

 indgrebet  

 (ektropion) Nævnet fandt, at den præoperative information ikke var  

 i overensstemmelse med lov om patienters retsstilling, da der ikke var  

 udleveret fyldestgørende skriftligt informationsmateriale specifikt om  

 operation såvel af øvre som nedre øjenlåg og om komplikationer herved.
