Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
Transport af ikke-færdigudlignede  

 halve svin og midterstykker.
 På grundlag af det i henhold til skrivelse af 21. december 1988 modtagne  

 materiale om erfaringerne med forsøgsordningen ved transport af  

 ikke-færdigudlignede halve svin og midterstykker har landbrugsministeriet  

 meddelt, at der på uændrede betingelser kan meddeles en permanent  

 dispensation fra pkt. 65 i bilag 1 til bekendtgørelse nr. 544 af 14.  

 september 1988 om udførsel af fersk kød for kortvarige transporter af halve  

 svin og midterstykker mellem eksportautoriserede kødvirksomheder her i  

 landet.
I henhold hertil meddeles herved tilladelse til mellem eksportautoriserede  

 kødvirksomheder her i landet, uanset bestemmelsen i pkt. 65 i bekendtgørelse  

 nr. 544, at transportere ikke-færdigudlignede halve svin og midterstykker på  

 betingelse af, 1. at der, forinden kødet udtages fra kølerum før  

 transporten, er fjernet så mange kalorier, at kødet efter  

 temperaturudligningen har en temperatur på højst 7 grader C, 2. at temperaturen i kammens tykkeste del målt mellem  

 13. og 14. ribben/midterstykkernes tykkeste del ikke er over 12 grader C, når  

 transporten påbegyndes, 3. at forsendelsen ledsages af vedlagte kontrolskema  

 (K.K. 1303-1985) af 23. februar 1989 i udfyldt stand, 4. at kødet ved ankomsten til modtagervirksomheden  

 straks føres til kølerum og ikke anvendes i produktionen før temperaturen  

 overalt i kødet er 7 grader C eller derunder, 5. at kødets temperatur ikke stiger under transporten,  

 og 6. at kødets ophold uden for kølerum ikke overstiger 3  

 timer.
 For at sikre overholdelsen af pkt. 5 skal der ske mærkning eller lignende  

 af den/de dele, hvori kødets temperatur er målt.
 Kontrolskemaet skal opbevares af veterinærkontrollen i mindst et år.
 Det er en forudsætning for foranstående, at der forinden en sådan  

 transport iværksættes mellem virksomheden og embedsdyrlægen er aftalt tid og  

 temperatur for afkøling til overholdelsen af bestemmelsen i pkt. 1.
 Cirkulæreskrivelse af 10. februar 1988 (K.K. 1303-|988) om samme emne  

 tilbagekaldes.
 P.V.V.
K.
Hermansen --------------------- Ved transport af ikke-færdigudlignede halve svin og midterstykker mellem  

 eksportautoriserede kødvirksomheder her i landet.
