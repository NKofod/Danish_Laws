Bekendtgørelse om uddannelsen til  

 Master i Køn og Kultur  

 (MKK) I medfør af § 11, stk. 2, § 14, stk. 4,  

 § 15, stk. 5 og 6, § 19, nr. 1, litra a, § 20 og  

 § 30, stk. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne fastsættes:
Kapitel 1 Formål og struktur m.v.
§ 1. Uddannelsen til Master i Køn og Kultur  

 har til formål at forbedre voksnes erhvervskompetence og personlige  

 kompetence i kulturel diversitet.
Uddannelsen skal på videnskabeligt  

 grundlag gennem udvikling af faglige og personlige kompetencer kvalificere de  

 studerende til at kunne varetage højt kvalificerede funktioner i  

 virksomheder, institutioner m.v.
Uddannelsen skal herunder sætte de  

 studerende i stand til at 1)	opnå indsigt i det dynamiske samspil mellem køn og  

 andre kulturbærende forskelle på globalt og lokalt plan i det  

 multietniske informations- og videnssamfund, 2)	få teoretiske og metodiske redskaber til at analysere og  

 vurdere de kulturelle forskelle inden for en given kontekst og på  

 forskellige niveauer med henblik på at vurdere deres betydning og  

 konsekvenser og 3)	iværksætte og evaluere interventioner med henblik  

 på ligestilling og ligebehandling i virksomheder, institutioner og  

 organisationer.
 Stk. 2. Uddannelsen gennemføres på et niveau, der  

 svarer til en kandidatuddannelse.
 Stk. 3. Uddannelsen udgør et selvstændigt  

 afrundet uddannelsesforløb.
 § 2. Uddannelsen er en erhvervsrettet  

 videregående deltidsuddannelse, der udbydes som åben  

 uddannelse.
 Stk. 2. Uddannelsen tilrettelægges som  

 deltidsundervisning inden for en tidsramme på indtil 3 år, men  

 kan tilrettelægges som heltidsundervisning, jf. § 2, stk. 7,  

 i lov om åben uddannelse.
 Stk. 3. De studerende har krav på at kunne  

 gennemføre uddannelsen som enkeltfag, jf. § 2, stk. 3, i lov  

 om åben uddannelse.
 § 3. Uddannelsen er normeret til 1  

 studenterårsværk.
 Stk. 2. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
 § 4. Uddannelsen giver ret til at anvende  

 betegnelsen Master i Køn og Kultur (MKK). På engelsk: Master of  

 Gender and Culture (MGC).
 § 5. Undervisningsministeriet godkender, hvilke  

 institutioner der kan udbyde uddannelsen.
 § 6. Institutionen bestemmer selv, hvor mange  

 studerende den vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres offentligt.
Kapitel 2 Adgang § 7. Følgende uddannelser giver adgang til  

 uddannelsen:
 1)	En humanistisk bacheloruddannelse eller en bacheloruddannelse inden  

 for andre hovedområder med elementer af kultur- og  

 kommunikationsanalyse.
 2)	Mellemlange videregående sundhedsuddannelser,  

 læreruddannelsen, socialrådgiveruddannelsen,  

 pædagoguddannelsen samt journalistuddannelsen.
Stk. 2. Institutionen kan fastsætte regler om, at andre  

 relevante uddannelser giver adgang til uddannelsen.
Institutionen kan  

 herunder fastsætte regler om betingelser med hensyn til fag og fagenes  

 niveau i disse uddannelser.
 Stk. 3. Institutionen kan optage ansøgere, der ikke  

 opfylder betingelserne i stk. 1 og 2, men som ud fra en konkret  

 vurdering skønnes at have uddannelsesmæssige  

 forudsætninger, der kan sidestilles hermed, herunder ansøgere  

 der har gennemført en diplomuddannelse som fleksibelt  

 forløb.
 § 8. Ansøgere skal have mindst 2
års relevant erhvervserfaring efter gennemført  

 adgangsgivende uddannelse og skal have sproglige færdigheder i engelsk,  

 der gør det muligt at følge engelsksproget undervisning.
Kapitel 3 Indhold m.v.
 § 9. Uddannelsen omfatter efter regler fastsat af  

 institutionen:
 1)	Obligatoriske fag: "Køn, kultur, etnicitet",  

 "Køn, krop, kundskab" og "Køn, kommunikation,  

 teknologi" svarende til mindst 10 ECTS-point for hvert fag, og som er  

 konstituerende for uddannelsens identitet og kompetenceprofil.
 2)	Andre obligatoriske fag: "Teori og metode i kultur- og  

 kønsstudier inkl. elektronisk litteratur- og  

 informationssøgning" svarende til 10 ECTS-point.
 3)	Et afgangsprojekt svarende til mindst 12 ECTS-point, der inden for  

 et af institutionen godkendt emne i tilknytning til uddannelsens  

 obligatoriske fag skal dokumentere, at niveauet for uddannelsen er  

 opnået.
 Stk. 2. Uddannelsen skal udbygge de studerendes faglige og  

 praktiske viden og øge deres teoretiske og metodiske kvalifikationer,  

 som den studerende har erhvervet i bacheloruddannelsen eller i den  

 mellemlange videregående uddannelse.
 § 10. I uddannelsen indgår, i det omfang det  

 er relevant, undervisning i miljømæssige problemstillinger og i  

 samspillet mellem forskellige kulturformer.
 Stk. 2. Uddannelsen skal bidrage til at fremme de studerendes  

 personlige udvikling samt til at udvikle deres interesse for og evne til  

 aktiv medvirken i et demokratisk samfund.
Kapitel 4 Eksamen § 11. For eksamen gælder:
 1)	Bekendtgørelse om eksamen ved visse videregående  

 uddannelser under Undervisningsministeriet  

 (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 12. Studieordningen indeholder de regler, som  

 institutionen i henhold til denne bekendtgørelse fastsætter  

 om:
 1)	Adgangsgivende uddannelser svarende til mindst en mellemlang  

 videregående uddannelse, jf. § 7, stk. 2.
 2)	De enkelte fag, jf. § 9, nr. 1-3, jf. § 10:
a)	mål, b)	indhold, c)	omfang, angivet i ECTS-point, d)	undervisnings- og arbejdsformer, e)	tidsmæssig placering og f)	forudsætninger for deltagelse.
 3)	Udarbejdelse af afgangsprojekt, jf. § 9, nr. 4.
 4)	Merit, jf. § 15.
 5)	Overgangsordninger, jf. § 13, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 13. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 6 Andre regler § 14. Beståede uddannelseselementer i  

 henhold til denne bekendtgørelse ækvivalerer tilsvarende  

 uddannelseselementer ved andre institutioner, der udbyder uddannelsen.
 § 15. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 16. Undervisningsministeriet kan tillade  

 fravigelse af denne bekendtgørelse som led i forsøg.
Samtidig  

 fastsætter ministeriet forsøgets varighed og  

 rapporteringsformen.
 § 17. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 7, stk. 3, og § 15.
§ 18. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 19. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 20. Bekendtgørelsen træder i kraft den 1.  

 september 2001.
