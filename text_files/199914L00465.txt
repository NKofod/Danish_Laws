Betænkning afgivet af  

 Arbejdsmarkedsudvalget den 12. april 2000 Betænkning over Forslag til lov om ændring af lov om  

 arbejdsløshedsforsikring m.v.
 Udvalget har behandlet lovforslaget i en række  

 møder og har herunder stillet spørgsmål til  

 arbejdsministeren, som denne har besvaret skriftligt.
 Udvalget har haft et møde med professor Gorm  

 Toftegaard Nielsen, Aarhus Universitet, vedrørende lovforslagets  

 sanktionsbestemmelser.
 Endvidere har udvalget modtaget en skriftlig henvendelse  

 fra Socialpædagogernes Landsdækkende  

 Arbejdsløshedskasse.
 Der er af arbejdsministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et mindretal  

(Socialdemokratiets, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til vedtagelse  

med de af arbejdsministeren stillede ændringsforslag.
Et andet mindretal (Venstres og Det Konservative  

 Folkepartis medlemmer af udvalget) indstiller lovforslaget til forkastelse  

ved 3. behandling.
Mindretallet stemmer dog for det under nr. 5 stillede  

 ændringsforslag.
 Lovforslaget indeholder flere forskellige elementer, og  

 mindretallet har derfor foretaget en samlet afvejning i forhold til de  

 elementer, Venstre og Det Konservative Folkeparti kan støtte, og de  

 elementer, der ikke kan støttes.
Venstre og Det Konservative Folkeparti kan støtte  

 indførelsen af regler om forrentning ved forsinket udbetaling af  

 ydelser fra a-kasserne til medlemmer samt om forrentning af beløb, som  

 medlemmer har modtaget med urette og derfor skal betale tilbage.
Venstre og  

 Det Konservative Folkeparti kan ligeledes støtte den ændring,  

 der giver mulighed for dispensation til medlemmer, som på grund af  

 sygdom hen over 60-års-dagen kan miste muligheden for at overgå  

 til efterløn.
 Vedrørende den del af lovforslaget, der indeholder  

 lempelser af sanktionerne over for medlemmer, som uberettiget har modtaget  

 dagpenge eller andre ydelser fra en a-kasse, har Venstre og Det Konservative  

 Folkeparti følgende bemærkninger:
I 1998 blev der nedsat et udvalg under  

 Landsarbejdsrådets Arbejdsudvalg med deltagelse af Direktoratet for  

 Arbejdsløshedsforsikringen og arbejdsmarkedets parter.
Udvalget fik  

 til opgave at komme med forslag til nye regler eller løsninger, der  

 kunne imødekomme den fremførte kritik af de eksisterende regler  

 særligt i forhold til, at svigsslettelse kan få meget  

 vidtgående følger for det enkelte medlem, f.eks. i relation til  

 retten til efterløn, samt at sanktionerne rammer ledige medlemmer  

 hårdest, men kan være uden virkning for et medlem med langvarig  

 beskæftigelse.
Som det også er fremført i lovforslagets  

 bemærkninger, var der enighed i udvalget om en række overordnede  

 principper, herunder at muligheden for at slette et medlem for svig som  

 udgangspunkt bør afskaffes, men at dette ikke bør føre  

 til generel ændring af sanktionsniveauet.
Dette er ikke blevet fulgt,  

 idet lovforslaget lægger op til generelle lempelser af sanktionerne.  

 Lovforslaget burde på dette område alene have sikret, at  

 slettelse af a-kassen for svig som hovedregel blev erstattet af effektive  

 karantæneregler og kun taget i anvendelse i gentagelsestilfælde.  

 Herudover burde lovforslaget have sikret, at sanktioner ikke får  

 urimeligt ulige konsekvenser, afhængig af om man er ledig eller i  

 beskæftigelse.
Det generelle sanktionsniveau bør herudover  

 fastholdes.
Endelig retter lovforslaget opmærksomheden mod den  

 tilfældighed, der ligger i reglerne for opgørelse af,  

 hvornår dagpengeudbetalingen skal standses i forbindelse med  

 overenskomstkonflikter, ved at a-kassens organisation er afgørende for  

 opgørelsen afhængig af, om der er tale om centrale eller  

 decentrale a-kasser.
Denne tilfældighed bør ikke løses  

 ved en central opgørelse på landsplan, som det er  

 foreslået i lovforslaget.
I stedet burde der gælde decentrale  

 opgørelser, f.eks. opgjort på amtsplan.
Dette vil være i  

 større overensstemmelse med realiteterne på det danske  

 arbejdsmarked.
 Til trods for at der er elementer i dette lovforslag,  

 mindretallet kan støtte, medfører en samlet afvejning, at  

 Venstre og Det Konservative Folkeparti ikke kan stemme for lovforslaget.
 Et tredje mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse med de stillede ændringsforslag.
 Mindretallet stemmer for lovforslaget, fordi det lemper  

 enkelte elementer i det urimeligt hårde sanktionssystem over for  

 a-kassemedlemmer, der bevidst eller ubevidst kommer i konflikt med  

 dagpengelovgivningen.
 Specielt hæfter mindretallet sig ved lempelsen af  

 reglerne om sletning for svig, af den generelle nedsættelse af  

 karantænebestemmelserne, af rentetilskrivningen, hvis a-kasserne  

 udbetaler dagpenge for sent, og af mulighederne for at tage hensyn til  

 formildende omstændigheder i svigssager.
Men på en række punkter mener mindretallet, at  

 lovforslaget ikke løser åbenlyse problemer.
Derfor har  

 mindretallet stillet eller tiltrådt de stillede  

 ændringsforslag.
Et fjerde mindretal (Dansk Folkepartis medlem af  

 udvalget) indstiller lovforslaget til forkastelse ved 3.  

 behandling.
Mindretallet stemmer dog for det under nr. 5 stillede  

 ændringsforslag.
 Efter ministerens besvarelse og gennemgang af  

 høringssvarene finder Dansk Folkeparti, at de foreslåede  

 ændringer medfører for stor risiko for en stigning i antallet af  

 sager om svig over for kasserne i forbindelse med udbetaling af dagpenge.
Ændringsforslag Til §1 Af	et mindretal (EL), tiltrådt af et mindretal  

(SF):
 1) I den under nr. 16 foreslåede affattelse af  

§ 86 indsættes efter stk. 10 som nyt stykke:
» Stk. 11-15 bliver herefter stk. 12-16.
 Af	arbejdsministeren, tiltrådt af et flertal (S,  

 SF, CD, RV, EL og KRF):
 2) I den under nr. 18 foreslåede affattelse af  

§ 87, stk. 3, 2. pkt., ændres »5  

 år« til: »2 år«.
 Af	et mindretal (EL), tiltrådt af et mindretal  

(SF):
 3) I den under nr. 18 foreslåede affattelse af  

§ 87, stk. 4, udgår 2. pkt.
 4) I den under  nr. 18 foreslåede affattelse af  

§ 87 affattes stk. 5 således:
» Af	arbejdsministeren, tiltrådt af udvalget:
Til § 2 5) I stk. 1, 2, 4 og 5 ændres »1. april« til: »1. juli«.
Bemærkninger Til nr. 1 Der opstår i utallige situationer kraftige  

 misforhold mellem begåede forseelser og de  

 tilbagebetalingsbeløb, der kræves af medlemmet, og lovforslaget  

 tager heller ikke højde for, at mange medlemmer i perioder, hvor de  

 uretmæssigt har modtaget dagpenge, kan have ret til andet  

 forsørgelsesgrundlag.
 Derfor foreslås, at direktøren for  

 Arbejdsløshedsforsikringen kan nedsætte  

 tilbagebetalingsbeløbet efter indstilling fra kassen.
Til nr. 2 Bemærkninger Det foreslås at fastholde forældelsesfristen  

 på 2 år for en idømt karantæne efter de  

 gældende regler.
 Forældelsesfristen på 5 år ifølge  

 lovforslaget vil kunne indebære, at medlemmer med langvarig stabil  

 beskæftigelse vil have en karantæne stående i betydelig  

 længere tid end det ene år, en svigsslettelse udelukker  

 dagpengeretten efter de gældende regler.
Til nr. 3 og 4 Endelig er det fortsat et stort problem med den manglende  

 retssikkerhed i sanktionssystemet.
Det er fortsat tilfældet, at en  

 a-kasse i tilfælde af mistanke om svig eller anden forseelse skal  

 standse udbetalingen af ydelser, før sagen er afgjort.
Med andre ord  

 straffes medlemmet, før vedkommende er dømt.
Dette er i  

 modstrid med almindelige demokratiske retsprincipper.
Til nr. 5 Det foreslås at ændre lovens  

 ikrafttrædelsesdato fra den 1. april til den 1. juli 2000. Endvidere  

 foreslås, at virkningstidspunktet for lovforslagets regler om  

 forrentning af efterbetalings- og tilbagebetalingsbeløb samt de  

 ændrede regler om sanktion ligeledes ændres fra den 1. april til  

 den 1. juli 2000.
 Ved ændringsforslaget sikres, at de nye  

 administrative regler kan være udsendt i rimelig tid inden lovens  

 ikrafttræden, og at a-kasserne får tilstrækkelig tid til at  

 etablere de nødvendige edb-systemer til brug for renteberegning af  

 efterbetalings- og tilbagebetalingskrav.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
