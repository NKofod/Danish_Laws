(Til samtlige kommunalbestyrelser og  

 tilsynsråd) GENERELLE BEMÆRKNINGER Efter § 16, stk. 1, i civilforsvarsloven (lov nr. 253 af 27. maj 1981)  

 hører kommunens civilforsvar under kommunalbestyrelsen.
I de kommuner, hvis  

 civilforsvar er samordnet efter lovens §§ 23 eller 24, hører civilforsvaret  

 dog under en fælles civilforsvarskommission.
Efter civilforsvarslovens § 21 skal der udfærdiges en vedtægt for det  

 kommunale civilforsvars virksomhed og organisation.
Vedtægten skal udfærdiges  

 af kommunalbestyrelsen.
Hvor flere kommunalbestyrelser har vedtaget at  

 samordne deres civilforsvar efter lovens § 23, skal vedtægten udfærdiges  

 eller tiltrædes af de i samordningen deltagende kommunalbestyrelser.
 Vedtægten for samordningen af det storkøbenhavnske civilforsvar, jfr.  

 civilforsvarslovens § 24, skal udfærdiges af den fælles  

 civilforsvarskommission for området.
 En civilforsvarsvedtægt skal godkendes af indenrigsministeriet og være  

 offentligt tilgængelig, jfr. civilforsvarslovens § 21.
CIVILFORSVARSVEDTÆGT FOR EN KOMMUNE Indenrigsministeriet har udarbejdet en vejledende  

 normalcivilforsvarsvedtægt, der er optrykt som bilag 1 til dette cirkulære.  

 Normalvedtægten er anvendelig, hvor det kommunale civilforsvar kun har en  

 kommune som sit område.
Normalvedtægtens kapitler 1 og 2 vedrører det kommunale civilforsvars  

 organisation og opgaver.
Kapitlerne 3 og 4, der kun skal anvendes af  

 kommuner, der har nedsat en civilforsvars- eller beredskabskommission,  

 indeholder regler om nedsættelse af kommissionen og om dennes virksomhed samt  

 om budget og bevillinger.
Kapitel 5 indeholder ikrafttrædelses- og  

 ændringsbestemmelser og er ligesom kapitlerne 1 og 2 anvendelige, uanset om  

 kommunen har nedsat en kommission eller ej.
 Der henvises i øvrigt til bemærkningerne nedenfor til de enkelte  

 bestemmelser i normalvedtægten.
CIVILFORSVARSVEDTÆGT FOR SAMORDNINGER Efter civilforsvarslovens § 23 kan to eller flere kommunalbestyrelser  

 vedtage at samordne deres civilforsvar.
En sådan samordning indebærer, at  

 ledelsen af civilforsvaret i de deltagende kommuner overgår til en fælles  

 civilforsvarskommission, som de pågældende kommunalbestyrelser er  

 repræsenteret i.
Da kommunalbestyrelserne dermed afgiver kompetence og ansvar  

 til den fælles civilforsvarskommission, skal samordningen godkendes af  

 tilsynsrådet, jfr. § 60 i lov om kommunernes styrelse.
Samordningen skal  

 efterfølgende godkendes af indenrigsministeriet, jfr. civilforsvarslovens §  

 23, stk. 2. Ministeriets godkendelse vedrører navnlig samordningens  

 civilforsvarsmæssige hensigtsmæssighed, men omfatter også spørgsmål af  

 styrelsesretlig karakter, der måtte blive forelagt for ministeriet af  

 tilsynsrådet.
 Som grundlag for samordningen skal der udarbejdes en fælles  

 civilforsvarsvedtægt af de deltagende kommunalbestyrelser.  

 Indenrigsministeriet har udarbejdet den som bilag 2 optrykte vejledende  

 normalvedtægt for et samordnet kommunalt civilforsvar.
Normalvedtægtens kapitel 1 afgrænser vedtægtens område.
Kapitel 2  

 indeholder almindelige regler om nedsættelse af en fælles  

 civilforsvarskommission og om dennes virksomhed.
Kapitlerne 3 og 4 indeholder  

 bestemmelser om opgaver og administration, medens kapitel 5 vedrører budget,  

 regnskab og revision.
Kapitlerne 6 og 7 vedrører henholdsvis udgiftsfordeling  

 og bestemmelser om ændring og ophævelse af fællesskabet.
Endelig indeholder  

 kapitel 8 ikrafttrædelsesbestemmelse.
 Der henvises i øvrigt til bemærkningerne nedenfor til de enkelte  

 bestemmelser i normalvedtægten.
 En samordning af kommunernes civilforsvar efter civilforsvarslovens § 23  

 indebærer, at der ikke kan oprettes beredskabskommission, jfr. lovens § 16,  

 stk. 4. Der kan således ikke indføres en formaliseret fælles ledelse af  

 civilforsvar og brandvæsen, men der er intet til hinder for et praktisk  

 samarbejde mellem civilforsvar og brandvæsen i en eller flere af de kommuner,  

 der deltager i den civilforsvarsmæssige samordning.
Er der ved tidligere indgåede aftaler etableret fællesordninger, der  

 indebærer indskrænkning i de deltagende kommunalbestyrelsers kompetence, må  

 sådanne aftaler forelægges for tilsynsrådet og indenrigsministeriet, såfremt  

 de ønskes opretholdt.
Tvivlsspørgsmål om foreliggende aftalers  

 styrelsesretlige betydning forudsættes forelagt for tilsynsrådet.
SAMARBEJDE UDEN HJEMMEL I VEDTÆGTER En kommunalbestyrelse kan uden at indhente godkendelse hertil indgå  

 aftaler om praktisk samarbejde på det civilforsvarsmæssige område med andre  

 kommuners civilforsvar, såfremt samarbejdet ikke indebærer nogen begrænsning  

 i kommunalbestyrelsens kompetence og ansvar.
Under samme forudsætning kan en  

 fælles civilforsvarskommission for flere kommuner indgå aftaler med andre  

 kommuner om praktisk samarbejde.
 Som eksempler på aftaler om praktisk samarbejde, der ikke kræver  

 godkendelse, kan nævnes - aftaler om fælles depoter, øvelsesanlæg og andre  

 faciliteter, - aftaler om fælles uddannelse, - aftaler om bistand i  

 katastrofetilfælde, - aftaler om samarbejde med brandvæsenet.
 Der kan ikke ansættes en fælles civilforsvarsleder for flere kommuner,  

 medmindre der er etableret en egentlig samordning efter civilforsvarslovens §  

 23.
SAMORDNING AF CIVILFORSVARET I STORKØBENHAVN Det påhviler civilforsvarskommissionen for Storkøbenhavn, jfr.  

 civilforsvarslovens § 24, at udfærdige en fælles civilforsvarsvedtægt for  

 samordningen, jfr. bilag 2. Vedtægten skal tiltrædes af de deltagende  

 kommuner og indsendes til indenrigsministeriets godkendelse.
Denne  

 godkendelse omfatter dels samordningen som sådan, dels vedtægtens  

 styrelsesretlige og civilforsvarsmæssige indhold.
GODKENDELSE AF VEDTÆGTER OG SAMORDNINGER Kommunalbestyrelser, der ikke deltager i en samordning med andre kommuners  

 civilforsvar, anmodes om inden 1. januar 1983 at indsende den af  

 kommunalbestyrelsen vedtagne civilforsvarsvedtægt til civilforsvarsstyrelsen,  

 hvorfra den vil blive videresendt til indenrigsministeriet.
Fællesvedtægten for det samordnede civilforsvars virksomhed og  

 organisation skal godkendes af indenrigsministeriet.
Ministeriet forudsætter,  

 at godkendelse af samordning og vedtægt finder sted under et, således at  

 tilsynsrådet som grundlag for sin behandling af samordningsspørgsmålet får  

 forelagt den af kommunalbestyrelserne tiltrådte fælles civilforsvarsvedtægt.
 Fællesvedtægten for to eller flere kommuner bedes inden 1. januar 1983  

 indsendt til vedkommende tilsynsråd, hvorfra de videresendes til  

 indenrigsministeret gennem civilforsvarsstyrelsen.
 Fællesvedtægten for Storkøbenhavns civilforsvar bedes inden 1. januar 1983  

 indsendt til civilforsvarstyrelsen, hvorfra den vil blive videresendt til  

 indenrigsministeriet.
 Indenrigsministeriet henstiller, at det ved fremsendelsen af vedtægterne  

 oplyses, hvilke bestemmelser i disse der adskiller sig fra de vejledende  

 normalvedtægter.
BEMÆRKNINGER TIL DE ENKELTE BESTEMMELSER I NORMALCIVILFORSVARSVEDTÆGTEN  

 (BILAG 1) TIL KAPITEL 1 DET KOMMUNALE CIVILFORSVARS ORGANISATION I henhold til civilforsvarslovens § 16, stk. 2, kan indenrigsministeren  

 bestemme, at kommunalbestyrelsen skal nedsætte en civilforsvarskommission.
En  

 civilforsvarskommission kan dog også nedsættes ved kommunalbestyrelsens  

 beslutning.
Kommunalbestyrelsen i de kommuner, der tidligere helt eller  

 delvist var udpeget som civilforsvarsområder, skal nedsætte en  

 civilforsvarskommission, jfr. civilforsvarslovens § 46, stk. 5.
Efter civilforsvarslovens § 16, stk. 4, kan kommunalbestyrelsen bestemme,  

 at civilforsvarskommissionen sammenlægges med brandkommissionen til en  

 beredskabskommission.
Civilforsvarsstyrelsen skal underrettes herom, jfr. §  

 16, stk. 7.
I kommuner, hvor der ikke er nedsat en civilforsvarskommission eller  

 beredskabskommission, må den umiddelbare forvaltning af det kommunale  

 civilforsvar henlægges til et stående udvalg.
I normalstyrelsesvedtægten for  

 kommunerne er civilforsvarsopgaverne placeret i udvalget for teknik og miljø.
TIL § 1 Civilforsvarslovens § 16, stk. 1, bestemmer, at det kommunale civilforsvar  

 hører under kommunalbestyrelsen.
Dermed er civilforsvars- og  

 beredskabskommissionens kompetence ligesom de stående udvalgs kompetence  

 afledt fra kommunalbestyrelsen, og kommissionen har i styrelsesmæssig  

 henseende stort set samme status som et stående udvalg.
TIL § 2 Bestemmelsen i stk. 1 svarer til civilforsvarslovens § 22, stk. 1, der  

 bestemmer, at det er borgmesteren og på hans vegne civilforsvarslederen, der  

 leder civilforsvarsindsatsen i kommunen.
Tilsyn med indretning og klargøring af sikringsrum og øvrige private  

 beskyttelsesrum samt supplerende offentlige beskyttelsesrum varetages af den  

 kommunale bygningsmyndighed.
Reglerne herom findes i lov om bygningsmæssige  

 civilforsvarsforanstaltninger, jfr. indenrigsministeriets lovbekendtgørelse  

 nr. 536 af 3. november 1981.
TIL KAPITEL 2 OPGAVER TIL § 3 Det er efter civilforsvarslovens § 17 obligatorisk for alle  

 kommunalbestyrelser at udarbejde en plan for kommunens civilforsvars  

 organisation og omfang.
Planen skal godkendes af indenrigsministeren.
Der  

 skal tillige udarbejdes en beredskabsplan, som viser de foranstaltninger, der  

 skal iværksættes for at klargøre kommunens civilforsvar til indsats m.m.  

 Indenrigsministeriet vil udsende en bekendtgørelse om planer for det  

 kommunale civilforsvar.
 Med hensyn til kommunens planlægning af det kommunale civilforsvars ydelse  

 af bistand i fredstidskatastrofetilfælde m.v. henvises til  

 indenrigsministeriets bekendtgørelse nr. 219 af 21. maj 1982 om  

 civilforsvarets katastrofebistand.
Indenrigsministeriet kan i medfør af civilforsvarslovens § 28 fastsætte  

 regler om boligværn.
De gældende regler foreligger i indenrigs- og  

 boligministeriets bekendtgørelse nr. 365 af 24. august 1951 om karreeværn (nu  

 boligværn). Efter disse regler etableres boligværn på grundlag af en af  

 kommunalbestyrelsen udarbejdet plan, hvori det fastsættes, i hvilke områder  

 der skal etableres boligværn.
Der vil senere blive udsendt ajourførte regler  

 om boligværn.
TIL § 4 Etablering af bedriftværn påhviler visse offentlige og private  

 virksomheder, jfr. civilforsvarslovens § 27.
 Kommunens tilsynspligt fremgår af civilforsvarslovens § 19, stk. 2.
Af indenrigsministeriets bekendtgørelse om bedriftværn fremgår det, hvilke  

 beføjelser der er tillagt kommunalbestyrelsen.
Det drejer sig blandt andet om  

 godkendelse af bedriftværnsplaner, meddelelse af pålæg om oprettelse af  

 bedriftværn og af dispensation fra kravet herom.
TIL § 5 De nærmere undervisningsbestemmelser udarbejdes af civilforsvarsstyrelsen.
TIL § 6 Ifølge civilforsvarslovens § 19, stk. 1, skal kommunalbestyrelserne som  

 hidtil varetage drift og vedligeholdelse af offentlige beskyttelsesrum,  

 lokale kommandocentraler og øvelsesanlæg.
 Reglerne herom findes i lov om bygningsmæssige  

 civilforsvarsforanstaltninger, jfr. indenrigsministeriets lovbekendtgørelse  

 nr. 536 af 3. november 1981. Loven omfatter indretning af sikringsrum,  

 offentlige beskyttelsesrum, kommandocentraler og murgennembrydninger i  

 nybygninger og i bestående bygninger.
TIL § 7 Med hensyn til bygge- og anlægsarbejders forberedelse og udførelse kan der  

 anbefales samme arbejdsdeling, som i øvrigt gælder i kommunen.
Der henvises  

 herom til indenrigsministeriets cirkulære nr. 62 af 27. april 1981 om ny  

 normalstyrelsesvedtægt for kommuner.
TIL § 8 Regler om statsmateriel, der indgår i kommunens civilforsvar, fremgår af  

 civilforsvarsstyrelsens cirkulærskrivelse af 21. april 1970 vedrørende  

 civilforsvarskommissionernes ansvar for statsligt materiel og personlig  

 udrustning, der befinder sig i kommissionernes varetægt.
Disse regler er  

 fortsat gældende for alt statsligt civilforsvarsmateriel og -udrustning, der  

 befinder sig i kommunernes varetægt.
TIL § 9 I henhold til den kommunale styrelseslovs § 18, stk. 3, varetager  

 økonomiudvalget den umiddelbare forvaltning af anliggender, der vedrører  

 kommunens personaleforhold. Økonomiudvalget skal dog forhandle med et stående  

 udvalg - og med kommissionen - i fornødent omfang inden iværksættelsen af  

 foranstaltninger af væsentlig betydning for det pågældende udvalg, herunder i  

 mere væsentlige personalesager.
Kommissionen må derfor have lejlighed til at  

 udtale sig om ansættelse og afskedigelse af civilforsvarslederen og eventuelt  

 andet ledende personale.
TIL KAPITEL 3 ALMINDELIGE REGLER OM NEDSÆTTELSE AF KOMMISSIONEN OG OM DENS VIRKSOMHED  

 M.V.
 Kapitlet medtages kun i vedtægten, hvis kommunalbestyrelsen har nedsat en  

 civilforsvarskommission eller en beredskabskommission.
 I kommuner, hvor den umiddelbare forvaltning af det kommunale civilforsvar  

 varetages af et stående udvalg, gælder de almindelige regler om nedsættelse  

 af udvalg og disses virksomhed m.v.
 Opmærksomheden henledes i den forbindelse på, at det stående udvalg i  

 henhold til § 20, stk. 3, 2. pkt., i lov om kommunernes styrelse kan tilkalde  

 andre personer til at overvære udvalgets forhandlinger om konkrete  

 civilforsvarssager, når det er ønskeligt af hensyn til de pågældende sagers  

 oplysning.
 I henhold til denne bestemmelse kan udvalget tillade, at møderne overværes  

 af den samme personkreds - politimester og repræsentanter for de frivillige  

 civilforsvarsorganisationer -, som ellers er repræsenteret i  

 civilforsvarskommissionen.
TIL § 10 Kommissionens sammensætning er i overensstemmelse med reglerne i § 16,  

 stk. 3, i civilforsvarsloven.
Efter denne bestemmelse vælges 2 medlemmer af  

 kommissionen af sådanne frivillige organisationer, med hvilke  

 indenrigsministeren i henhold til lovens § 5 har truffet aftale om, at der  

 overdrages dem civilforsvarsmæssige opgaver.
Sådan aftale er indgået med  

 Civilforsvars-Forbundet/ Danske Kvinders Beredskab, hvortil spørgsmål om  

 udpegningen af de pågældende medlemmer rettes (adresse: Store Regnegade 12,  

 1110 København K, telefon 01-12 04 33).
Efter civilforsvarslovens § 16, stk. 4, har beredskabskommissionen samme  

 sammensætning som civilforsvarskommissionen.
De 2 medlemmer udpeget af  

 Civilforsvars-Forbundet/ Danske Kvinders Beredskab har ikke stemmeret i sager  

 vedrørende brandvæsenet.
TIL § 11 Bestemmelsen fastslår, at civilforsvarskommissionen i lighed med de  

 stående udvalg hører under kommunalbestyrelsen.
TIL § 12 At § 20, stk. 1-3 og stk. 5, i lov om kommunernes styrelse finder  

 tilsvarende anvendelse på kommissionen, indebærer blandt andet, at  

 kommissionen udøver sin virksomhed i møder, og at den er beslutningsdygtig,  

 når mindst halvdelen af medlemmerne er til stede, samt at beslutninger  

 træffes ved stemmeflertal.
I tilfælde af stemmelighed gør formandens stemme  

 dog udslaget, jfr. civilforsvarslovens § 16, stk. 6.
Bestemmelsen indeholder endvidere hjemmel til, at civilforsvarslederen kan  

 få tilladelse til at overvære kommissionens møder, idet den kommunale  

 styrelseslovs § 20, stk. 3, giver de stående udvalg adgang til at tillade, at  

 kommunalt ansatte overværer udvalgsmøder med henblik på varetagelse af  

 sekretariatsfunktioner m.v.
Civilforsvarslederens stilling i relation til  

 civilforsvarskommissionen/ beredskabskommissionen er således den samme som  

 brandinspektørens til brandkommissionen/ beredskabskommissionen.
 Reglen i stk. 2 er i overensstemmelse med § 20, stk. 2, i lov om  

 kommunernes styrelse, hvorefter de stående udvalg selv fastsætter deres  

 forretningsorden.
TIL § 13 Efter bestemmelsens 3. og 4. punktum kan et kommissionsmedlem ved sager,  

 der af kommissionen skal fremsendes til anden myndighed, kræve, at denne  

 gøres bekendt med indholdet af beslutningsprotokollen vedrørende det punkt,  

 der angår medlemmets afvigende mening.
Denne regel omfatter kun de formentlig ret få tilfælde, hvor kommissionen  

 direkte fremsender sager til andre end kommunalbestyrelsen.
Hvis sagen  

 tillige skal behandles af kommunalbestyrelsen, kan et kommissionsmedlem også  

 få sin afvigende mening medsendt ved fremsendelse af kommissionens  

 indstilling til kommunalbestyrelsen.
Såfremt den afvigende mening efter  

 kommunalbestyrelsens behandling ønskes medsendt til anden myndighed, skal  

 ønske herom fremsættes i kommunalbestyrelsen af et medlem af denne med  

 forlangende om, at den afvigende mening tilføres kommunalbestyrelsens  

 beslutningsprotokol, jfr. den kommunale styrelseslovs § 13.
TIL KAPITEL 4 BUDGET OG BEVILLINGER Kapitlet medtages kun i vedtægten, hvis kommunalbestyrelsen har nedsat en  

 civilforsvarskommission eller en beredskabskommission.
 I andre tilfælde indgår budgettet for det kommunale civilforsvar i det  

 pågældende stående udvalgs budgetbidrag efter den kommunale  

 styrelseslovgivnings regler.
TIL § 14 Bestemmelsen i stk. 1 svarer til § 21, stk. 2, i den kommunale  

 styrelseslov.
 Bestemmelsen i stk. 2 svarer til § 9 i normalstyrelsesvedtægten for  

 kommuner.
TIL KAPITEL 5 IKRAFTTRÆDELSE OG ÆNDRINGER TIL § 15 Fremgangsmåden ved vedtægternes tilblivelse svarer til, hvad der gælder  

 for kommunernes styrelsesvedtægter.
Såfremt kommunalbestyrelsen på et senere tidspunkt gennemfører mindre  

 ændringer af vedtægten, skal den hidtidige vedtægt ikke ophæves, men  

 kommunalbestyrelsen bør i så fald foretage en tilføjelse om, hvilke  

 paragraffer der er ændret, og hvornår disse ændringer er vedtaget af  

 kommunalbestyrelsen samt godkendt af indenrigsministeriet.
Et forslag til en  

 sådan tilføjelse er anført sidst i vedtægten.
BEMÆRKNINGER TIL DE ENKELTE BESTEMMELSER I FÆLLES CIVILFORSVARSVEDTÆGTEN  

 (BILAG 2) TIL KAPITEL 1 VEDTÆGTENS OMRÅDE TIL §§ 1 og 2 Ved etablering af et fælles civilforsvar under een ledelse, den fælles  

 civilforsvarskommission, til opfyldelse af to eller flere kommuners  

 forpligtelser efter civilforsvarsloven oprettes der et kommunalt fællesskab,  

 som medfører indskrænkninger i de enkelte deltagende kommunalbestyrelsers  

 beføjelser.
 I kommuner, der indgår i et fællesskab om et samordnet civilforsvar, kan  

 der ikke nedsættes en beredskabskommission.
TIL § 3 Bestemmelsen i stk. 1 fastslår, at det er formanden for den fælles  

 civilforsvarskommission, der - på tilsvarende måde som borgmesteren ifølge  

 normalcivilforsvarsvedtægten - leder det personel, der indsættes til løsning  

 af civilforsvarsmæssige opgaver.
Tilsyn med indretning og klargøring af sikringsrum og øvrige private  

 beskyttelsesrum samt supplerende offentlige beskyttelsesrum varetages af den  

 kommunale bygningsmyndighed.
Reglerne herom findes i lov om bygningsmæssige  

 civilforsvarsforanstaltninger, jfr. indenrigsministeriets lovbekendtgørelse  

 nr. 536 af 3. november 1981.
TIL KAPITEL 2 ALMINDELIGE REGLER OM NEDSÆTTELSE AF KOMMISSIONEN OG OM DENS VIRKSOMHED TIL § 4 Da borgmesteren i en kommune med civilforsvarskommission er født formand  

 for denne, vil det være et vilkår for godkendelse af en fælles  

 civilforsvarsvedtægt, at borgmestrene fra de deltagende kommuner er medlemmer  

 af den fælles civilforsvarskommission.
Derudover kan de enkelte  

 kommunalbestyrelser udpege et eller flere medlemmer, der skal være medlem af  

 kommunalbestyrelsen.
Det samlede antal kommunalbestyrelsesmedlemmer, der  

 udpeges til medlem af den fælles civilforsvarskommission, kan afpasses f.  

 eks. i forhold til de deltagende kommuners forpligtelse efter  

 civilforsvarslovens § 18, stk. 1 og 2.
Kommissionen vælger selv sin formand blandt de borgmestre, der er  

 medlemmer.
Såfremt en eller flere af kommunerne i fællesskabet er forpligtet  

 til at oprette en udvidet hjælpetjeneste i medfør af civilforsvarslovens §  

 18, stk. 2, kan det anbefales at vælge borgmesteren i en sådan kommune til  

 formand.
 Der kan endvidere optages en bestemmelse om, at en eller flere af de  

 øvrige borgmestre udpeges som (1. og 2.) næstformand.
Såfremt de deltagende kommuner i det samordnede civilforsvar er beliggende  

 i to eller flere politikredse, skal den politimester, som  

 indenrigsministeriet i henhold til civilforsvarslovens § 15, stk. 2, udpeger  

 til at varetage de politimæssige civilforsvarsopgaver, være medlem af den  

 fælles civilforsvarskommission.
Kommunalbestyrelserne kan i forbindelse med  

 vedtægtens indsendelse til godkendelse indstille til indenrigsministeriet,  

 hvilken politimester der skal indtræde i kommissionen.
Om de 2 medlemmer, der skal udpeges af Civilforsvars-Forbundet/ Danske  

 Kvinders Beredskab, henvises til bemærkningerne til § 10 i  

 normalcivilforsvarsvedtægten.
Disse medlemmer udpeges efter bestemmelser  

 fastsat af Civilforsvars-Forbundet/ Danske Kvinders Beredskab.
 Sammensætningen af Storkøbenhavns civilforsvarskommission fremgår af  

 indenrigsministeriets bekendtgørelse nr. 154 af 20. april 1982.
TIL § 5 Bestemmelsen svarer til bestemmelserne i normalcivilforsvarsvedtægtens §§  

 12 og 13. Der henvises til bemærkningerne til disse bestemmelser.
TIL KAPITEL 3 OPGAVER Bestemmelserne i dette kapitel svarer til bestemmelserne om  

 civilforsvarskommissionens/ beredskabskommissionens/ det stående udvalgs  

 opgaver i kapitel 2 i normalcivilforsvarsvedtægten.
 Den fælles civilforsvarskommission udøver de funktioner, der i det  

 ikke-samordnede kommunale civilforsvar varetages af henholdsvis  

 kommunalbestyrelsen og civilforsvarskommissionen/ beredskabskommissionen/ det  

 stående udvalg.
TIL KAPITEL 4 ADMINISTRATION TIL § 12 Bestemmelsen præciserer, at den fælles civilforsvarsleder på  

 kommissionsformandens vegne leder det personel, der indsættes til løsning af  

 de fælles civilforsvarsopgaver.
TIL § 13 Der peges på 2 muligheder for sekretariatsbetjening af kommissionen.
Enten  

 varetages opgaverne af en af de deltagende kommuner, mest hensigtsmæssigt den  

 kommune, hvor formanden for kommissionen er borgmester, eller kommissionen  

 ansætter selv det fornødne personale.
TIL KAPITEL 5 BUDGET, REGNSKAB OG REVISION TIL § 14 Under hensyn til, at der ved samordning af flere kommuners civilforsvar  

 gennem nedsættelse af en fælles civilforsvarskommission etableres et  

 egentligt kommunalt fællesskab, finder indenrigsministeriet, at  

 budgetkompetencen bør henlægges til den fælles civilforsvarskommission.
 Efter bestemmelsens stk. 3 skal det fælles civilforsvars budget behandles  

 2 gange med mindst 6 ugers mellemrum med henblik på mulighed for  

 mellemliggende drøftelse i de enkelte kommunalbestyrelser.
Indenrigsministeriet vil dog være indstillet på at godkende fælles  

 civilforsvarsvedtægter, hvori det bestemmes, at civilforsvarskommissionens  

 budgetforslag skal behandles og eventuelt godkendes af de enkelte  

 kommunalbestyrelser, inden det endeligt vedtages af kommissionen.
Et krav om  

 godkendelse vil indebære, at kommissionen kun kan vedtage et budget, som  

 samtlige de deltagende kommuner kan tilslutte sig.
Det bemærkes dog, at de  

 enkelte deltagende kommuner er forpligtede til at medvirke til  

 tilvejebringelse af et budget, der gør det muligt for fællesskabet at opfylde  

 civilforsvarslovens krav til det kommunale civilforsvar.
 Af hensyn til den tidsmæssige koordinering af kommissionens  

 budgetprocedure med budgetproceduren i de enkelte kommuner bør der under alle  

 omstændigheder fastsættes bestemte frister for kommissionens og de enkelte  

 kommunalbestyrelsers behandling af budgetforslaget vedrørende det fælles  

 civilforsvar.
 Det fastslås i stk. 5, der er ufravigelig, uanset hvilken budgetprocedure  

 der vedtages, at de deltagende kommuner - såfremt kommissionen vedtager  

 yderligere bevillinger, der er nødvendige for, at det fælles civilforsvar kan  

 opfylde sine forpligtelser - er forpligtede til at tilvejebringe de fornødne  

 midler hertil.
TIL § 15 Kommissionens regnskab skal revideres af en af de deltagende kommuners  

 revision i overensstemmelse med reglerne i § 45, stk. 2, i lov om kommunernes  

 styrelse.
 Om revisionens adgang til at få udleveret oplysninger om regnskabet  

 henvises til bemærkningerne til § 18, stk. 2, i indenrigsministeriets  

 cirkulære om ny normalstyrelsesvedtægt for kommunerne.
 Regnskabet med tilhørende revisionsbemærkninger samt kommissionens  

 afgørelser skal sendes til de enkelte kommunalbestyrelser, og regnskabet skal  

 offentliggøres i forbindelse med mindst en af de deltagende kommuners  

 regnskab.
TIL KAPITEL 6 UDGIFTSFORDELING TIL § 16 Den fælles civilforsvarsvedtægt skal indeholde bestemmelser om fordelingen  

 af udgifterne til det fælles civilforsvar.
 Den i vedtægten anførte procentvise fordeling af udgifterne på de  

 deltagende kommuner er et eksempel, der kan fraviges ved fastsættelse af  

 andre principper herfor.
 Vedtægten skal endvidere indeholde bestemmelser om, i hvilket forhold de  

 deltagende kommuner er lodtagere i fællesskabet blandt andet af hensyn til  

 den opgørelse af det økonomiske mellemværende mellem de enkelte kommuner, som  

 skal finde sted i forbindelse med en kommunes udtræden af fællesskabet eller  

 en ophævelse af fællesskabet, jfr. vedtægtens §§ 18-20.
 Det foreslåede fordelingsprincip kan fraviges eller kombineres med en  

 bestemmelse om, at visse effekter (anlæg og materiel) forlods udtages af en  

 af kommunerne.
Det kan i forbindelse med de enkelte kommunalbestyrelsers tiltrædelse af  

 vedtægterne være hensigtsmæssigt at foretage en opgørelse over det materiel,  

 herunder statsmateriel, køretøjer, anlæg m.v., der af de deltagende kommuner  

 indføres i fællesskabet.
En sådan opgørelse kan optages som bilag, der dog  

 ikke er genstand for godkendelse.
TIL KAPITEL 7 ÆNDRINGER, TILLÆG OG OPHÆVELSE TIL § 17 Ændringer i og tillæg til vedtægten skal godkendes af de enkelte  

 kommunalbestyrelser og kræver tilsynsrådets og indenrigsministeriets  

 godkendelse.
Denne bestemmelse er ufravigelig.
TIL § 18 Bestemmelsen åbner mulighed for, at en kommune kan udtræde af  

 fællesskabet.
Varslet bør ikke være kortere end 3 år.
Ved udtrædelsen kan  

 kommunen udtage aktiver i overensstemmelse med det forhold, hvori den efter  

 vedtægtens § 16, stk. 2, er lodtager i fællesskabet.
TIL § 19 Bestemmelsen fastslår, at fællesskabet (vedtægten) kan ophæves, når der er  

 enighed herom, eller når tilsynsrådet og indenrigsministeriet godkender det.
TIL § 20 Bestemmelsen, der under alle omstændigheder er gældende, fastslår, at § 60  

 i den kommunale styrelseslov finder anvendelse ved uenighed om opgørelsen af  

 det økonomiske mellemværende mellem kommunerne.
TIL § 21 Bestemmelsen er under alle omstændigheder gældende.
Den er medtaget for at  

 henlede opmærksomheden på, at den/ de udtrædende kommune(r) ved udtrædelsen  

 skal have etableret et eget civilforsvar.
TIL KAPITEL 8 IKRAFTTRÆDELSE TIL § 22 Fælles civilforsvarsvedtægten skal godkendes af tilsynsrådet og  

 indenrigsministeret.
Indenrigsministeriets godkendelse af vedtægten er  

 samtidig en godkendelse af samordningen.
INDENRIGSMINISTERIET, DEN 21. MAJ 1982 HENNING RASMUSSEN /Heide-Jørgensen ---------------------------------------------------------------- BILAG 1 CIVILFORSVARSVEDTÆGT FOR ----------------------kommune.
DET KOMMUNALE CIVILFORSVARS ORGANISATION § 1.  Kommunens civilforsvar hører under  

 kommunalbestyrelsen.
 Stk. 2.  Den umiddelbare forvaltning af det kommunale  

 civilforsvar varetages af civilforsvarskommissionen/ beredskabskommissionen/  

 udvalget for , jfr. dog § 2.
 § 2.  Civilforsvarslederen leder på borgmesterens  

 vegne det personel, der indsættes til løsning af kommunens  

 civilforsvarsopgaver.
 Stk. 2.  Den kommunale bygningsmyndighed varetager  

 civilforsvarsopgaver som angivet i loven om bygningsmæssige  

 civilforsvarsforanstaltninger.
OPGAVER § 3.  Kommissionen/ Udvalget udarbejder forslag og  

 foretager indstilling til kommunalbestyrelsen om planer for det kommunale  

 civilforsvar, herunder 1) plan for kommunens civilforsvars organisation og  

 omfang (civilforsvarsplan), 2) beredskabsplan og 3) plan for opdeling af  

 bebyggelser i boligværn.
 § 4.  Kommissionen/ Udvalget foretager indstilling til  

 kommunalbestyrelsen om godkendelse af bedriftværnsplaner.
 Stk. 2.  Kommissionen/ Udvalget udarbejder forslag og  

 foretager indstilling til kommunalbestyrelsen om 1) tilladelse til oprettelse  

 af fælles bedriftværn, 2) bestemmelse om oprettelse af bedriftværn og 3)  

 fritagelse for pligten til at oprette bedriftværn.
 § 5.  Kommissionen/ Udvalget drager omsorg for, at  

 følgende personalegrupper i det kommunale civilforsvar uddannes i  

 overensstemmelse med gældende undervisningsbestemmelser: - det værnepligtige  

 civilforsvarspersonel, - det fastansatte personale, - personer, der omfattes  

 af civilforsvarslovens § 13, - frivillige.
 § 6.  Kommissionen/ Udvalget udarbejder forslag og  

 foretager indstilling til kommunalbestyrelsen om udpegning af supplerende  

 offentlige beskyttelsesrum og andre private beskyttelsesrum end sikringsrum.
 Stk. 2.  Kommissionen/ Udvalget varetager drift og  

 vedligeholdelse af offentlige beskyttelsesrum, lokale kommandocentraler og  

 lokale øvelsesanlæg.
 § 7.  Kommissionen/ Udvalget udarbejder forslag og  

 foretager indstilling til kommunalbestyrelsen om anlægsopgaver, der tjener  

 civilforsvarsmæssige formål, herunder - anlægsplaner, - programoplæg,  

 byggeprogram og dispositionsforslag for bygge og anlægsarbejder, - den  

 beredskabsmæssige indretning af offentlige beskyttelsesrum, - anskaffelse af  

 inventar, materiel og lignende.
 § 8.  Kommissionen/ Udvalget drager omsorg for, at  

 statsmateriel, der indgår i kommunens civilforsvar, opbevares og anvendes i  

 overensstemmelse med gældende bestemmelser.
 § 9.  Kommissionen/ Udvalget afgiver gennem  

 økonomiudvalget udtalelse til kommunalbestyrelsen om ansættelse og  

 afskedigelse af kommunens civilforsvarsleder og andet ledende personale.
ALMINDELIGE REGLER OM NEDSÆTTELSE AF  

 KOMMISSIONEN OG OM DENS § 10.  Kommissionen består af:
Borgmesteren (formand), 4 medlemmer valgt af kommunalbestyrelsen, hvoraf mindst 2 skal være  

 medlemmer af kommunalbestyrelsen, politimesteren i politikreds og 2 medlemmer udpeget af Civilforsvars-Forbundet/ Danske Kvinders Beredskab.
 § 11.  Kommissionen er i enhver henseende underlagt  

 kommunalbestyrelsen.
 § 12.  Reglerne i § 20, stk. 1-3 og 5, i lov om  

 kommunernes styrelse vedrørende de stående udvalgs mødevirksomhed m.v. finder  

 tilsvarende anvendelse på kommissionen.
 Stk. 2.  Kommissionen fastsætter selv sin  

 forretningsorden.
§ 13.  Kommissionens beslutninger indføres i en  

 beslutningsprotokol.
Protokollen underskrives efter hvert møde af de  

 medlemmer, der har deltaget i mødet.
Ethvert af disse medlemmer kan forlange  

 sin afvigende mening kort tilført beslutningsprotokollen og ved sager, der af  

 kommissionen skal fremsendes til anden myndighed, kræve, at denne samtidig  

 gøres bekendt med indholdet af protokollen.
Det pågældende medlem kan ved  

 sagens fremsendelse ledsage denne med en begrundelse for sit standpunkt.
BUDGET OG BEVILLINGER (* 1) § 14.  Kommissionen skal efter økonomiudvalgets  

 anmodning og inden for en frist, der fastsættes af dette udvalg, fremkomme  

 med bidrag til årsbudgettet og til flerårige budgetoverslag vedrørende det  

 kommunale civilforsvar.
 Stk. 2.  Kommissionen drager omsorg for, at bevillinger  

 og rådighedsbeløb, der er tildelt kommissionen, ikke overskrides.  

 Kommissionen foretager indstilling til kommunalbestyrelsen gennem  

 økonomiudvalget, hvis yderligere bevillinger er nødvendige.
IKRAFTTRÆDELSE OG ÆNDRINGER § 15.  Vedtægten træder i kraft ved  

 indenrigsministeriets godkendelse.
 Stk. 2.  Forslag om ændringer i vedtægten skal behandles  

 i to kommunalbestyrelsesmøder med mindst 8 dages mellemrum, og de vedtagne  

 ændringer indstilles til indenrigsministeriets godkendelse.
Godkendt af indenrigsministeriet, den (* 1) Kun i kommuner med civilforsvars- eller beredskabskommission.
 (* 2) Denne formulering anvendes, hvis der alene sker ændringer i  

 vedtægten.
------------------------------ BILAG 2 FÆLLES CIVILFORSVARSVEDTÆGT FOR---------- OG------------KOMMUNER VEDTÆGTENS OMRÅDE § 1.  Til opfyldelse af kommunernes forpligtelser  

 efter civilforsvarsloven etableres ved denne vedtægt fælles civilforsvar for ---------------kommune, ---------------kommune og ---------------kommune.
 § 2.  Civilforsvaret i de deltagende kommuner hører  

 under en fælles civilforsvarskommission, jfr. dog § 3.
 § 3.  Den borgmester, der i henhold til § 4, stk. 3,  

 vælges til formand for kommissionen, leder det personel, der indsættes til  

 løsning af det samordnede civilforsvars opgaver.
 Stk. 2.  Den kommunale bygningsmyndighed i de enkelte  

 kommuner varetager civilforsvarsopgaver som angivet i loven om  

 bygningsmæssige civilforsvarsforanstaltninger.
ALMINDELIGE REGLER OM NEDSÆTTELSE AF  

 KOMMISSIONEN OG OM DENS § 4.  Den fælles civilforsvarskommission sammensættes  

 således:
borgmestrene i de deltagende kommuner samt -----medlem(mer) udpeget af  

 ---------------kommunalbestyrelse, -----medlem(mer) udpeget af  

 ---------------kommunalbestyrelse, -----medlem(mer) udpeget af ----------------kommunalbestyrelse politimesteren i -------------------- politikreds og 2 medlemmer udpeget af Civilforsvars- Forbundet/ Danske Kvinders Beredskab.
 Stk. 2.  Der udpeges samtidig en stedfortræder for hvert  

 af kommissionens medlemmer til at give møde i tilfælde af medlemmets forfald.
 Stk. 3.  Kommissionen vælger selv sin formand (og en (1.  

 og 2.) næstformand) (* 1) blandt de borgmestre, der er medlemmer af  

 kommissionen.
§ 5.  Kommissionen udøver sin virksomhed i møder.
Den  

 er beslutningsdygtig, når mindst halvdelen af medlemmerne er til stede.
Alle  

 beslutninger træffes ved stemmeflertal.
I tilfælde af stemmelighed gør  

 formandens stemme udslaget.
 Stk. 2.  Kommissionen fastsætter selv sin  

 forretningsorden.
Stk. 3.  Kommissionens beslutninger indføres i en  

 beslutningsprotokol.
Protokollen underskrives efter hvert møde af de  

 medlemmer, der har deltaget i mødet.
Ethvert af disse medlemmer kan forlange  

 sin afvigende mening kort tilført beslutningsprotokollen og ved sager, der af  

 kommissionen skal fremsendes til anden myndighed, kræve, at denne samtidig  

 gøres bekendt med indholdet af protokollen.
Det pågældende medlem kan ved  

 sagens fremsendelse ledsage denne med en begrundelse for sit standpunkt.
OPGAVER § 6.  Til opfyldelse af kravene i civilforsvarsloven  

 udarbejder og vedtager kommissionen - en samlet plan for det samordnede  

 civilforsvars organisation og omfang (civilforsvarsplan) og - en fælles  

 beredskabsplan.
 Stk. 2.  Kommissionen udarbejder og vedtager en plan for  

 opdeling af bebyggelser i boligværn.
 § 7.  Kommissionen drager omsorg for, at følgende  

 personalegrupper i det kommunale civilforsvar uddannes i overensstemmelse med  

 gældende undervisningsbestemmelser: - det værnepligtige  

 civilforsvarspersonel, - det fastsansatte personale, - personer, der omfattes  

 af civilforsvarslovens § 13, - frivillige.
 § 8.  Kommissionen varetager forvaltningen af opgaver  

 vedrørende bedriftværn og boligværn.
 § 9.  Kommissionen varetager udpegning af supplerende  

 offentlige beskyttelsesrum og andre private beskyttelsesrum end sikringsrum.
 Stk. 2.  Kommissionen varetager drift og vedligeholdelse  

 af offentlige beskyttelsesrum, lokale kommandocentraler og lokale  

 øvelsesanlæg.
 § 10.  Kommissionen varetager anlægsopgaver, der  

 tjener civilforsvarsmæssige formål, herunder - anlægsplaner, - bygge- og  

 anlægsarbejder, - den beredskabsmæssige indretning af offentlige  

 beskyttelsesrum, - anskaffelse af inventar, materiel og lignende.
 § 11.  Kommissionen drager omsorg for, at  

 statsmateriel, der indgår i det samordnede civilforsvar, opbevares og  

 anvendes i overensstemmelse med gældende bestemmelser.
ADMINISTRATION § 12.  Kommissionen ansætter en civilforsvarsleder for  

 det fælles civilforsvar.
 Stk. 2.  Civilforsvarslederen leder på  

 kommissionsformandens vegne det personel, der indsættes til løsning af de  

 civilforsvarsopgaver, der påhviler de deltagende kommuner.
 § 13.  Kommissionen sekretariatsbetjenes af kommune./  

 Kommissionen ansætter det fornødne personale til sekretariatsbetjening af  

 kommissionen.
BUDGET, REGNSKAB OG REVISION § 14.  Kommissionen udarbejder og vedtager hvert år  

 budget og flerårige budgetoverslag for det fælles civilforsvar.
 Stk. 2.  De deltagende kommuner skal efter anmodning fra  

 den fælles civilforsvarskommission og inden en frist, der fastsættes af  

 kommissionen, fremkomme med bidrag til årsbudget og til flerårige  

 budgetoverslag for det fælles civilforsvar.
 Stk. 3.  Budgettet skal behandles 2 gange med mindst 6  

 ugers mellemrum.
 Stk. 4.  Kommissionen sender senest den budgettet og de  

 flerårige budgetoverslag for det fælles civilforsvar til de enkelte  

 kommunalbestyrelser.
Stk. 5.  Kommissionen vedtager eventuelle yderligere  

 bevillinger, der er nødvendige for, at det fælles civilforsvar kan opfylde  

 sine forpligtelser.
De deltagende kommuner underrettes herom og er  

 forpligtede til at tilvejebringe midler hertil.
 § 15.  Kommissionen udarbejder hvert år et årsregnskab  

 for det fælles civilforsvars drifts- og anlægsudgifter.
 Stk. 2.  Regnskabet revideres af den af kommune antagne  

 revision i overensstemmelse med kommunens revisionsregulativ.
Stk. 3.  Revisionens bemærkninger til regnskabet for det  

 fælles civilforsvar forelægges for kommissionen til afgørelse.
Herefter  

 fremsendes regnskabet og revisionsbemærkningerne samt kommissionens  

 afgørelser til de enkelte kommunalbestyrelser.
 Stk. 4.  Regnskabet offentliggøres i forbindelse med  

 kommunes regnskab.
UDGIFTSFORDELING § 16.  Udgifterne vedrørende det fælles civilforsvar  

 fordeles mellem de deltagende kommuner således:  

 ---------------kommune----------pct. ---------------kommune----------pct.  

 ---------------kommune-------- --pct.
 Stk. 2.  De deltagende kommuner er lodtagere i  

 fællesskabet i følgende forhold:
---------------kommune----------pct. ---------------kommune--------- -pct. ---------------kommune----------pct.
ÆNDRINGER OG OPHÆVELSE § 17.  Forslag om ændringer i vedtægten skal godkendes  

 af de enkelte kommunalbestyrelser.
De vedtagne ændringer indstilles til  

 tilsynsrådets godkendelse og derefter til indenrigsministeriets godkendelse.
 § 18.  Den enkelte kommune kan med et varsel på mindst  

 3 år til et regnskabsårs ophør opsige vedtægten og udtræde af fællesskabet.
 Stk. 2.  En kommune kan ved udtrædelsen udtage aktiver i  

 overensstemmelse med det forhold, hvori den efter § 16, stk. 2, er lodtager i  

 fællesskabet.
 § 19.  Vedtægten kan ophæves, når de deltagende  

 kommuner er enige herom, eller når tilsynsrådet og indenrigsministeriet  

 tillader det.
 § 20.  Hvis der ikke i forbindelse med en kommunes  

 udtræden eller ved vedtægtens ophævelse kan opnås enighed om opgørelsen af  

 det økonomiske mellemværende, foretages denne i overensstemmelse med reglerne  

 i § 60 i den kommunale styrelseslov.
 § 21.  Fra fællesskabets ophør påhviler de kommunale  

 civilforsvarsopgaver kommunalbestyrelsen i den (de) udtrædende kommune(r) i  

 overensstemmelse med de for det kommunale civilforsvar almindeligt gældende  

 regler.
IKRAFTTRÆDELSE § 22.  Denne vedtægt træder i kraft ved  

 indenrigsministeriets godkendelse.
Tiltrådt af -------------------kommunalbestyrelse på møde den ---------------- Tiltrådt af -------------------kommunalbestyrelse på møde den ---------------- Tiltrådt af -------------------kommunalbestyrelse på møde den ---------------- Godkendt af tilsynsrådet for-------------------- den ------------------- Godkendt af indenrigsministeriet den (* 1) Det i parentes anførte kan udelades.
