Nr BTL 143 Betænkning over Forslag til lov om ændring af lov om administration af Det  

 Europæiske Økonomiske Fællesskabs forordninger om markedsordninger for  

 landbrugsvarer m.v.   

 Nr L 143 1992-93, 1. samling Afgivet af Landbrugs- og Fiskeriudvalget Afgivet: 19930414 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
 Der er af landbrugsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 landbrugsministeren stillede ændringsforslag.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men kan stemme for de  

 stillede ændringsforslag.
Mindretallets holdning til denne bemyndigelseslov  

 er, at loven er et levn fra gamle dage.
Dengang kunne der måske være noget  

 fornuftigt i at opkræve produktionsafgifter til anvendelse til fornuftige  

 ting, såsom afsætningsfremme, forskning og forsøg, produktudvikling,  

 uddannelse og rådgivning, sygdomsforebyggelse og -bekæmpelse samt øvrige  

 opgaver.
 I dag er tiden dog løbet fra denne form for bemyndigelseslove af blandt  

 andet to årsager:
For det første skal politikerne ikke bære et medansvar for, hvor meget der  

 skal opkræves i produktionsafgifter, og hvordan de opkrævede  

 produktionsafgifter anvendes.
Landbrugets organisationer må selv fastsætte de  

 bidrag, som de ønsker anvendt på fælles formål, og selv forestå opkrævningen  

 af disse bidrag (eller afgifter). Alle andre erhverv i Danmark kan selv finde  

 ud af at opkræve forskellige former for bidrag til fælles formål såsom  

 markedsføring af deres produkter.
De enkelte landboforeninger kunne tænkes at  

 forestå denne opkrævning, f.eks. sammen med opkrævning af det årlige  

 kontingent til foreningen.
Nogle landboforeninger beregner deres årlige  

 kontingent ud fra bedriftens størrelse, antallet af dyr m.v., og opkrævningen  

 af produktionsafgifter til de fælles formål kunne opkræves ved samme  

 lejlighed.
Det skal politikerne og Folketinget ikke blande sig i.
For det andet har den enkelte landmand ikke direkte indflydelse på,  

 hvordan produktionsafgifterne anvendes.
I gamle dage, da der f.eks. var mange  

 slagterier, kunne der være noget fornuftigt i, at midlerne kunne anvendes til  

 en fælles markedsføring af danske slagteriprodukter, noget som det enkelte  

 slagteri ikke selv kunne magte.
I dag er der fem store slagterier tilbage,  

 som er giganter på området.
Det er umiddelbart svært at se, hvorfor  

 landmanden igennem en produktionsafgift skal medvirke til et slagteris  

 markedsføring.
 Såfremt landbruget stadig ønsker at opkræve en eller anden form for  

 produktionsafgift, så bør dette alene være et anliggende imellem den enkelte  

 landmand og dennes organisation.
 ÆndringsforslagAf landbrugsministeren , tiltrådt af udvalget:
 Til § 1 1) Efter nr. 1 indsættes som nyt nummer:
»01. I § 2, stk. 2, ændres »Danske  

 Husmandsforeninger« til: »Dansk Familielandbrug«.' 2) Efter nr. 2 indsættes som nyt nummer:
»02. I § 2, stk. 3, ændres »Danske  

 Husmandsforeninger« til: »Dansk Familielandbrug«.' Til § 2 3) Paragraffen affattes således:
»§ 2 Loven træder i kraft dagen efter bekendtgørelsen i  

 Lovtidende.« Bemærkninger Til nr. 1 og 2 Danske Husmandsforeninger har med virkning fra den 3.  

 februar 1993 ændret navn til Dansk Familielandbrug.
Det foreslås at ændre  

 loven i overensstemmelse hermed.
 Til nr. 3 Bestemmelsen angiver lovens ikrafttrædelsestidspunkt.
