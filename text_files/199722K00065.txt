Nr LSF 65 Forslag til Lov om ændring af lov om folkeskolen (Forstærket integration  

 af børn af flygtninge og indvandrere) Fremsat af undervisningsministeren (Margrethe Vestager) den 16. april 1998 Vedtaget ved tredjebehandling den 26. juni 1998 Lov nr. 486 af 02/07/1998 § 1 I lov om folkeskolen, jf. lovbekendtgørelse nr. 561 af 25. juni 1997 med  

 de ændringer, der følger af § 41 i lov nr. 980 af 17. december 1997 og lov  

 nr. 318 af 3. juni 1998, foretages følgende ændringer:
 1. § 4 a, stk. 1, affattes således:
»Der skal tilbydes tosprogede børn, der endnu ikke har påbegyndt  

 skolegangen, støtte til fremme af den sproglige udvikling med henblik på  

 tilegnelse af dansk, hvis de efter en sagkyndig vurdering har behov herfor.  

 Tilbudet omfatter aktiviteter, der er egnet til at stimulere børnenes  

 sproglige udvikling.« 2. I § 4 a indsættes som stk. 3, 4 og 5:
»Stk. 3. For tosprogede børn, der ikke er optaget i en  

 daginstitution, etableres der særlige sprogstimuleringstilbud i 15 timer om  

 ugen.
Tilbudet skal gives senest den 1. august i det kaldenderår, hvor barnet  

 fylder 4 år.
Stk. 4. For tosprogede børn, der er optaget i en daginstitution,  

 tilbydes der særlig støtte, hvis det skønnes, at børnenes sproglige udvikling  

 ikke i tilstrækkelig grad kan fremmes inden for institutionens egne  

 pædagogiske muligheder.
Tilbudet gives senest, når barnet fylder 4 år.  

 Omfanget af støtten fastsættes ud fra en konkret vurdering.
Støtten gives af  

 de kommunale skolemyndigheder, men kommunalbestyrelsen kan bestemme, at  

 støtten udføres af daginstitutioner på nærmere angivne vilkår.
Stk. 5. Kommunalbestyrelsen orienterer forældrene om tilbudene i  

 henhold til stk. 3, om daginstitutionstilbud og om betydningen af, at børnene  

 modtager tilbudene.« 3. Efter § 29 indsættes:
»§ 29 a.
Aktiviteterne i førskoletilbud efter § 4 a, stk. 3  

 og 4, varetages af pædagoger, der har uddannelse vedrørende tosprogede børn,  

 eller som på anden måde har kvalificeret sig til opgaven.
Aktiviteterne kan  

 forestås af lærere med tilsvarende forudsætninger, hvis der ikke findes  

 pædagoger med disse forudsætninger.« § 2 Stk. 1. Loven træder i kraft den 1. august 1999.
 Stk. 2. I folketingsåret 2002-03 fremsætter  

 undervisningsministeren en redegørelse om erfaringerne vedrørende tilbudene i  

 henhold til § 4 a.
Oprindeligt fremsat forslag § 1 I lov om folkeskolen, jf. lovbekendtgørelse nr. 561 af 25. juni 1997 med  

 de ændringer, der følger af § 41 i lov nr. 980 af 17. december 1997,  

 foretages følgende ændringer:
 1. § 4 a, stk. 1, affattes således:
»Der skal tilbydes tosprogede børn, der endnu ikke har påbegyndt  

 skolegangen, støtte til fremme af den sproglige udvikling med henblik på  

 tilegnelse af dansk, hvis de efter en sagkyndig vurdering har behov herfor.  

 Tilbudet omfatter aktiviteter, der er egnet til at stimulere børnenes  

 sproglige udvikling.« 2. I § 4 a indsættes som stk. 3, 4 og 5:
»Stk. 3. For tosprogede børn, der ikke er optaget i en  

 daginstitution, etableres der særlige sprogstimuleringstilbud i 15 timer om  

 ugen.
Tilbudet skal gives senest den 1. august i det kaldenderår, hvor barnet  

 fylder 4 år.
Stk. 4. For tosprogede børn, der er optaget i en daginstitution,  

 tilbydes der særlig støtte, hvis det skønnes, at børnenes sproglige udvikling  

 ikke i tilstrækkelig grad kan fremmes inden for institutionens egne  

 pædagogiske muligheder.
Tilbudet gives senest, når barnet fylder 4 år.  

 Omfanget af støtten fastsættes ud fra en konkret vurdering.
Støtten gives af  

 de kommunale skolemyndigheder, men kommunalbestyrelsen kan bestemme, at  

 støtten udføres af daginstitutioner på nærmere angivne vilkår.
Stk. 5. Kommunalbestyrelsen orienterer forældrene om tilbudene i  

 henhold til stk. 3, om daginstitutionstilbud og om betydningen af, at børnene  

 modtager tilbudene.« 3. Efter § 29 indsættes:
»§ 29 a.
Aktiviteterne i førskoletilbud efter § 4 a, stk. 3  

 og 4, varetages af pædagoger, der har uddannelse vedrørende tosprogede børn,  

 eller som på anden måde har kvalificeret sig til opgaven.
Aktiviteterne kan  

 forestås af lærere med tilsvarende forudsætninger, hvis der ikke findes  

 pædagoger med disse forudsætninger.« § 2 Loven træder i kraft den 1. august 1999.
 Stk. 2. I folketingsåret 2002-03 fremsætter  

 undervisningsministeren en redegørelse om erfaringerne vedrørende tilbudene i  

 henhold til § 4 a.
Bemærkninger til lovforslaget Almindelige bemærkninger Undervisningsministeren fremsatte den 21. januar 1998 forslag til lov om  

 ændring af lov om folkeskolen (Forstærket integration af børn af flygtninge  

 og indvandrere), nr.
L 162, jf.
Folketingstidende 1997-98, 1. samling, s.  

 3137 og 3986-3991. Lovforslaget nåede ikke at blive færdigbehandlet, inden  

 der blev udskrevet folketingsvalg.
 Lovforslaget blev samtidig med fremsættelsen sendt til høring hos berørte  

 myndigheder og organisationer, og der blev optaget forhandling med de  

 kommunale parter om de økonomiske konsekvenser.
Nærværende lovforslag er en genfremsættelse af ovennævnte lovforslag, idet  

 der dog er gennemført ændringer, der følger af indkomne høringssvar fra de  

 berørte myndigheder og organisationer og under hensyn til reviderede  

 økonomiske beregninger.
Der er således på grundlag af Socialministeriets  

 høringssvar indsat en bestemmelse om, at undervisningsministeren efter 3 års  

 forløb afgiver en redegørelse om erfaringerne vedr. tilbudene i medfør af den  

 foreslåede ændrede bestemmelse i folkeskolelovens § 4 a.
Under hensyn til  

 bl.a. de reviderede økonomiske beregninger er det endvidere fastsat, at den  

 kommunale forpligtelse til at etablere de nævnte førskoletilbud senest skal  

 gives fra det kalenderår, hvor børnene fylder 4 år og ikke som fastsat i det  

 tidligere lovforslag fra det kalenderår, hvor børnene fylder 3 år.
Af hensyn  

 til kommunernes planlægnig af det kommende skoleår er  

 ikrafttrædelsestidspunktet nu fastsat til 1. august 1999. Der er endelig  

 gennemført en række ændringer af redaktionel karakter.
Baggrunden for forslaget Det er en forudsætning for, at børn af indvandrere og flygtninge kan få en  

 skolegang i folkeskolen på linje med andre elever, at børnene allerede ved  

 optagelsen i skolen har de sproglige forudsætninger for at kunne deltage i  

 klassens almindelige undervisning og skolens øvrige aktiviteter.
Er dette  

 ikke tilfældet, må eleverne henvises til særlig undervisning i dansk som  

 andetsprog i modtagelsesklasse eller lignende, således at de først efter op  

 til 2 år kan deltage i klassens almindelige undervisning.
Det kan være  

 vanskeligt for de tosprogede elever under det senere skoleforløb at indhente  

 det »efterslæb«, de herved har fået i forhold til øvrige elever.
Ved lov nr. 413 af 22. maj 1996 (Indsats for tosprogede børn m.v.) blev  

 der i folkeskolelovens § 4 a, stk. 1, indsat en bestemmelse, der giver  

 kommunalbestyrelserne adgang til at etablere særlige førskoletilbud for  

 tosprogede børn, der endnu ikke har påbegyndt skolegangen.
Bestemmelsen  

 trådte i kraft den 1. august 1997.
 Den gældende bestemmelse sigter navnlig på de tosprogede børn, der ikke er  

 optaget i daginstitutioner, men den finder også anvendelse på tosprogede børn  

 i disse institutioner, hvis de har behov for en målrettet støtte til at lære  

 dansk.
 Ifølge oplysninger, som var indhentet af Socialministeriet i efteråret  

 1995, var ca. 60% af de tosprogede børn i alderen 3-5 år optaget i  

 daginstitutioner, mens 40 pct. ikke gik i daginstitutioner.
 Undervisningsministeriet har i samarbejde med Socialministeriet i oktober  

 1997 udsendt en vejledning om de nævnte sprogstimuleringstilbud.
Mange kommuner har i tiden efter 1. august 1996 etableret særlige  

 førskoletilbud for tosprogede børn på grundlag af den nævnte bestemmelse.  

 Antallet af pladser er dog ikke alle steder tilstrækkeligt til at kunne  

 optage alle børn, der har behov herfor.
I nogle kommuner har man i stedet  

 gennemført en særlig indsats inden for daginstitutionsområdet med henblik på  

 at fremme de tosprogede børns sproglige udvikling.
Det foreløbige indtryk går  

 ud på, at tilbudene i folkeskoleregi har haft en positiv effekt på de  

 tosprogede børns kendskab til dansk, men det er en forudsætning, at varighed  

 og omfang er tilstrækkeligt.
Der er samtidig fremkommet oplysninger fra nogle  

 kommuner med en stor andel af tosprogede børn om, at ikke alle tosprogede  

 børn, som har gået i daginstitutioner, har et tilstrækkeligt kendskab til  

 dansk ved skolestarten.
I bemærkningerne til det i 1996 fremsatte lovforslag anføres følgende:  

 »Ministeriet vil tage bestemmelsen i § 4 a op til vurdering efter 3 års  

 forløb.
Hvis der skønnes at være grundlag herfor, vil der kunne fremsættes  

 forslag til bestemmelser, der forpligter kommunerne til at etablere nærmere  

 beskrevne tilbud om støtte i førskolealderen.« Når der allerede nu fremsættes forslag om at erstatte den gældende  

 bestemmelse om mulighed for at oprette de nævnte tilbud med en forpligtende  

 bestemmelse, er baggrunden intentionerne om en forstærket  

 integrationspolitik.
Ved den foreslåede ændring af § 4 a sikres det, at der  

 gives tilbud om sprogstimulering til alle tosprogede børn i førskolealderen,  

 som har behov herfor, og at omfanget af aktiviteterne bliver tilstrækkeligt.  

 Det fremhæves desuden i forslaget, at forpligtelsen også omfatter børn, der  

 går i daginstitutioner, i det omfang disse børn har behov for særlig støtte.
Administrative og økonomiske konsekvenser Forslaget om en kommunal forpligtelse på området, indebærer en udvidelse  

 af indsatsen både for børn, der går i daginstitutioner og for børn, der ikke  

 går i daginstitutioner.
 Forslaget har derfor økonomiske konsekvenser for kommunerne.
 Efter Undervisningsministeriets vurdering vil omkostningerne af forslaget  

 for kommunerne være (mio. kr. 1998 niveau):
 Ved beregningerne er det lagt til grund, at merudgifterne ved en øget  

 indsats i førskolealderen på længere sigt delvis vil blive modsvaret af, at  

 de tosprogede børn ved skolestart har så meget kendskab til dansk, at de ikke  

 skal henvises til modtagelsesklasser.
 De økonomiske konsekvenser af forslaget forhandles med de kommunale  

 parter.
 Erhvervsøkonomiske og miljømæssige konsekvenser.
 Forslaget har ikke erhvervsøkonomiske og miljømæssige konsekvenser.
 Forholdet til EU-retten og international ret i øvrigt.
 Forslaget indebærer, at der gives indvandrere og flygtninge tilbud om, at  

 deres børn kan deltage i særlige sprogstimuleringstilbud i førskolealderen  

 svarende til at, der i medfør af folkeskolelovens § 4 gives børn med særlige  

 behov af individuel karakter tilbud om specialpædagogisk bistand.
 Forslaget er foreneligt med gældende bestemmelser i EU-retten og  

 internationale konventioner, som Danmark har tilsluttet sig.
Bemærkninger til de enkelte bestemmelser Til § 1 Til nr. 1 Det fremgår af bestemmelsen, at der ikke er tale om undervisning i  

 traditionel forstand, men om målrettede aktiviteter, der er egnede til at  

 fremme tosprogede børns sproglige udvikling, herunder sproglige.
Vurderingen foretages bl.a. på grundlag af oplysninger om barnets  

 situation, herunder sproget i hjemmet.
Om nødvendigt må der gennemføres en  

 egentlig undersøgelse af barnets behov.
Undersøgelsen kan foretages f.eks. af  

 medarbejdere ved Pædagogisk-psykologisk Rådgivning, som har kendskab til  

 tosprogede børn, eller af en konsulent i undervisning af tosprogede børn.
Ud  

 over en vurdering forud for optagelse skal der løbende f.eks. 1 gang årligt  

 foretages en vurdering af børnenes sproglige udvikling.
Når det i forslaget er fastsat, at den kommunale forpligtelse først  

 indtræder i det kalenderår, hvor barnet fylder 4 år, er baggrunden bl.a., at  

 det har vist sig ved de eksisterende § 4 a-tilbud, at mange af de meget unge  

 børn har behov for omsorgskrævende foranstaltninger.
Disse behov kan  

 vanskeligt opfyldes i forbindelse med de målrettede aktiviteter i tilbudene.
Der er imidlertid intet til hinder for, at tilbudene efter kommunens  

 beslutning fortsat som forudsat efter den hidtidige bestemmelse kan være åbne  

 for børn fra 3 års-alderen.
Der kan eventuelt foretages en konkret vurdering  

 af, om barnet har de aldersmæssige forudsætniger for at deltage i tilbudet.
Til nr. 2 Ad stk. 3. Tilbudene omfatter børn, der ikke er optaget i  

 daginstitutioner.
Behovet for at oprette tilbud i folkeskoleregi afhænger  

 således af, hvor stor en andel af de tosprogede børn der er optaget i  

 daginstitutioner.
Tilbudene kan maksimalt omfatte et tidsrum af 2 år.
Det forudsættes, at  

 børnene får mulighed for at deltage i hele tiden frem til påbegyndelsen af  

 skolegangen, hvis de har behov herfor.
Det afhænger af barnets alder og  

 udvikling, herunder i sproglig henseende, hvor længe barnet har behov for at  

 deltage.
Hvis det skønnes, at et barn under forløbet har tilegnet sig  

 tilstrækkeligt kendskab til dansk, vil man kunne råde forældrene til i stedet  

 at søge barnet optaget i en daginstitution.
Det forudsættes, at børnene, så snart som det er muligt, overføres til  

 børnehaveklasse, hvor de kan deltage i aktiviteter sammen med børn, der har  

 dansk som modersmål.
Forud for det skoleår, hvor et barn tidligst vil kunne  

 optages i børnehaveklasse, jf. folkeskolens § 37, stk. 2, skal der derfor  

 tages stilling til, hvorvidt barnet - ud fra en vurdering af bl.a. dets  

 sproglige udvikling - vil kunne deltage i undervisningen i en børnehaveklasse  

 med henblik på at kunne gå i 1. klasse året efter.
Baggrunden for, at de sprogstimulerende aktiviteter ifølge forslaget skal  

 omfatte 15 timer, er, at tilbudene må have et tilstrækkeligt omfang for at  

 kunne få den ønskede effekt.
Når det samtidig er fastsat, at timetallet ikke  

 må overstige 15, skyldes det, at de gratis folkeskoletilbud ikke må indebære  

 en konkurrence i forhold til de forældrebetalte daginstitutionstilbud.
Det  

 gældende timetalsmaksimum på 3 timer om dagen er i forslaget ændret til 15  

 timer om ugen for at give kommmunerne flere løsningsmuligheder, der kan  

 afpasses efter de stedlige forhold.
 Det er afgørende, at pædagogerne har mulighed for at følge det enkelte  

 barns sproglige udvikling og tilrettelægge aktiviteterne under hensyn til det  

 enkelte barns behov.
Det afgøres af kommunalbestyrelserne, hvorledes tilbudene nærmere  

 organiseres.
Det vil fx kunne ske i form af førbørnehaveklasser eller  

 pædagogiske legestuer.
Ordningen vil kunne placeres på en skole eller  

 andetsteds og henlægges under en distriktsskoles ledelse, eller der kan  

 etableres en særlig ledelse for førskoletilbudene.
Tilbudene for børn, der  

 ikke er optaget i daginstitutioner, kan endvidere efter aftale med de sociale  

 myndigheder placeres i en daginstitutions lokaler, hvor forholdene tillader  

 det.
Udgifterne afholdes i alle tilfælde af folkeskolen.
Ad stk. 4. Baggrunden for den foreslåede bestemmelse om særlig støtte til  

 tosprogede børn i daginstitutioner er, at det ikke er alle tosprogede børn,  

 der tilegner sig dansk i tilstrækkeligt omfang ved at deltage i de  

 almindelige aktiviteter i daginstitutioner.
Det kan navnlig være tilfældet,  

 hvis der i den pågældende daginstitution er en stor andel tosprogede børn.
Skønnes det, at et barn har behov for særlig støtte, skal  

 kommunalbestyrelsen sørge for, at en sådan støtte iværksættes.
Det vil f.eks.  

 kunne ske ved, at der til institutionen i en periode knyttes ekstra pædagoger  

 med særligt kendskab til tosprogede børn, f.eks. tosprogede pædagoger.  

 Støtten gives således i tilknytning til de øvrige aktiviteter i  

 institutionen.
Man vil dog også i en periode kunne henvise de pågældende børn  

 til § 4 a tilbud, som i øvrigt er etableret for tosprogede, der ikke går i  

 daginstitutioner, jf. det foreslåede stk. 4.
Varighed og timetal fastsættes af de kommunale skolemyndigheder ud fra  

 børnenes behov.
Omfanget af støtten må antages normalt at være mindre for  

 disse børn, idet deres sproglige udvikling tillige fremmes ved de almindelige  

 aktiviteter i institutionen.
Det vil normalt være de pædagoger, der har ansvaret for et barn, der  

 afgiver indstilling om en undersøgelse af barnets behov for særlig støtte til  

 at fremme den sproglige udvikling.
Forældrene kan dog også fremsætte ønske om  

 en sådan undersøgelse.
 I nogle kommuner giver man alle børn i førskolealderen - både tosprogede  

 og børn, der har dansk som modersmål - tilbud om en undersøgelse af den  

 sproglige udvikling, og man vil herved kunne konstatere, hvilke børn der har  

 behov for særlig støtte.
Hjemmelen til at etablere en målrettet indsats med henblik på tosprogede  

 børns tilegnelse af dansk fremgår af den foreslåede bestemmelse både for  

 børn, der er optaget i daginstitutioner,og for børn, der ikke er optaget i  

 daginstitutioner.
Det svarer til, at hjemmelen til at etablere  

 specialpædagogisk bistand for børn i førskolealderen er indeholdt i  

 folkeskolelovens § 4, også selv om bistanden udføres i forbindelse med  

 barnets ophold i f.eks. en børnehave.
 Den særlige støtte udføres som udgangspunkt af folkeskolen og af pædagoger  

 m.v., der er ansat i folkeskolen.
 Den foreslåede bestemmelse i sidste pkt. giver imidlertid hjemmel til, at  

 der efter kommunalbestyrelsens beslutning kan indgås aftale om, at støtten på  

 nærmere angivne vilkår udføres af daginstitutioner.
Ad stk. 5. Det forudsættes, at orienteringen bl.a. gives i form af  

 opsøgende arbejde.
Det kan fx ske i forbindelse med sundhedsplejerskernes  

 besøg i hjemmene.
Orienteringen må endvidere gives på forældrenes eget sprog  

 eventuelt således, at tosprogede medarbejdere medvirker i et opsøgende  

 arbejde.
Kommunerne skal i den forbindelse gøre forældrene opmærksomme på, at hvis  

 eleverne ikke har tilegnet sig dansk i forskolealderen, kan skolestarten  

 blive vanskelig for eleverne.
Det kan medføre, at eleverne om nødvendigt  

 bliver henvist til undervisning i en modtagelsesklasse.
Til nr. 3 Det er ønskeligt, at der til tilbudene knyttes tosprogede pædagoger, der  

 forstår børnenes sprog og deres kulturelle baggrund.
Der kan også anvendes  

 tosprogede pædagogmedhjælpere, herunder sådanne som har gennemgået den  

 pædagogiske grunduddannelse.
Til § 2 ad stk. 1 Ikrafttrædelsestidspunktet for den foreslåede forpligtelse for kommunerne  

 er af hensyn til den kommunale planlægning fastsat til 1. august 1999. Det  

 forudsættes, at den påbegyndte udbygning af tilbudene i henhold til den  

 nugældende bestemmelse i § 4 a fortsætter i skoleåret 1998/99. Der er ikke  

 noget til hinder for, at der kan oprettes nye tilbud i løbet af skoleåret.
ad stk. 2 Redegørelsen skal vedrøre erfaringer, der er indhøstet i en 3-årig periode  

 bl.a. med hensyn til tilslutningen til tilbudene og deres virkning på de  

 tosprogede børns sproglige udvikling.
Også forholdet mellem folkeskolens og  

 daginstitutionernes indsats på området skal indgå i redegørelsen.
Hensigten  

 med redegørelsen er bl.a. at tilvejebringe et grundlag for en vurdering af,  

 hvorvidt der til den tid bør foretages ændringer i bestemmelserne.
Skriftlig fremsættelse (16. april 1998) Undervisningsministeren (Margrethe Vestager):
 Hermed tillader jeg mig for det høje Ting at genfremsætte:
 Forslag til lov om ændring af lov om folkeskolen (Forstærket  

 integration af børn af flygtninge og indvandrere).
(Lovforslag nr.
L 65).
 Lovforslaget, der har sin baggrund i regeringens handlingsplan om en  

 forstærket integration af flygtninge og indvandrere, blev oprindeligt fremsat  

 af daværende undervisningsminister Ole Vig Jensen den 21. januar 1998, jf.  

 Folketingstidende 1997-98, 1. samling, s. 3137 og 3986-3991. Lovforslaget  

 nåede ikke at blive færdigbehandlet, inden der blev udskrevet folketingsvalg.
 Lovforslaget genfremsættes hermed.
For at børn af flygtninge og indvandrere kan blive integreret her i landet  

 med samme muligheder og forpligtelser som andre borgere, er det en  

 forudsætning, at de får en skolegang på linje med andre elever.
Mange børn af  

 flygtninge og indvandrere har imidlertid ikke tilstrækkeligt kendskab til  

 dansk, når de starter i skolen.
Det gælder også for mange af de børn, som er  

 født og opvokset her i landet.
Eleverne kan derfor ikke straks deltage i  

 skolens almindelige undervisning, men må henvises til særlig undervisning i  

 dansk som andetsprog i modtagelsesklasser eller lignende.
Først efter op til  

 2 års forløb er de i stand til at deltage i klassens almindelige  

 undervisning.
Det kan give de tosprogede elever et efterslæb i forhold til  

 øvrige elever, som det kan være vanskeligt at indhente senere.
Lovforslaget går ud på at fastsætte en forpligtelse for kommunerne til at  

 etablere særlige sprogstimuleringstilbud, hvor tosprogede børn, der har behov  

 herfor, kan lære dansk allerede fra 3-4-års alderen.
Hvis børnene deltager i  

 sådanne tilbud, vil de herefter normalt have de sproglige forsætninger for at  

 kunne deltage i den almindelige undervisning, når de starter i  

 børnehaveklassen eller i 1. klasse, selv om de dog ofte vil have behov for en  

 vis støtte i dansk gennem skoleforløbet.
Sprogstimuleringstilbud af den nævnte karakter er allerede oprettet i  

 mange kommuner på grundlag af den hidtidige bestemmelse i folkeskolelovens §  

 4 a.
Bestemmelsen, der blev indsat ved lov nr. 413 af 22. maj 1996 (Indsats  

 for tosprogede børn m.v.), giver kommunerne mulighed for at oprette de nævnte  

 tilbud.
Det foreløbige indtryk af effekten af de allerede etablerede tilbud  

 går ud på, at ordningerne har haft den ønskede effekt under forudsætning af,  

 at standarden, varigheden og timetal i tilbudene har været tilstrækkelig.
Gennemføres lovforslaget, sikres det, at de nævnte tilbud oprettes  

 overalt, hvor der er behov herfor.
Det sikres samtidig, at tilbudene kommer  

 til at omfatte 15 timer om ugen.
I lovforslaget forudsættes det desuden, at  

 de pædagoger, der forestår aktiviteterne, får mulighed for for at følge det  

 enkelte barns udvikling og for at tilrettelægge aktiviteter under hensyn  

 hertil.
Lovforslaget sigter i første række på de tosprogede børn, der ikke er  

 optaget i daginstitutioner.
Det er erfaringsmæssigt disse børn, der har de  

 største sproglige problemer, når de starter i skolen.
Der skal for denne  

 gruppe af børn oprettes særlige tilbud i folkeskoleregi.
Hvordan tilbudene  

 nærmere skal organiseres, er overladt til kommunernes afgørelse.
Lovforslaget indeholder dog også en forpligtelse til at tilbyde særlig  

 støtte til børn, der er optaget i daginstitutioner, hvis det skønnes, at der  

 er behov herfor.
Det kan f.eks. vær aktuelt, hvis der er mange tosprogede  

 børn i en institution.
Omfanget af støtten vil sædvanligvis være mindre, idet  

 børnenes sproglige udvikling tillige fremmes ved de almindelige aktiviteter i  

 børnehaven m.v.
Som udgangspunkt er det folkeskolen, der skal yde en sådan  

 særlig støtte, der har karakter af en målrettet indsats med henblik på at  

 lære børnene dansk.
Det er dog fastsat i forslaget, at kommunen på nærmere  

 angivne vilkår kan overlade det til daginstitutionerne at yde den nævnte  

 støtte.
Udgiften til en sådan særlig støtte afholdes dog altid af  

 folkeskolen.
Der er i forbindelse med genfremsættelsen foretaget visse ændringer i  

 forhold til det tidligere lovforslag L 162. Ændringerne består navnlig i, at  

 der på grundlag af Socialministeriets høringssvar er indsat en bestemmelse  

 om, at undervisningsministeren, 3 år efter af bestemmelsen er trådt i kraft,  

 giver Folketinget en redegørelse om erfaringerne vedrørende  

 sprogstimuleringstilbudene, derunder om forholdet mellem folkeskolens og  

 daginstitutionernes indsats på området.
Bl.a. af hensyn til finansieringen er  

 den foreslåede kommunale forpligtelse fastsat til at indtræde den 1. august i  

 det kalenderår, hvor børnene fylder 4 år, mens forpligtelsen efter det  

 oprindelige forslag indtrådte den 1. august for børn, der på det tidspunkt  

 var fyldt 3 år.
 Herudover er der foretaget en række redaktionelle ændringer.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i det høje  

 Ting.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget 1. § 4 a, stk. 1, affattes således:
»Der skal tilbydes tosprogede børn, der endnu ikke har påbegyndt  

 skolegangen, støtte til fremme af den sproglige udvikling med henblik på  

 tilegnelse af dansk, hvis de efter en sagkyndig vurdering har behov herfor.  

 Tilbudet omfatter aktiviteter, der er egnet til at stimulere børnenes  

 sproglige udvikling.« 2. I § 4 a indsættes som stk. 3, 4 og 5:
»Stk. 3. For tosprogede børn, der ikke er optaget i en  

 daginstitution, etableres der særlige sprogstimuleringstilbud i 15 timer om  

 ugen.
Tilbudet skal gives senest den 1. august i det kaldenderår, hvor barnet  

 fylder 4 år.
Stk. 4. For tosprogede børn, der er optaget i en daginstitution,  

 tilbydes der særlig støtte, hvis det skønnes, at børnenes sproglige udvikling  

 ikke i tilstrækkelig grad kan fremmes inden for institutionens egne  

 pædagogiske muligheder.
Tilbudet gives senest, når barnet fylder 4 år.  

 Omfanget af støtten fastsættes ud fra en konkret vurdering.
Støtten gives af  

 de kommunale skolemyndigheder, men kommunalbestyrelsen kan bestemme, at  

 støtten udføres af daginstitutioner på nærmere angivne vilkår.
Stk. 5. Kommunalbestyrelsen orienterer forældrene om tilbudene i  

 henhold til stk. 3, om daginstitutionstilbud og om betydningen af, at børnene  

 modtager tilbudene.« § 4 a.
Der kan tilbydes tosprogede børn, der endnu ikke har  

 påbegyndt skolegangen, støtte til fremme af den sproglige udvikling med  

 henblik på, at børnene tilegner sig dansk.
Støtten kan gives i op til 3  

 daglige timer.
 Stk. 2. Ved tosprogede børn forstås børn, der har et andet  

 modersmål end dansk, og som først ved kontakt med det omgivende samfund,  

 eventuelt gennem skolens undervisning, lærer dansk.
 3. Efter § 29 indsættes:
»§ 29 a.
Aktiviteterne i førskoletilbud efter § 4 a, stk. 3  

 og 4, varetages af pædagoger, der har uddannelse vedrørende tosprogede børn,  

 eller som på anden måde har kvalificeret sig til opgaven.
Aktiviteterne kan  

 forestås af lærere med tilsvarende forudsætninger, hvis der ikke findes  

 pædagoger med disse forudsætninger.« § 2 Loven træder i kraft den 1. august 1999.
 Stk. 2. I folketingsåret 2002-03 fremsætter  

 undervisningsministeren en redegørelse om erfaringerne vedrørende tilbudene i  

 henhold til § 4 a.
