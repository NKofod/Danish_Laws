Betænkning afgivet af Skatteudvalget den  

 27. november 2002 Betænkning over Forslag til lov om ændring af  

 ligningsloven og personskatteloven (Fradragsret for selvstændigt erhvervsdrivendes  

 sundhedsbehandlinger) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 9 ændringsforslag  

 til lovforslaget.
2. Udvalgsarbejdet Lovforslaget blev fremsat den 7. november 2002 og var til  

 1. behandling den 19. november 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 6. november  

 2002 dette udkast til udvalget, jf. alm. del   bilag 80. Den 15. november  

 2002 sendte skatteministeren de indkomne høringssvar samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Arbejderbevægelsens Erhvervsråd og  

 Forsikring & Pension.
 Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 3 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med de stillede ændringsforslag.
 Et andet mindretal i udvalget (S, SF og KRF)  

 indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
Socialdemokratiets medlemmer af udvalget bemærker,  

 at Socialdemokratiet på ingen måde kan støtte  

 lovforslaget, ligesom Socialdemokratiet heller ikke støttede  

 skattefritagelse ved arbejdsgiverbetalt sundhedsbehandling (L 97,  

 folketingsåret 2001-02, 2. samling). L 77 er endnu et skridt på  

 vejen til et forsikringsfinansieret sundhedsvæsen.
Socialdemokratiet  

 ønsker derimod at fastholde den frie og lige adgang til  

 sundhedsbehandling og anser dette for en af hjørnestenene i det danske  

 velfærdssamfund.
Selvstændige betaler naturligvis ikke skat af den  

 sundhedsforsikring, de selv har betalt.
Socialdemokratiet var helt enig med  

 skatteministeren, da denne i foråret 2002 svarede på  

 spørgsmål 5 i forbindelse med behandlingen af L 97 (jf.
L 97  

 bilag 11). Her understregede skatteministeren, at der for selvstændige  

 er tale om en privat udgift.
Dermed bliver billedet også forvrænget,  

 når skatteministeren i dette lovforslag taler om, at selvstændige  

 ikke skal stilles dårligere end lønmodtagere.
Selvstændige  

 betaler ikke skat af deres sundhedsforsikring, og lønmodtagere, som  

 modtager arbejdsgiverbetalt sundhedsbehandling, bliver ligeledes ikke  

 beskattet.
Selvstændiges fradragsret stiller selvstændige bedre  

 end lønmodtagere.
Der er således ikke tale om nogen ligestilling  

 mellem disse to grupper og langt mindre i forhold til de lønmodtagere,  

 som ikke får tilbudt en arbejdsgiverbetalt sundhedsbehandling.
Deres  

 private udgift gives der ikke fradrag for.
Socialdemokratiet skal ikke undlade at udtale sin  

 bekymring for, at regeringen i næste ombæring kommer med forslag  

 om, enten at alle lønmodtagere får fradragsret for deres private  

 udgift til en sundhedsforsikring, og/eller at de selvstændige får  

 fradragsret for andre private udgifter.
Trods gentagne forsøg er det  

 ikke lykkedes at få skatteministeren til at tage politisk afstand fra  

 sådanne tanker.
Alt i alt opfatter Socialdemokratiet dette lovforslag som  

 endnu en skive i den salamimetode, regeringen benytter til at underminere det  

 fælles sundhedsvæsen med fri og lige adgang.
Ordningen skaber  

 intern ulighed mellem borgere med tilknytning til arbejdsmarkedet og ekstern  

 ulighed i forhold til de borgere, som ikke er på arbejdsmarkedet.
Et tredje mindretal i udvalget (RV) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
Et fjerde mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for de under nr. 1-3 og 5-9 stillede ændringsforslag og imod det  

 under nr. 4 stillede ændringsforslag.
Enhedslisten bemærker, at dette lovforslag betyder,  

 at skatteyderne betaler for, at en gruppe af borgere får nemmere og  

 hurtigere adgang til sundhedsvæsenet end andre grupper.
Det øger  

 den ulige adgang til sygehusene, øger opdelingen af borgerne i et A-  

 og et B-hold og forlænger ventelisterne til offentlige sygehuse.  

 Lovforslaget understøtter det synspunkt, at patienterne skal  

 prioriteres efter, hvorvidt det er en samfundsøkonomisk god forretning  

 at operere dem, og det vil sige, at arbejdsløse, pensionister og andre  

 sættes bag i køen.
Lovforslaget vil føre til en vækst i antallet  

 af private sygeforsikringer, hvorved der vil opstå en øget  

 ulighed blandt landets borgere, for så vidt angår adgangen til  

 sundhedsbehandlinger.
Enhedslisten ønsker derimod at udvikle et  

 sundhedssystem, som giver alle de samme tilbud, uanset om de selv eller deres  

 arbejdsgiver er i stand til at betale for behandlingen eller en  

 sygdomsforsikring.
Enhedslisten vil derfor holde fast i de principper, der  

 skal være grundlæggende i den danske skattelovgivning: for det  

 første at alle former for indkomster er skattepligtige, og for det  

 andet at det er uden betydning for den skattemæssige behandling, om  

 indtægten fremtræder i form af kontanter eller i form af  

 naturalier.
Men regeringens politik går i den stik modsatte retning.  

 Der etableres hele tiden nye muligheder for at slippe for at betale skat, og  

 konsekvensen er øget ulighed og en undergravning af det offentliges  

 indtægter og dermed på sigt også af  

 velfærdssamfundet.
Kort og godt: Dette lovforslag medvirker til at  

 nedbringe det offentliges skatteindtægter og overlader  

 sygdomsbehandlingen til privat finansiering.
Det vil Enhedslisten under ingen  

 omstændigheder medvirke til, og derfor stemmer Enhedslisten nej.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Til § 1 Af	skatteministeren, tiltrådt af et flertal (V, DF,  

 KF og EL):
 1) Før nr. 1 indsættes som nye numre:
» 02. I § 30 indsættes efter stk. 1 som nyt stykke:
»Stk. 2. Skattefriheden for ydelser til dækning af  

 medicinudgifter, som afholdes af arbejdsgiveren i forbindelse med en  

 behandling omfattet af stk. 1, 1. pkt., er begrænset til udgifter  

 afholdt i en periode på højst 6 måneder fra 1.  

 behandlingsdag, bortset fra udgifter afholdt under indlæggelse på  

 hospital, klinik og lignende.
Tilsvarende gælder for skattefriheden for  

 rentefordelen ved et lån, forsikringspræmier eller beløb  

 til dækning heraf, jf. stk. 1, 2. og 3. pkt., i det omfang  

 medicinudgifter dækkes af lånet eller forsikringen ud over den  

 nævnte periode.« Stk. 2-5 bliver herefter til stk. 3-6.« [Den tidsmæssige udstrækning for  

 skattefriheden for udgifter til medicin] 2) Efter nr. 1 indsættes som nye numre:
» 04. I § 30, stk. 5, der bliver stk. 6, ændres »stk. 1-4« til: »stk. 1-5  

«, og »Stk. 1 og 2, stk. 3, 2. pkt., og stk. 4« ændres til: »Stk. 1-3, stk. 4, 2. pkt., og stk.  

 5«.« [Konsekvensændringer] 3) I det under nr. 2 foreslåede § 30 A, stk.  

 1, ændres »stk. 2-4« til: »stk. 2-5«.
[Konsekvensændring] Af	skatteministeren, tiltrådt af et mindretal (V,  

 DF og KF):
 4) I det under nr. 2 foreslåede § 30 A, stk. 1,  

 nr. 2, ændres »virksomheder, der drives af den selvstændigt  

 erhvervsdrivende, som led i virksomhedens generelle personalepolitik« til: »virksomheder, der drives af den selvstændigt  

 erhvervsdrivende, bortset fra virksomheder omfattet af personskattelovens §  

 4, stk. 1, nr. 10, 12 eller 13, med mindst to ejere, som led i  

 virksomhedernes generelle personalepolitik«.
[Virksomhed omfattet af personskattelovens § 4, stk. 1,  

 nr. 10, 12 eller 13] Af	skatteministeren, tiltrådt af et flertal (V, DF,  

 KF og EL):
 5) I det under nr. 2 foreslåede § 30 A, stk. 1,  

 nr. 2, affattes 2. pkt., således:
»Hvis der efter § 30, stk. 3, 2. pkt., er fastsat  

 generelle anciennitetskrav, skal den selvstændigt erhvervsdrivende og  

 en eventuel ægtefælle opfylde et tilsvarende  

 anciennitetskrav.« [Anciennitetskrav for den selvstændigt  

 erhvervsdrivende og en eventuel ægtefælle] 6) I det under nr. 2 foreslåede § 30 A, stk.  

 2, indsættes i 1. pkt. efter »rusmidler«: », jf. dog stk.  

 3«.
[Den tidsmæssige udstrækning for  

 fradragsretten for udgifter til medicin] 7) I den under nr. 2 foreslåede § 30 A  

 indsættes efter stk. 2 som nyt stykke:
»Stk. 3. Fradragsretten for udgifter til medicin, som afholdes i  

 forbindelse med en behandling omfattet af stk. 2, 1. pkt., er begrænset  

 til udgifter afholdt i en periode på højst 6 måneder fra  

 1. behandlingsdag, bortset fra udgifter afholdt under indlæggelse  

 på hospital, klinik og lignende.
Tilsvarende gælder for  

 fradragsretten for forsikringspræmier, i det omfang medicinudgifter  

 dækkes af forsikringen ud over den nævnte periode.« Stk. 3-5 bliver herefter til stk. 4-6.
[Den tidsmæssige udstrækning for  

 fradragsretten for udgifter til medicin] 8) I det under nr. 2 foreslåede § 30 A, stk.  

 5, der bliver stk. 6, ændres »stk. 1-4« til:  

»stk. 1, 2, 4 og 5«.
[Konsekvensændring] 9) I det under nr. 2 foreslåede § 30 A, stk.  

 5, der bliver stk. 6, indsættes som 2. pkt.:
»§ 30, stk. 2, finder tilsvarende anvendelse.« [Den tidsmæssige udstrækning for  

 skattefriheden for udgifter til medicin] Bemærkninger Til nr. 1-3 og 6-9.
 Der er i et af høringssvarene vedrørende  

 lovforslaget blevet bedt om en præcisering af, hvor længe der er  

 fradragsret for egne udgifter til medicin, idet det ikke fremgår klart,  

 om der kan være fradragsret i en længere årrække ved  

 medicinsk efterbehandling eller medicinsk behandling af kroniske  

 sygdomme.
Det har ikke været hensigten, at der skulle  

 være fradragsret for medicinudgifter i en ubegrænset periode, men  

 kun i tilknytning til den behandling, der er henvist til.
På den  

 baggrund foreslås det præciseret, hvor længe der maksimalt  

 kan være tale om udgifter afholdt i forbindelse med behandlingen.
Af  

 praktiske grunde foreslås en øverste grænse på 6  

 måneder regnet fra den første behandlingsdag, jf.  

 ændringsforslagets nr. 6 og 7. Dog skal udgifter til medicin, som  

 afholdes under indlæggelse på hospital, klinik og lignende, altid  

 kunne fratrækkes, dvs. ud over de 6 måneder.
6-måneders-fristen vil efter ændringsforslaget  

 skulle gælde såvel ved direkte betaling af behandlinger som ved  

 forsikringer.
Fristen svarer til den frist, der indgår i adskillige  

 forsikringsselskabers sundhedsforsikringer.
 Det foreslås endvidere, at 6-måneders-fristen  

 også indføjes i § 30 vedrørende arbejdsgiverbetalte  

 sundhedsbehandlinger m.v., jf. ændringsforslag nr. 1. Som nævnt  

 er der tale om en præcisering af, hvor længe der maksimalt kan  

 være tale om udgifter afholdt i forbindelse med behandlingen.
 Endelig vil fristen skulle gælde for medarbejdende  

 ægtefæller, når disse modtager ydelser til  

 sundhedsbehandlinger m.v. fra den anden ægtefælle, jf.  

 ændringsforslag nr. 9.
 De foreslåede ændringer i nr. 2, 3 og 8 er  

 konsekvensændringer som følge af, at der indsættes et nyt  

 stykke i henholdsvis § 30 og den foreslåede § 30 A.
Til nr. 4 I det fremsatte lovforslag er fradragsretten for den  

 selvstændigt erhvervsdrivendes egen sundhedsbehandling betinget af, at  

 den selvstændige tilbyder eventuelle ansatte en tilsvarende ordning med  

 skattefrihed for de ansatte efter ligningslovens § 30.
 Det anføres i et af høringssvarene, at dette  

 krav kan være et problem for den selvstændigt erhvervsdrivende,  

 hvis denne er deltager i »masseinteressentskaber« som f.eks. visse  

 anpartsvirksomheder omfattet af personskattelovens § 4, stk. 1, nr. 10, 12  

 eller 13, eller tilsvarende virksomheder uden egen personlig arbejdsindsats.  

 Der tænkes på den situation, hvor en selvstændig foruden at  

 arbejde aktivt i en eller flere virksomheder også er deltager i f.eks.  

 en anpartsvirksomhed.
 Kravet om, at de ansatte skal have tilbudt en tilsvarende  

 ordning som ejeren, gælder i alle den selvstændiges virksomheder.  

 Hvis en ejer, der deltager i en anpartsvirksomhed, ikke kan få de andre  

 ejere til at gå med til en sundhedsordning for eventuelle ansatte i  

 anpartsvirksomheden, vil han imidlertid ikke kunne opfylde kravet, selv om  

 han er aktiv i sine andre virksomheder og opfylder kravet om medarbejdernes  

 ordninger dér.
Det foreslås derfor, at kravet om, at de ansatte  

 skal have en tilsvarende ordning, ikke skal gælde for virksomhed  

 omfattet af personskattelovens § 4, stk. 1, nr. 10, 12 eller 13, dvs.  

 anpartsvirksomhed.
Sådan virksomhed foreligger ifølge de  

 nævnte lovbestemmelser kun, hvis den skattepligtige ikke deltager i  

 virksomhedens drift i væsentligt omfang, dvs. som en vejledende norm  

 mindst 50 timer månedligt, svarende til arbejdskravet efter den  

 foreslåede bestemmelse i § 30 A, stk. 1, nr. 1. Deltagelse i  

 sådan virksomhed vil derfor ikke i sig selv kunne danne grundlag for  

 fradragsret for sundhedsbehandlinger.
Den selvstændige skal  

 nødvendigvis have anden virksomhed, hvor den pågældende  

 arbejder aktivt, for at kunne opnå fradragsret.
Undtagelsen  

 foreslås af samme grund begrænset til personskattelovens § 4,  

 stk. 1, nr. 10, 12 eller 13.
 Ændringsforslaget indeholder desuden en redaktionel  

 ændring, idet det nu klart vil fremgå, at kravet om, at de  

 ansatte skal have en tilsvarende ordning som den selvstændige, skal  

 være et led i virksomhedernes generelle personalepolitik, dvs. alle den  

 selvstændiges virksomheder (bortset fra den ovenfor nævnte  

 anpartsvirksomhed). Dette fremgår af lovbemærkningerne, men ikke  

 klart af lovteksten i det fremsatte lovforslag.
Til nr. 5 Det foreslås, at hvis det tilbud om en  

 sundhedsordning, der er givet til medarbejderne i en virksomhed, er  

 begrænset på grundlag af generelle anciennitetskrav, skal den  

 selvstændigt erhvervsdrivende og en eventuel medarbejdende  

 ægtefælle opfylde et tilsvarende anciennitetskrav.  

 Ændringsforslaget giver klarere regler med hensyn til, hvad der skal  

 gælde i denne henseende, og indebærer, at den selvstændigt  

 erhvervsdrivende og en eventuel ægtefælle stilles på samme  

 måde anciennitetsmæssigt som de ansatte i den eller de  

 virksomheder, hvor der er fastsat sådanne krav om anciennitet.
 Ændringsforslaget indeholder desuden en  

 konsekvensændring som følge af, at der foreslås indsat et  

 nyt stykke i § 30.
Lars Christian Lilleholt (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Mikkel Dencker (DF)  Colette L.
Brix (DF)  

 Charlotte Dyremose (KF)  

  Else Theill Sørensen (KF)  

  Mogens Nørgård Pedersen (KRF)  

  Erik Mortensen (S)  Henrik Sass Larsen (S)  

  Jacob Buksti (S)  

 Jens Peter Vernersen (S) fmd.  

  Sophie Hæstorp Andersen (S)  

  Morten Homann (SF)  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 77 Bilagsnr.
Titel 1 Henvendelse af 12/11-02 fra Forsikring & Pension 2 Henvendelse af 11/11-02 fra Arbejderbevægelsens Erhvervsråd 3 Høringsnotat, fra skatteministeren 4 Høringssvar, fra skatteministeren 5 Supplerende høringssvar og høringsnotat, fra  

 skatteministeren 6 Meddelelse om tidspunkt for betænkningsafgivelse og frist for  

 spørgsmål m.v.
