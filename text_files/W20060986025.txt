Landsskatteretskendelse vedr.
Omkostningsgodtgørelse -  

 udgifter til sagkyndig bistand Klagen skyldes, at ToldSkat ikke har imødekommet klagerens ansøgning  

 om omkostningsgodtgørelse for udgifter, 93.750 kr. inklusive moms, til  

 sagkyndig bistand i forbindelse med genoptagelse af klagerens  

 skatteansættelser  

 for årene 1995  1999.
Landsskatterettens afgørelse ToldSkats afgørelse  

 stadfæstes.
Sagens oplysninger Klageren var i årene fra og  

 med 1995 til og med 2000 begrænset skattepligtig til Danmark af sin løn  

 oppebåret for arbejde udført ombord på danske fly, der blev anvendt i  

 international trafik, jf. kildeskattelovens § 2, stk. 1, litra a, 3. punktum.  

 Klagerens arbejdsgiver, B A/S, og dennes fly havde hjemsted i Danmark og var  

 hjemmehørende i X kommune, hvis skatteforvaltning havde udarbejdet klagerens  

 skatteansættelser.
 Klageren opholdt sig kun  

 sjældent i Danmark, da han var tilknyttet sin arbejdsgivers tjenestebase i Y,  

 hvorfor han boede i Tyskland fra 1994 til 1997. Herefter flyttede klageren  

 til  

 Portugal og fortsatte med at være tilknyttet tjenestebasen i Tyskland.
 Klagerens repræsentant  

 anmodede den 29. juni 2000 X kommunes skatteforvaltning om genoptagelse af  

 klagerens skatteansættelser for 1997 og 1998 med henblik på at få  

 skatteberegningerne foretaget i overensstemmelse med reglerne for  

 grænsegængere  

 i kildeskattelovens §§ 5A - 5D og i overensstemmelse med lempelsesreglen i  

 ligningslovens § 33A.
X kommunes skatteforvaltning  

 genoptog skatteansættelserne dog uden at give klageren medhold, idet der ikke  

 fandtes at være lovhjemmel hertil.
Der blev ikke klaget til skatteankenævnet  

 over afgørelserne.
Klagerens repræsentant  

 rettede derimod skriftlig henvendelse til Told- og Skattestyrelsen den 7.  

 september 2000 og anmodede om en stillingtagen til, i hvilket omfang  

 begrænset  

 skattepligtige personer kunne opnå skattelempelse i medfør af ligningslovens  

 §  

 33A.
Den 7. december 2000 sendte styrelsen et generelt notat til klagerens  

 repræsentant og anførte blandt andet:
De har i brev af 7.  

 september 2000 stillet spørgsmål til den skattemæssige behandling af  

 begrænset  

 skattepligtige grænsegængere.
Det er Deres opfattelse, at grænsegængere efter  

 kildeskattelovens § 5 A  D, bør kunne være omfattet af ligningslovens §  

 33 A,  

 i det omfang, de opfylder betingelserne herfor.
Deres forespørgsel vedrører  

 C,  

 D og A.
Told- og Skattestyrelsen går ikke ind i konkrete sager, idet  

 afgørelser  

 vedrørende disse personers skattemæssige behandling træffes af kommunen med  

 sædvanlig klageadgang.
Told- og Skattestyrelsen har  

 imidlertid vurderet spørgsmålet generelt. Styrelsen meddelte i samme  

 brev, at personer omfattet af kildeskattelovens regler for grænsegængere  

 ville  

 kunne opnå lempelse efter ligningslovens § 33A, når betingelserne i denne  

 bestemmelse i øvrigt var opfyldt.
Styrelsen oplyste samtidig, at der ville  

 blive udsendt et genoptagelsescirkulære i samme år.
 Told- og Skattestyrelsen  

 fremsendte den 8. december 2000 en kopi af styrelsens notat til X kommune,  

 idet  

 styrelsen bl.a. anførte følgende:
Brevet går ikke ind i de  

 konkrete sager, som for Xs vedkommende drejer sig om C og A.
Da jeg har  

 fået  

 en direkte henvendelse fra E, vil jeg orientere ham om beslutningen, mens den  

 konkrete behandling af hans sag, naturligvis ligger hos jer.
Det samme gælder  

 F.
Jeg har dog lovet ham at undersøge, om ledelsens sæde for hans  

 arbejdsgiver  

 er i Danmark.
Hvis I allerede har taget stilling til dette, vil jeg gerne  

 vide  

 det. Klagerens repræsentant  

 rettede den 7. februar 2001 på ny henvendelse til X kommunes  

 skatteforvaltning  

 og sendte samtidig hermed kopi af styrelsens brev af 7. december 2000.
Af et telefonnotat af 27.  

 februar 2001 fremgår, at en sagsbehandler i X kommunes skatteforvaltning har  

 talt med den medarbejder i Told- og Skattestyrelsen, som har udarbejdet  

 notatet  

 af 7. december 2000, og at styrelsens medarbejder oplyste, at behandlingen af  

 pilotsagerne for 1997 kunne påbegyndes.
Styrelsens medarbejder oplyste  

 videre,  

 at der muligvis ville blive tale om et genoptagelsescirkulære tilbage til  

 1995.
 Herefter genoptog kommunen  

 klagerens skatteansættelser for 1997, 1998 og 1999 med tilkendegivelse om, at  

 genoptagelsen skete på betingelse af, at klagerens skatteansættelser ville  

 blive omfattet af et kommende genoptagelsescirkulære fra Told- og  

 Skattestyrelsen.
 Cirkulæret blev udstedt den  

 21. december 2001 som TSS-cirkulære 2001-51. Cirkulæret omhandlede  

 genoptagelse  

 af skatteansættelserne fra og med 1995 for begrænset skattepligtige, der dels  

 kunne påberåbe sig kildeskattelovens regler om grænsegængere i afsnit I A,  

 dels  

 opfyldte betingelserne for lempelse i skatteberegningen, jf. ligningslovens §  

 33A.
 X kommunes skatteforvaltning  

 genoptog i begyndelsen af 2002 klagerens skatteansættelser for 1995 og 1996  

 efter udstedelsen af ovennævnte cirkulære.
 Klageren har i brev af 24.  

 august 2004 anmodet om omkostningsgodtgørelse for udgifter til sagkyndig  

 bistand i forbindelse med genoptagelsen af klagerens skatteansættelser for  

 indkomstårene 1995, 1996, 1997, 1998 og 1999.
ToldSkats afgørelse ToldSkat har afslået  

 klagerens ansøgning om omkostningsgodtgørelse for udgifter til sagkyndig  

 bistand i forbindelse med behandlingen af klagerens skatteansættelser for  

 indkomstårene 1995, 1996, 1997, 1998 og 1999.
 Told- og Skattestyrelsen har  

 ikke ved brev af 7. december 2000 ændret den kommunale skatteansættelse i  

 medfør af skattestyrelseslovens § 33A, stk. 2, 1. punktum, men har på  

 opfordring fra klagerens repræsentant taget stilling generelt til  

 fortolkningen  

 af 2 forskellige skattelove og om anvendelsen af begge regelsæt på samme tid.
Det blev efter samråd med  

 Skatteministeriets Departement vurderet, at praksis for anvendelsen af de to  

 regelsæt var forkert.
Der blev derfor udstedt et genoptagelsescirkulære,  

 hvorefter skatteansættelser efter anmodning fra de berørte skatteydere kunne  

 genoptages indenfor de i cirkulæret fastsatte tidsfrister og for de i  

 cirkulæret omhandlede indkomstår.
Den fulde  

 omkostningsgodtgørelse efter skattestyrelseslovens § 33A, stk. 2, 1. punktum,  

 omfatter kun behandlingen ved den instans, hvortil sagen er indbragt på  

 myndighedens initiativ og således ikke de forudgående instanser.
Endvidere  

 fremgår det af bestemmelsens 2. punktum, at der kun ydes dækning af  

 godtgørelsesberettigede udgifter ved henholdsvis Told- og  

 skatteforvaltningen,  

 Ligningsrådet, landsretten og Højesteret.
Afgørelsen i denne sag er blevet  

 truffet i 1. instans af skatteforvaltningen i X kommune, og sagen er ikke  

 senere blevet indbragt for andre instanser på myndighedernes initiativ.
Klagerens påstand og argumenter Klagerens repræsentant har  

 fremsat påstand om, at klageren anses for berettiget til fuld  

 omkostningsgodtgørelse  

 for udgifter til sagkyndig bistand i forbindelse med behandlingen af  

 klagerens  

 skatteansættelser for indkomstårene 1995, 1996, 1997, 1998 og 1999.
 Skatteansættelserne er  

 genoptaget på foranledning af Told- og Skattestyrelsen, der ved afgørelse af  

 7.  

 december 2000 meddelte, at klagerens skatteansættelser for indkomstårene  

 1997,  

 1998 og 1999 skulle genoptages og nedsættes.
Genoptagelse og nedsættelse  

 af klagerens skatteansættelser er derfor sket på foranledning af Told- og  

 Skattestyrelsen, der i medfør af skattestyrelseslovens § 14, stk. 4, 2.  

 punktum, har optaget de lokale skattemyndigheders skatteansættelser til  

 bedømmelse.
De kommunale skattemyndigheders indberetning af nye årsopgørelser  

 er sket efter bemyndigelse fra Told- og Skattestyrelsen og efter konkrete  

 instrukser fra styrelsen.
 Klageren er derfor berettiget  

 til fuld omkostningsgodtgørelse, jf. skattestyrelseslovens § 33A, stk. 2, da  

 Told- og Skatteforvaltningen har udnyttet sin ligningskompetence og  

 foranlediget klagerens skatteansættelser ændret i medfør af samme lovs § 14,  

 stk. 4, 2. punktum.
Landsskatterettens bemærkninger og begrundelse Efter skattestyrelseslovens §  

 33A, stk. 2, (nu skatteforvaltningslovens § 52, stk. 2) er godtgørelsen for  

 udgifter til sagkyndig bistand på 100 %, hvis udgifterne ifølge regning skal  

 betales eller er betalt i anledning af, at told- og skatteforvaltningen vil  

 ændre en kommunal ansættelse efter skattestyrelseslovens § 14, stk. 4, 2.  

 punktum.
Godtgørelsen ydes kun til dækning af godtgørelsesberettigede  

 udgifter,  

 som afholdes til sagens behandling ved told- og skatteforvaltningen.
 Efter skattestyrelseslovens §  

 14, stk. 4, 2. punktum, kan told- og skatteforvaltningen ændre en ansættelse,  

 hvis den anser en ansættelse, der er foretaget af de lokale  

 skattemyndigheder,  

 for urigtig.
Klagerens skatteansættelser  

 blev genoptaget af den kommunale skatteforvaltning under henvisning til et  

 genoptagelsescirkulære  

 fra Told- og Skattestyrelsen.
Told- og Skattestyrelsen har således ikke  

 ændret  

 klagerens skatteansættelser for indkomstårene 1995, 1996, 1997, 1998 og 1999  

 i  

 medfør af skattestyrelseslovens § 14, stk. 4, 2. punktum.
 Det bemærkes herved, at Told-  

 og Skattestyrelsen hverken kan anses for at have foretaget en sådan ændring i  

 brevet af 8. december 2000 eller i telefonsamtalen den 27. februar 2001.
 Da Told- og Skattestyrelsen  

 således ikke har ændret klagerens skatteansættelser for de omhandlede  

 indkomstår, er klageren ikke berettiget til fuld omkostningsgodtgørelse efter  

 skattestyrelseslovens § 33A, stk. 2 (nu skatteforvaltningslovens § 52, stk.  

 2).
 Der kan endvidere ikke ydes  

 godtgørelse med 50 % af klagerens udgifter til sagkyndig bistand, idet der er  

 tale om sagkyndig bistand ydet ved en 1. instans behandling af klagerens  

 skatteansættelser og dermed ikke ved en klagesag omfattet af  

 skattestyrelseslovens § 33D, stk. 1 (nu skatteforvaltningslovens § 56, stk.  

 2).
 Den påklagede afgørelse stadfæstes  

 derfor.
