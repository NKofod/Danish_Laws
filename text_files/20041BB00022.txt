Fremsat den 20. oktober 2004 af  

 Lotte Bundsgaard (S) ), Mette Frederiksen (S),  

 Anne‑Marie Meldgaard (S) og Jan Petersen&nbsp  

 ;(S) Forslag til folketingsbeslutning om  

 valgfrihed mellem flere omsorgsdage og barseldage Folketinget pålægger regeringen inden den 1. april 2005 at tage  

 de nødvendige initiativer til at ændre lovgivningen, så forældre ud over de  

 uger af barselorloven, der er forbeholdt fædrene, samt de uger, moderen har  

 før  

 barnets fødsel, kan vælge imellem følgende modeller:
 46 ugers barselorlov (som den nuværende ordning  230  

 barseldage).
 9 måneders barselorlov (38 uger/190 barseldage) og 20  

 omsorgsdage.
 6 måneders barselorlov (26 uger/130 barseldage) og 60  

 omsorgsdage.
Det foreslås, at forældrene som udgangspunkt kan bruge op til 10  

 omsorgsdage pr. år til og med barnets ottende år.
Efter nærmere aftale med  

 arbejdsgiveren skal der kunne anvendes flere end 10 omsorgsdage inden for et  

 år.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 200, folketingsåret 2003-04, se Folketingstidende  

 2003-04, forhandlingerne side 11141, tillæg A side 8391 og 8392.
Alt for mange forældre er i en stor klemme, når børnene er syge  

 mere end 1 dag  det skal der ændres på.
Derfor skal forældrene fremover  

 have  

 mulighed for at have flere omsorgsdage til børnene.
Der er tidspunkter, hvor børn har ekstra meget brug for deres  

 forældre.
På de tidspunkter skal forældrene kunne være der for dem.
Det vil  

 muligheden for flere omsorgsdage sikre.
 Socialdemokratiet mener, at både mor og far skal kunne have et  

 aktivt arbejdsliv, samtidig med at deres børn oplever, at forældrene er der,  

 når børnene har brug for det.
Socialdemokratiet vil derfor give forældrene flere  

 valgmuligheder inden for de gældende regler for barselorlov, så forældrene  

 kan  

 vælge flere omsorgsdage.
Der skal etableres en langt mere fleksibel  

 barselorlov.
En barselorlov, som giver forældrene mulighed for at afgive en  

 del  

 af deres barselorlov til gengæld for at få flere omsorgsdage.
Derved  

 forbedrer  

 man den nuværende barselorlov, hvor fleksibiliteten er afhængig af aftaler  

 mellem arbejdsgiver og arbejdstager.
 Forslaget er et effektivt svar i forhold til behovet for at  

 skabe mere omsorg for børnene, når behovet er der, nedbringelse af forældres  

 såkaldte mørketal for sygefravær samt behovet for at øge arbejdsudbuddet.
 En omsorgsdag kompenseres med den gældende fulde dagpengesats.  

 Retten til omsorgsdage følger indehaveren/indehaverne af forældremyndigheden.  

 Retten til omsorgsdagpenge forudsætter tilknytning til arbejdsmarkedet.  

 Omsorgsdagene vil være et supplement til de omsorgsdage, der gælder for visse  

 overenskomstområder.
 Den praktiske opgørelse af forbrug af omsorgsdage kan foretages  

 på mange måder  eksempelvis en klippekortsordning.
 Forslaget om valgfrihed mellem omsorgsdage og barseldage er  

 omkostningsneutralt med det nuværende barselsystem og familiernes anvendelse  

 af  

 barselorlov i dag.
Forslaget vil øge arbejdsudbuddet.
Ud over at forslaget vil  

 gavne børnefamilierne, vil virksomhederne få mere glæde og øget produktivitet  

 af medarbejderne, da der vil være tale om mindre længerevarende fravær i  

 sammenhængende perioder.
Forslaget vil give en bedre sammenhæng mellem  

 arbejdsliv og familieliv og dermed mere tilfredse børn, forældre og  

 medarbejdere.
 En forudsætning for forslagets gennemførelse er, at der samtidig  

 skabes reel valgfrihed for børnefamilierne ved at sikre en  

 børnepasningsgaranti  

 i alle landets kommuner fra barnets sjette måned.
Skriftlig fremsættelse Lotte Bundsgaard  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om valgfrihed mellem flere omsorgsdage og barseldage.
(Beslutningsforslag nr.
B 22).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
