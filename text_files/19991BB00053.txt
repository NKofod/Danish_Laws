Fremsat den 25. november 1999 af  

 Kim Behnke (FRI), Tom Behnke (FRI),  

 Thorkild B.
Fransgaard (FRI) og Kirsten Jacobsen (FRI) Forslag til folketingsbeslutning om pulje til hospitalsudstyr Folketinget opfordrer regeringen til at etablere en fast  

 årlig pulje på 250 mio. kr. af tipsmidlerne til støtte for  

 sygehusenes ekstraordinære investeringer i ny teknologi til brug for  

 undersøgelse og behandling af patienterne.
Bemærkninger til forslaget Det danske sundhedssystem har en lang  

 række problemer, der alle påvirker de patienter, der skal  

 undersøges og behandles.
Et af problemerne er i det hele taget at  

 få undersøgt patienterne, således at de kan starte den  

 rigtige behandling, hvis det viser sig, de er syge.
Et ganske konkret eksempel på problemet blev  

 nævnt i Jyllands-Posten den 22. oktober 1999, hvor man bragte en  

 artikel om, at Derfor er det forslagsstillernes opfattelse, at der af det  

 årlige overskud fra tips- og lottomidlerne skal  

 forhåndsreserveres en pulje på 250 mio. kr., hvorfra sygehusene  

 så kan søge penge til finansiering af ekstraordinære  

 investeringer i nyt udstyr.
Der skal således ikke være tale om en  

 pulje til støtte af drift eller indkøb af normale remedier.
 Det er forslagsstillernes ønske at give sygehusenes  

 økonomi en overtryksventil, hvorfra de kan få den  

 ekstraordinære støtte, der kan gøre anskaffelsen af nyt  

 og ekstra udstyr muligt.
Pengene skal som nævnt skaffes ved at lave en pulje  

 fra tipsmidlerne.
Puljen skal årligt være på 250 mio. kr.,  

 der forhåndsreserveres til formålet, hvorefter sygehusene kan  

 ansøge om beløb fra puljen.
Tipsmidlerne planlægges i år 2000 at bidrage  

 med 1432 mio. kr. (FFL 2000) til mange forskellig formål.
En  

 søgning på www.tipsmidler.dk giver i alt 597 projekter frem til  

 medio november 1999. Der er tale om projekter som for eksempel:
 Arbejdernes Oplysning Forbund	6.873.178,82 kr.
 Dansk Husflidsselskab	1.398.001,79 kr.
 Dansk Oplysnings Forbund	3.552.429,49 kr.
 Folkeligt Oplysnings Forbund	4.023.710,56 kr.
 Frit Oplysnings Forbund	1.330.675,94 kr.
 Liberalt Oplysnings Forbund	2.621.748,41 kr.
 AB's Ferieforening	50.000,00 kr.
 Den Nordiske Lejrskoles Venner	70.000,00 kr.
 Den Østlige Vennekreds	25.000,00 kr.
 Depressions Foreningen	40.000,00 kr.
 Det Danske Baptistsamfund	75.000,00 kr.
 Grøn Burkina Faso,	35.000,00 kr.
 Grøndals Pensionistklub	15.000,00 kr.
 H.U.S.K.	10.000,00 kr.
 Holger Danske Klubben 	57.000,00 kr.
 Horserød Stutthofforeningen	60.000,00 kr.
 Hovborglejren	40.000,00 kr.
 Bagsværd Kostskole og Gymnasium	66.850,00 kr.
 Chano Rasmussen	689.750,00 kr.
 Fox Media	500.000,00 kr.
 Fyns Amt	54.000,00 kr.
Det skal bemærkes, at det eneste formål med at  

 nævne de ovenstående udpluk af projekter er at vise, at der  

 virkelig er mange og forskelligartede projekter, der får penge via  

 tipsmidlerne.
Frihed 2000 har således intet at indvende imod de  

 pågældende foreninger og organisationer.
Det samlede beløb  

 for alle nævnte 597 projekter, hvoraf de ovenfor nævnte blot er  

 eksempler, er i alt 104.376.128,01 kr.
Derudover tildeles der store beløb til andre  

 formål, eksempelvis de politiske ungdomsorganisationer samt andre  

 ungdomsorgansisationer gennem blandt andet Dansk Ungdoms  

 Fællesråd.
En nærmere beskrivelse kan findes i FFL 2000  

 konto 07.18. Tipsfonde.
 Nærværende forslag vil betyde, at man  

 prioriterer befolkningens sundhed højere end, med al respekt, mere  

 hobbybetonede og private projekter, som en lang række af dem, der  

 får tipsmidler, må betegnes som.
Forslaget vil betyde, at under 18 pct. af tipsmidlerne  

 forhåndsreserveres dette gode formål.
Der er således  

 fortsat midler til mange andre formål.
Tipsmidlerne skabes af overskuddet fra tips- og  

 lottospillene.
Det er således penge, som spillerne ikke får retur  

 i form af præmier; man kan kalde det en slags frivillig skat.
 Spillerne er selvfølgelig ikke klar over, hvad det  

 er for mange projekter, de støtter - ej heller, at de støtter  

 politiske organsationer, de ikke sympatiserer med - eller projekter, der er  

 dem inderligt uinteressante, ligesom det modsatte kan være  

 tilfældet.
 Det er forslagsstillernes opfattelse, at spillerne,  

 når de ikke kan få pengene ud som præmier, skal have  

 så meget som muligt ud af pengene - og her er sygehusene og dermed  

 deres egen sundhed i ganske udpræget grad et værdigt  

 formål, som alle kan få gavn af.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om pulje til  

 hospitalsudstyr.
(Beslutningsforslag nr.
B 53).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
