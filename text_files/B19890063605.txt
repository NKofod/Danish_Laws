 I henhold til § 5, stk. 2, i lov om frikommuner, jf. lovbekendtgørelse nr.  

 583 af 31. august 1989, meddeles:
 § 1.  Boligministeren har den 27. september 1989  

 godkendt følgende frikommuneregulativ for Odense Kommune: Nr. 1 a om ændring  

 af bygningsreglement for småhuse af 1985 således, at opførelse af  

 fritliggende eenfamiliehuse og tilbygning til samt ombygninger og andre  

 forandringer af fritliggende eenfamiliehuse, dobbelthuse, rækkehuse,  

 gruppehuse o.l., som medfører en udvidelse af arealet, kan ske efter  

 anmeldelse til kommunalbestyrelsen.
 § 2.  Det i § 1 nævnte frikommuneregulativ nr. 1 a  

 indebærer, at følgende bestemmelser i bygningsreglement for småhuse af 1985  

 ændres: Afsnit 1.3 (om hvilke byggearbejderder, der skal anmeldes), Afsnit  

 1.4 (om indsendelse af anmeldelse) og Afsnit 1.5 (om forholdet til anden  

 lovgivning).
§ 3.  Det i § 1 nævnte frikommuneregulativ træder i  

 kraft den 1. november 1989 og gælder til og med den 31. december 1993.  

 Frikommuneregulativ nr. 1 for Odense Kommune bortfalder den 1. november 1989,  

 jf.
Boligministeriets bekendtgørelse nr. 531 af 4. august 1987.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
