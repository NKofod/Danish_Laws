Formålet med registeret er at lette og effektivisere kommunens arbejde med udskrivning af breve til skattepligtige personer, selskaber, fonde og foreninger om skattemæssige forhold.
Formålet er endvidere: Tilvejebringelse af et indberetningssystem, som efter sagsbehandlerens brevdannelse sikrer, at resultatet automatisk overføres til Told- og Skattestyrelsens slutligningsregister.
Elektronisk arkivering af udskrevne dokumenter til skattepligtige personer, selskaber, fonde, foreninger og andre myndigheder i henhold til forvaltningsloven.
Registrering af objektive oplysninger om og fra skattepligtige personer, selskaber, fonde og foreninger.
Udarbejdelse af produktionsstatistikker, lister og oversigter til arbejdsplanlægning og effektivitetsstyring af ligningsindsatsen.
Registrering af chartequebeholdning.
Personkreds: Registeret må kun indeholde oplysninger om skattepligtige personer, selskaber, fonde og foreninger, hvor kommunens skatteforvaltning er sagsbehandlende myndighed.
 Ikrafttrædelsesdato: 13/06/1994.
