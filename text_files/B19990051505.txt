Bekendtgørelse om samhandel inden for  

 Den Europæiske Union med svin samt om indførsel af svin fra  

 tredjelande1) I medfør af §§ 9, 14, 15, 16, 17a, 34 og 35 i lov om  

 husdyrsygdomme (husdyrsygdomsloven), jf. lovbekendtgørelse nr. 381 af  

 7. juni 1993 fastsættes:
Definitioner § 1. I denne bekendtgørelse forstås  

 ved 1)	Avls- eller brugssvin: svin, der er beregnet til avl- eller  

 kødproduktion eller arbejde, udstillinger eller fremvisning, dog ikke  

 dyr, der deltager i kulturelle og sportslige arrangementer.
 2)	Slagtesvin: svin som skal føres til et slagteri eller til et  

 samlested, hvorfra de kun må flyttes til slagtning.
 3)	Embedsdyrlæge: En dyrlæge, der er udpeget af  

 Veterinær- og Fødevaredirektoratet.
 4)	Tredjelande: Lande uden for Den Europæiske Unions område  

 (EU).
 5)	Samhandel: Handel mellem EU-medlemsstaterne.
 6)	Samlested: Ethvert sted, herunder bedrifter, tyre- og ornestationer  

 og markeder, hvor kvæg og svin hidrørende fra forskellige  

 bedrifter samles, så de danner partier af dyr, der er bestemt til salg.  

 Samlestederne skal være godkendt af Veterinær- og  

 Fødevaredirektoratet.
Betingelser for samhandel § 2. Samhandel med svin må kun finde sted,  

 såfremt dyrene er ledsaget af et korrekt udfyldt sundhedscertifikat,  

 jf. formularen i bilag 1.
 Stk. 2. Sundhedscertifikatet skal udstedes af en  

 embedsdyrlæge den dag, sundhedsundersøgelsen finder sted.  

 Embedsdyrlægen underskriver og stempler sundhedscertifikatets del A, B  

 og C.
Stk. 3. Et sundhedscertifikat skal være udfærdiget  

 i det mindste på modtagerlandets sprog.
Et sundhedscertifikat er  

 gyldigt i 10 dage.
 § 3. Sundhedscertifikat må kun udstedes for  

 svin, der opfylder følgende betingelser:
1)	ved en embedsdyrlægeundersøgelse inden for 24 timer  

 før forsendelsen skal dyrene være fundet fri for kliniske tegn  

 på sygdom, 2)	hvert dyr skal være forsynet med officielt godkendte  

 mærker, der tjener til dyrets identifikation, 3)	dyrene må ikke udsættes i forbindelse med et etableret  

 bekæmpelsesprogram mod smitsomme sygdomme, og 4)	svinet skal hidrøre fra en ejendom, eller et område,  

 som ikke af sundhedsmæssige årsager er omfattet af et forbud  

 eller en restriktion, der vedrører de pågældende  

 arter, 5)	avls- og brugssvin skal have opholdt sig i en og samme  

 besætning siden fødslen eller de sidste 30 dage forud for  

 afsendelsen.
§ 4. Ved udstedelse af sundhedscertifikat for svin  

 fra lande eller områder i lande, der ikke har opnået status som  

 værende fri for Aujeszkys sygdom, til lande eller områder i  

 lande, der har opnået denne status, jf.
Kommisionens beslutning  

 93/24/EØF med senere ændringer, skal de supplerende betingelser  

 i stk. 2-6 være opfyldt.
 Stk. 2. Avls- og brugssvin skal opfylde følgende  

 betingelser:
1)	dyrene må ikke være vaccineret mod Aujeszkys sygdom, 2)	Aujeszkys sygdom skal være anmeldelsespligtig i  

 oprindelsesmedlemsstaten, 3)	der må ikke være registreret kliniske, patologiske eller  

 serologiske symptomer på Aujeszkys sygdom i  

 oprindelsesbesætningen i de seneste 12 måneder, og 4)	dyrene skal have opholdt sig i oprindelsesbesætningen siden  

 fødslen eller i afsenderbesætningen i 3 måneder eller i  

 andre besætninger med tilsvarende status siden  

 fødslen.
 Stk. 3. Ud over betingelserne i stk. 2 skal avlssvin  

 opfylde følgende betingelser:
1)	der må inden for de sidste 12 måneder kun have  

 været anvendt en g1-deleteret vaccine, såfremt vaccination mod  

 Aujeszkys sygdom er anvendt i oprindelsesbesætningen, 2)	dyrene skal have været isoleret under forhold, der er godkendt  

 af den kompetente myndighed i oprindelsesstaten, således at direkte  

 eller indirekte kontakt med svin ikke har været mulig i 30 dage forud  

 for flytninger, og 3)	dyrene skal have reageret negativt på en ELISA-prøve  

 for g1-antistoffer, der udtages mindst 21 dage efter, at dyrene er anbragt i  

 isolation.
Endvidere skal alle dyr i isolation have reageret negativt  

 på prøven.
Såfremt dyrene er over 4 måneder gamle,  

 skal ELISA-prøven til påvisning af hel virus anvendes.
 Stk. 4. Ud over betingelserne i stk. 2 skal brugssvin  

 opfylde følgende betingelser:
1)	dyrene skal stamme fra en oprindelsesbesætning, der  

 indgår i et officielt overvågningsprogram for Aujeszkys sygdom,  

 som omfatter undersøgelse gennem hele året af mindst 15% af  

 avlsdyrene, dog mindst 25 dyr, eller 2)	dyrene skal isoleres før flytning og skal undersøges  

 for Aujeszkys sygdom med negativt resultat højst 10 dage før  

 flytning.
Antallet af undersøgelser skal være  

 følgende:
 a)	Alle, når antallet af dyr, der skal flyttes, er under 25.
 b)	25, når antallet af dyr, der skal flyttes, er 25-100.
 c)	30, når antallet af dyr, der skal flyttes, er over  

 100.
 Stk. 5. I de i § 4, stk. 4, nr. 2, nævnte  

 tilfælde skal dyrene transporteres direkte til  

 modtagerbesætningen og forblive der indtil slagtning, med mindre  

 Veterinær- og Fødevaredirektoratet tillader andet.
 Stk. 6. Ud over de i § 3 stillede betingelser skal  

 slagtesvin opfylde følgende betingelser:
1)	dyrene skal transporteres direkte til bestemmelsesslagteriet, 2)	ved vaccination af dyrene må der kun være benyttet en  

 g1-deleteret vaccine, 3)	dyrene skal have opholdt sig på oprindelsesbedriften i de  

 sidste 60 dage eller siden fødslen, 4)	der må ikke være konstateret noget klinisk, patologisk  

 eller serologisk symptom på Aujeszkys sygdom i  

 oprindelsesbesætningen i de sidste 3 måneder, og 5)	Aujeszkys sygdom skal være anmeldelsespligtig i  

 oprindelsesmedlemsstaten.
Samlesteder § 5. Svin, som indgår i samhandel, skal  

 komme enten direkte fra sælgers bedrift eller fra samlesteder der er  

 godkendt hertil af Veterinær- og Fødevaredirektoratet.  

 Godkendelsen skal gælde for avls- og brugssvin eller slagtesvin.
 Stk. 2. Godkendelse kan kun meddeles til samlesteder, hvis  

 beliggenhed og indretning er hensigtsmæssige, og som ligger i et  

 område, som ikke er omfattet af forbud i henhold til relevante  

 EF-retsregler eller dansk lovgivning, og hvortil der er knyttet en  

 embedsdyrlæge.
 Stk. 3. Veterinær- og Fødevaredirektoratet  

 fører tilsyn med de i henhold til stk. 1 godkendte samlesteder.  

 En meddelt godkendelse vil straks blive inddraget, såfremt  

 betingelserne for godkendelse ikke længere er opfyldt, eller  

 såfremt gældende regler i forbindelse med modtagelse og  

 afsendelse af dyr er blevet tilsidesat.
§ 6. På et i henhold til § 5,  

 stk. 1, godkendt marked eller samlested må der samme dag kun  

 indbringes enten avls- og brugssvin eller slagtesvin.
Der må kun  

 indbringes svin, der kommer direkte fra oprindelsesbesætningen eller  

 fra andre godkendte markeder eller samlesteder, og som opfylder betingelserne  

 for handel inden for EU samt er forsynet med officielt godkendte  

 identifikationsmærker.
 Stk. 2. De i henhold til § 5, stk. 1, godkendte  

 markeder og samlesteder skal forud for modtagelsen af dyr foretage rensning  

 og desinfektion efter embedsdyrlægens nærmere anvisning.
 § 7. Svin må ikke indlades til  

 udførsel, såfremt der er forløbet mere end 6 dage fra det  

 tidspunkt, da dyrene forlod oprindelsesbesætningen.
Transport § 8. Avls- og brugssvin skal transporteres adskilt  

 fra slagtedyr.
 Stk. 2. Under transporten må dyrene ikke komme i kontakt  

 med andre klovbærende dyr end svin og kvæg, der opfylder de  

 betingelser, der er fastsat for handel inden for EU.
 Stk. 3. Transportmidler, der anvendes til afsendelse til  

 modtagerlandet, skal være således indrettet, at gødning,  

 strøelse og foder ikke kan spildes under transporten, og skal forud  

 for indladning være renset og desinficeret efter Veterinær- og  

 Fødevaredirektoratets anvisning.
Indførsel fra tredjelande § 9. Indførsel af svin fra et tredjeland  

 kan kun finde sted i overensstemmelse med EU's liste over tredjelande eller  

 områder i tredjelande, der er godkendt til udførsel af svin til  

 EU-medlemslandene (Tredjelandslisten), og når følgende  

 betingelser er opfyldt:
1)	landet har de sidste 2 år været fri for mund- og  

 klovesyge, og der er ikke blevet vaccineret mod denne sygdom i de sidste 12  

 måneder, 2)	landet har været fri for vesikulær stomatitis, klassisk  

 svinepest, afrikansk svinepest, smitsom lammelse hos svin, smitsom  

 blæreudslæt hos svin og vesikulært exanthem, og vaccination  

 mod disse sygdomme har ikke været tilladt i de sidste 12 måneder,  

 og 3)	landet tillader ikke indførsel af dyr, som er blevet  

 vaccineret mod mund- og klovesyge eller klassisk svinepest.
 Stk. 2. Ved indførsel af svin fra et tredjeland skal de  

 betingelser opfyldes, som til enhver tid stilles fra EU's side for  

 indførsel af svin fra det pågældende tredjeland samt de  

 supplerende betingelser, der er i overensstemmelse med EU-bestemmelserne  

 stillet fra dansk side.
§ 10. Svin, der indføres fra tredjeland,  

 skal være ledsaget af et sundhedscertifikat og en supplerende  

 erklæring vedrørende Aujeszkys sygdom, udstedt og underskrevet i  

 udførselslandet.
Certifikatet og den supplerende erklæring  

 skal 1)	være udstedt på afsendelsesdagen, 2)	være udfærdiget mindst på modtagermedlemsstatens  

 sprog og på det officielle sprog i den medlemsstat, hvor den  

 veterinære importkontrol gennemføres, og 3)	bekræfte, at betingelserne for indførsel af svin fra  

 det pågældende tredjeland til Danmark er opfyldt.
Generelle bestemmelser § 11. Slagtedyr, som straks ved ankomsten til  

 bestemmelseslandet er blevet ført til:
1)	et slagteri, slagtes så hurtigt som muligt, og senest 72 timer  

 efter deres ankomst, i overensstemmelse med de dyresundhedsmæssige  

 krav, 2)	et godkendt samlested, føres ved salgsoperationens afslutning  

 til et slagteri, hvor de slagtes så hurtigt som muligt, og senest tre  

 arbejdsdage efter deres ankomst til samlestedet, i overensstemmelse med de  

 dyresundhedsmæssige krav.
Dyrene må på intet tidspunkt fra  

 ankomsten til samlestedet til ankomsten til slagteriet komme i kontakt med  

 andre klovbærende dyr end dem, der opfylder betingelserne i denne  

 bekendtgørelse.
 § 12. Dyr der er importeret fra et tredjeland,  

 skal ved ankomsten til bestemmelsesstedet, og inden der sker yderligere  

 flytninger, opfylde bestemmelserne i denne bekendtgørelse,  

 særlig opholdskravet i § 3, nr. 5, og de må ikke optages i  

 besætningen, førend den ansvarlige dyrlæge for vedkommende  

 bedrift har konstateret, at de pågældende dyr må formodes  

 ikke at bringe bedriftens sundhedsmæssige status i fare.
 § 13. Hvis der i en bedrifts besætning  

 optages dyr fra et tredjeland, må ingen dyr fra den  

 pågældende besætning sælges i 30 dage efter  

 optagelsen af det importerede dyr, medmindre dette dyr er fuldstændig  

 isoleret fra besætningens øvrige dyr.
 § 14. Med bøde straffes den, der  

 overtræder §§ 2-4, § 5, stk. 1, eller §§ 6-13.
 Stk. 2. Selskaber m.v. (juridiske personer) kan  

 pålægges strafansvar efter straffelovens 5. kapitel.
 § 15. Bekendtgørelsen træder i kraft  

 den 3. juli 1999.
 Stk. 2. Bekendtgørelse nr. 931 af 6. december 1993 om  

 samhandel inden for Den Europæiske Union med svin samt om  

 indførsel af svin fra tredjelande ophæves.
 § 16. Bekendtgørelsen gælder ikke for  

 Grønland.
Veterinær- og Fødevaredirektoratet, den 23.  

 juni 1999 Erik Stougaard /Thomas Pihl Bilag 1 SUNDHEDSCERTIFIKAT  

 for handel mellem medlemsstaterne i EU SVIN -  

 SLAGTEDYR(1)/AVLSDYR(1)/BRUGSDYR(1) Oprindelsesmedlemsstat:
Certifikatnr. (4) Oprindelsesregion:
Referencenr. til det originale certifikat (5) DEL A Afsenders navn og adresse:
 Oprindelsesbedriftens navn og adresse:
(2) Den handlendes registreringsnr.: (3) Adressen på det autoriserede samlested i oprindelses-  

(1) eller transitmedlemsstaten (1): (3) (3) (3) Sundhedsoplysninger Det bekræftes, at alle dyr i nedennævnte  

 sending 1.	 stammer fra en oprindelsesbedrift og et område, der i  

 overensstemmelse med EF-ret eller national lovgivning ikke er underkastet  

 forbud eller restriktioner som følge af svinesygdomme 2.	(3) er avls- (1) eller brugsdyr  

(1), der, så vidt det har kunnet konstateres, har opholdt  

 sig på oprindelsesbedriften i de seneste 30 dage eller, hvis dyrene er  

 under 30 dage gamle, siden fødslen, og at ingen dyr, der er importeret  

 fra tredjelande, er optaget på den pågældende bedrift i  

 løbet af denne periode uden at blive isoleret fra alle andre dyr  

 på bedriften DEL B Beskrivelse af forsendelsen Afsendelsesdato:
 Samlet antal dyr:
 Identifikation af dyret eller dyrene:
Race Fødselsdato Officiel identifikation Om nødvendigt fortsættes der på et vedlagt skema, der  

 er underskrevet og stemplet af embedsdyrlægen eller en godkendt  

 dyrlæge Transportvirksomhedens godkendelsesnummer (hvis ikke den samme  

 transportvirksomhed som i del C, og/eller hvis transportafstanden er over 50  

 km):
 Transportmiddel: Registrering:
Attestering vedrørende del A og B Officielt stempel Sted Dato Underskrift (*) Navn og titel med blokbogstaver:
 Den underskrivende dyrlæges adresse:
 (*)	Del A og B i certifikatet skal enten stemples og  

 underskrives af oprindelsesbedriftens godkendte dyrlæge, hvis  

 denne ikke er den samme som den embedsdyrlæge, der underskriver del C,  

 eller underskrives af  oprindelsesbedriftens godkendte dyrlæge,  

 hvis afsendelsesmedlemsstaten har indført et system med  

 overvågningsnetværk, der er godkendt i henhold til Kommissionens  

 beslutning  / /EF, eller underskrives af det autoriserede samlesteds  

 godkendte dyrlæge på datoen for dyrenes afsendelse.
DEL C (6) Modtagerens navn og adresse:
Bestemmelsesbedriftens navn og adresse: (denne rubrik udfyldes med  

 trykte bogstaver) Navn:
 Gade:
 Sted:
 Postnummer: Medlemsstat:
Transportvirksomhedens godkendelsesnummer (hvis transportafstanden er  

 over 50 km): (7) Transportmiddel: Registrering:
 Efter forskriftsmæssig undersøgelse attesteres  

 det:
1.	at ovennævnte dyr den   (dato) inden for de sidste 24 timer  

 før planmæssig afsendelse er blevet undersøgt, og at de  

 ikke udviste nogen kliniske tegn på smitsomme sygdomme 2.	at oprindelsesbedriften og efter omstændighederne det  

 autoriserede samlested og det område, hvor de ligger, ikke er omfattet  

 af forbud eller restriktioner, der skyldes svinesygdomme, i overensstemmelse  

 med EF-ret eller national lovgivning 3.	at alle bestemmelser i Rådets direktiv 64/432/EØF er  

 overholdt 4.	(3) at ovennævnte dyr opfylder de supplerende  

 sygdomsgaratier med hensyn til:
Sygdom: Aujeszky s sygdom i overensstemmelse med Kommisionens beslutning  

 93/24/EØF.
 5.	at dyrene ikke har holdt sig mere end seks dage i det autoriserede  

 samlested (3).
Attestering vedrørende del C Officielt stempel Sted Dato Underskrift (*) Navn og titel med blokbogstaver:
 Den underskrivende dyrlæges adresse:
 (*)	Del C i certifikatet skal stemples og underskrives af  

 enten oprindelsesbedriftens dyrlæge, den godkendte dyrlæge ved  

 det autoriserede samlested i oprindelsesmedlemsstaten, eller den godkendte  

 dyrlæge ved det autoriserede samlested i transitmedlemsstaten,  

 når certifikatet vedrørende afsendelse af dyr til  

 bestemmelsesmedlemsstaten udfyldes.
Supplerende oplysninger 1.	Certifikatet skal stemples og underskrives i en anden farve end det  

 trykte.
 2.	Dette certifikat gælder i ti dage fra tidspunktet for den  

 sundhedsundersøgelse, der gennemføres i  

 oprindelsesmedlemsstaten, og som er omhandlet i del C.
 3.	De oplysninger, der kræves anført på dette  

 certifikat, registreres i ANIMO-systemet på datoen for certifikatets  

 udstedelse og senest 24 timer derefter.
(1) (2) (3) (4) (5) (6) (7) 1)   

  Bekendtgørelsen indeholder bestemmelser, der gennemfører dele  

 af Rådets direktiv 64/432/EØF, EF-Tidende 1964, L121, s.  

 1977/64, som ændret senest ved Rådets direktiv 97/12/EF,  

 EF-Tidende 1997, L109, s. 1, Rådets direktiv 98/46/EF, EF-tidende 1998,  

 L198, s. 22 og Rådets direktiv 98/99/EF, EF-Tidende 1998, L 358, s.107,  

 samt dele af Rådets direktiv 72/462, EF-Tidende 1972 L302, s. 28, og  

 Kommissionens beslutning 93/24, EF-Tidende 1993, L16, s. 18.
