Bekendtgørelse om ændring af bekendtgørelse om visse byggeforeningers frigørelse for tilskudsbestemmelser § 1 I bekendtgørelse nr. 314 af 10. august 1965 om visse byggeforeningers frigørelse for tilskudsbestemmelser, som ændret ved bekendtgørelse nr. 261 af 20. maj 1974, foretages følgende ændringer:
 1. I § 1 indsættes som nyt stk. 3:
»Stk. 3. En forening, der frikøber sig, bliver i sin helhed omfattet af lov om andelsboligforeninger og andre boligfællesskaber fra tidspunktet for frikøbet.« 2. I § 2, stk. 1, ændres »lov om vurdering og beskatning til staten af landets faste ejendomme« til: »lov om vurdering af landets faste ejendomme«.
 3. § 2, stk. 2, affattes således:
»Stk. 2. Er der afholdt udgifter til forbedringer af ejendommen af foreningen eller beboerne, der har forøget ejendommens brugsværdi, nedsættes forskelsbeløbet efter stk. 1 med dokumenterede afholdte udgifter til forbedringerne.
Foreningen kan dog forlange, at forskelsbeløbet efter stk. 1 i stedet nedsættes med et standardbeløb, der udgør 1.200 kr. pr. m² bruttoetageareal.
Standardbeløbet reguleres efter det af Danmarks Statistik beregnede nettoprisindeks med pristallet for januar måned 2008 som basis.
Reguleringen foretages frem til det senest offentliggjorte indeks på det tidspunkt, hvor begæring om frigørelse fremsættes.« 4. § 5 ophæves.
§ 2 Bekendtgørelsen træder i kraft den 1. december 2008.
