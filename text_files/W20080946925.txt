Optagelse som dimittend i a-kasse på baggrund af meritoverført uddannelse, 3 års frist Ankenævnet har behandlet Deres klage på møde den 17. januar 2008.
Nævnet traf denne A F G Ø R E L S E De kan ikke optages som dimittend i a-kassen.
 Ankenævnet tiltræder Arbejdsdirektoratets afgørelse af den 8. oktober 2007.
B E G R U N D E L S E Ankenævnet har lagt til grund, at  Deres xx uddannelse startede den 6. august 2003,  Deres xxx uddannelse startede 9. august 2006, og  a-kassen traf den 12. juli 2007 afgørelse om, at De ikke opfylder kravet om at blive optaget som dimittend, idet den meritoverførte del af Deres uddannelse lå mere end 3 år forud for Deres nye uddannelse.
 Ifølge reglerne er optagelse som lønmodtager i en a-kasse betinget af, at den meritoverførte del af uddannelsen er gennemført inden for de sidste 3 år.
 Denne betingelse opfylder De ikke.
 Ankenævnet har i den forbindelse lagt vægt på, at Deres meritoverførte del af uddannelsen startede den 6. august 2003, og Deres xxx uddannelse startede 9. august 2006. Den meritoverførte del er således ikke gennemført inden for de sidste 3 år.
 Det forhold, at uddannelsesinstitutionen har valgt at starte alle deres uddannelser onsdag i uge 32, kan efter nævnets opfattelse ikke føre til et andet resultat, fordi den meritoverførte del skal ligge inden for 3 år.
Der er efter reglerne ikke mulighed for at dispensere fra kravet om, at den meritoverførte del skal være gennemført inden for de sidste 3 år.
Det er derfor alene Arbejdsdirektoratet, der som regeludstedende myndighed kan dispensere fra egne regler.
Direktoratet har i Deres tilfælde ikke fundet anledning til at dispensere.
 På baggrund af ovenstående finder ankenævnet ikke, at De kan optages i kassen som dimittend på baggrund af Deres uddannelse.
R E G L E R Ankenævnet henviser til  § 41, stk.1, nr. 3, litra b, i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 4, stk. 2, nr. 2, i Arbejdsdirektoratets bekendtgørelse nr. 1469 af 21. december 2005, og  § 53, stk. 2 og stk. 6, i lov om arbejdsløshedsforsikring m.v., jf. lovbekendtgørelse nr. 874 af 11. september 2005, B E M Æ R K N I N G E R T I L D E R E S K L A G E De har i Deres klage anført, at begge uddannelser er påbegyndt om onsdagen i begge års uge 32, hvilket gør det til en tilfældighed om man kan optages eller ej.
Dette er korrekt.
Men da De ønsker optagelse som dimittend på baggrund af Deres 18 måneders uddannelse, er det efter § 53 et krav, at det skal være inden for 3 år.
Uddannelsen sidestilles således med de krav som en lønmodtager, der ønsker optagelse, stilles over for. 3 års perioden beregnes derefter på samme måde som beskæftigelseskravet jf. § 53, stk. 2 og stk. 6 i lov om arbejdsløshedsforsikring m.v.
Udgangspunktet er herefter, at man regner fra  dato til dato, og så er fristen overskredet.
Det samme er gældende såfremt man omregner år til uger.
Her ville 156 uger opfylde beskæftigelseskravet, men i Deres tilfælde udgør perioden fra onsdag den 6. august 2003 (uge 32) til onsdag den 9. august (uge 32) i alt 157 uger.
Der henvises endvidere til Arbejdsdirektoratets oversendelsesbrev af 17. december 2007.
 Ankenævnet skal dog bemærke, at De har mulighed for optagelse i kassen, hvis De har løn­arbejde inden for kassens faglige område.
 De vil herefter have ret til at modtage dagpenge efter 1 års medlemskab af kassen, hvis De som fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i minimum 52 uger inden for de sidste 3 år. Ønsker De at være deltidsforsikret gælder der et beskæftigelseskrav på minimum 34 uger inden for de sidste 3 år.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne xxxfuldmægtig De kan læse om afgørelsens retlige grundlag på de følgende sider.
 Kopi til:
Arbejdsdirektoratet, A-kasse Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 41. Ret til optagelse som medlem har personer, 3) som enten a) dokumenterer at være beskæftiget som lønmodtager, b) har gennemført en erhvervsmæssig uddannelse af mindst 18 måneders varighed eller en erhvervsgrunduddannelse i henhold til lov om erhvervsgrunduddannelse, når kassen modtager skriftlig begæring om optagelse senest 2 uger efter uddannelsens afslutning, c) dokumenterer at udøve selvstændig erhvervsvirksomhed, d) dokumenterer at deltage i udøvelsen af ægtefællens selvstændige erhvervsvirksomhed, e) aftjener værnepligt eller er ansat på værnepligtslignende vilkår eller f) dokumenterer at udøve kommunalt hverv som borgmester, rådmand eller udvalgsformand eller at være medlem af Folketinget, regeringen eller Europa-Parlamentet.
 ...
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
 § 53. Ret til dagpenge opnås efter 1 års medlemskab af en anerkendt arbejdsløshedskasse.
Stk. 2. Retten til at opnå dagpenge i de i § 55, stk. 1 og 3, nævnte perioder er endvidere betinget af, a) at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang, b) at et deltidsforsikret medlem, jf. kapitel 11, har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 34 uger inden for de sidste 3 år.
Stk. 3. Ved opgørelsen af arbejdsperioderne i stk. 2 og 6 medregnes tidsrum, hvori medlemmet a) har været indkaldt til aftjening af værnepligt, været ansat på værnepligtslignende vilkår eller forrettet frivillig tjeneste ifølge kontrakt med forsvaret, b) har gennemført en erhvervsmæssig uddannelse af den i § 41, stk. 1, nr. 3, litra b, nævnte art, c) har udøvet kommunalt hverv som borgmester, rådmand eller udvalgsformand eller været medlem af Folketinget, Europa-Parlamentet eller regeringen.
 ...
Stk. 6. For et medlem, hvis ret til dagpenge er bortfaldet som følge af, at perioderne efter § 55, stk. 1 og 3, er udløbet, er generhvervelsen af retten til dagpenge betinget af, a) at et fuldtidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 26 uger inden for de sidste 3 år, eller i en tilsvarende periode har udøvet selvstændig virksomhed i væsentligt omfang, b) at et deltidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 17 uger inden for de sidste 3 år.
 ...
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om anvendelsen af stk. 2-4, 6 og 7, herunder regler om, at timer, for hvilke der er udbetalt løn, kan indgå i beregningen af beskæftigelseskravet.
 Arbejdsdirektoratets bekendtgørelse nr. 1469 af 21. december 2005 om optagelse som lønmodtager m.fl., selvstændigt erhvervsdrivende og nyuddannet i en a-kasse.
 § 4. Kan en del af en tidligere gennemført uddannelse meritoverføres til en ny uddannelse, jf. stk. 2, er optagelse betinget af, at den samlede uddannelse under ét udgør mindst 18 måneder eller 3 semestre.
Stk. 2. Meritoverførsel kan indgå i optagelsesgrundlaget, hvis 1) der er tale om meritoverført uddannelse, herunder praktik, der er indgået i en tidligere uddannelse, og 2) den meritoverførte del af en uddannelse er gennemført inden for de sidste 3 år.
 Stk. 3. En uddannelse eller en del af en uddannelse kan kun én gang danne grundlag for optagelse.
