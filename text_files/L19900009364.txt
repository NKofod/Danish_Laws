Den 6. november 1989 har Danmark godkendt en i Stockholm den 29. juni 1989 undertegnet konvention mellem Danmark, Finland, Island, Norge og Sverige om arbejdsmiljø.
 Konventionen har følgende ordlyd:
KONVENTION MELLEM DANMARK, FINLAND, ISLAND, NORGE OG SVERIGE OM  

 ARBEJDSMILJØ Regeringerne i Danmark, Finland, Island, Norge og Sverige, som mener, at et godt arbejdsmiljø er af grundlæggende betydning for den  

 almene velfærd, som mener, at et godt arbejdsmiljø forudsætter sikre og sunde  

 arbejdsforhold og forhold, som i øvrigt fremmer velbefindende og tilfredshed  

 under arbejdet, som er enige om, at arbejdsmiljøet bør udvikles i takt med den tekniske og  

 sociale udvikling i samfundet, som er enige om, at et godt arbejdsmiljø fremmer produktivitet og  

 udvikling i samfundet, som erindrer om sammenhængen mellem arbejdsmiljøet og det ydre miljø, især  

 forsåvidt angår kemiske emner, som mener, at sikkerhedsarbejdet på arbejdspladsen er af grundlæggende  

 betydning for udviklingen af et godt arbejdsmiljø, som erindrer om, at arbejdsmarkedets parter har stor indflydelse på  

 arbejdsmiljøpolitikken i de nordiske lande, som mener, at arbejdsmiljømyndighederne har en vigtig rolle i arbejdet for  

 at fremme udviklingen af arbejdsmiljøet og gennemførelsen af  

 arbejdsmiljøpolitikken, som mener, at et nordisk samarbejde er af stor betydning for effektivt at  

 kunne udnytte tilgængelige ressourcer og for at fremme en positiv udvikling  

 af arbejdsmiljøet, som er enige om, at samarbejdsbestræbelserne skal have til hensigt at  

 udvikle et stadigt bedre arbejdsmiljø i de forskellige lande ved gensidig  

 påvirkning og erfaringsudveksling, som mener, at de nordiske lande bør bestræbe sig på at fjerne umotiverede  

 forskelle mellem de regler, som bestemmer arbejdsmiljøforholdene i de  

 forskellige lande, som mener, at fælles nordisk holdning i arbejdsmiljøspørgsmålet er af  

 værdi i det internationale samarbejde, som erindrer om, at der i lang tid er foregået et frugtbart samarbejde  

 mellem de nordiske lande på arbejdsmiljøområdet, som henviser til samarbejdsoverenskomsten mellem Danmark, Finland, Island,  

 Norge og Sverige af 1962 med ændringer af 1971, som den 6. marts 1982 indgik en overenskomst om fælles nordisk  

 arbejdsmarked, som er enige om, at det nordiske samarbejde på arbejdsmiljøområdet  

 yderligere bør udvides, fordybes, effektiviseres og befæstes, er blevet enige om følgende:
Artikel 1 Denne overenskomst har til hensigt at styrke og udvikle det nordiske  

 samarbejde med henblik på at fremme en udvikling mod stadig bedre  

 arbejdsmiljø i samtlige nordiske lande, gennem udveksling af erfaringer og kundskaber og gennem samordning,  

 samvirken og arbejdsfordeling at fremme en fornuftig anvendelse af  

 tilgængelige ressourcer og gensidigt støtte udviklingen af arbejdsmiljøet i  

 de nordiske lande, at fremme samordning af krav og regler, som angår arbejdsmiljø, at fremme en fælles nordisk holdning i arbejdsmiljøspørgsmål, som  

 behandles i internationale organisationer og i andre internationale  

 sammenhænge.
Der skal tages hensyn til den stærke stilling, som arbejdsmarkedets parter  

 traditionelt indtager på arbejdsmiljøområdet, og til at spørgsmål, som angår  

 arbejdsmiljø, i en vis udstrækning reguleres gennem aftale mellem parterne.
I  

 det nordiske samarbejde skal der også tages hensyn til hvert lands ret til at  

 udforme sin egen arbejdsmiljøpolitik i national samvirken med parterne i  

 arbejdslivet.
Artikel 2 De nordiske lande skal arbejde for en udvikling af arbejdsmiljøet ud fra  

 følgende principper:
 1. Et veludviklet sikkerhedsarbejde, som er nært  

 knyttet til den øvrige virksomhed på arbejdspladsen, er en vigtig  

 forudsætning for at skabe sunde og sikre arbejdsforhold.
 2. Bedriftssundhedstjenesten bør indrettes i takt med  

 nationale behov og forudsætninger og virke i nær tilknytning til  

 sikkerhedsarbejdet på arbejdspladserne.
 3. Arbejdsmiljømyndighederne skal støtte  

 sikkerhedsarbejdet på arbejdspladsen ved kundskabsformidling og ved  

 udformning af arbejdsmiljøregler samt ved at føre tilsyn med, at de  

 efterleves.
 4. Arbejdsgiverne har hovedansvaret for  

 arbejdsforholdene, men arbejdstagerne skal have medindflydelse ved  

 udformningen af deres arbejdsmiljø og skal have pligt til at medvirke til at  

 skabe sikre og sunde arbejdsforhold.
 5. Arbejdet skal planlægges, organiseres og udføres på  

 en sådan måde, at risikoen for arbejdstagerens fysiske og psykiske sundhed  

 forebygges.
 6. Ved udformning af arbejdsmiljøet skal der tages  

 hensyn til muligheden for, at mænd og kvinder på lige vilkår kan deltage og  

 udvikles i arbejdslivet.
 7. Ved valg af arbejdsmetoder, processer og udstyr  

 samt ved bedømmelse af, hvilke kemiske og andre emner der skal anvendes, skal  

 der altid tages hensyn til muligheden for at forebygge ulykkestilfælde og  

 andre sundhedsskader i arbejdet.
 8. Personlige værnemidler skal anvendes, såfremt  

 betryggende sikkerhed ikke kan opnås på andre måder.
 9. Arbejdstagerne skal have den uddannelse og den  

 information og instruktion, som er nødvendig, for at de kan udføre deres  

 arbejde på en forsvarlig måde.
 10. Arbejdstagerne skal have adgang til at forlade et  

 arbejde, som udgør en overhængende og alvorlig fare for deres liv og helbred,  

 uden at de derved pådrager sig et erstatningsretsligt ansvar eller andre  

 uretmæssige følger.
Artikel 3 De nordiske lande skal samarbejde for at udvikle arbejdsmiljøet i takt med  

 den sociale og tekniske udvikling i samfundet.
Dette skal ske i nært  

 samarbejde med arbejdsmarkedets parter i det enkelte land.
 For at fremme udviklingen af tilsynsarbejdet skal  

 arbejdsmiljømyndighederne i de nordiske lande indbyrdes udveksle erfaringer  

 vedrørende sikkerheds- og andre arbejdsmiljøspørgsmål, herunder  

 tilsynsmetoder og andre spørgsmål af betydning for at gennemføre målene med  

 arbejdsmiljøpolitikken.
Artikel 4 De nordiske lande skal fortsætte og udbygge samarbejdet for at samordne og  

 tilpasse arbejdsmiljøreglerne mellem landene.
 Målsætningen med samarbejdet skal være til stadighed at forbedre  

 arbejdsmiljøet og at harmonisere reglerne på et kvalitativt højt niveau.
 I regelsamarbejdet skal der tages hensyn til nordiske og andre  

 internationale bestræbelser på at undgå handelshindringer.
Artikel 5 De nordiske lande skal virke for at fremme nordiske og andre  

 internationale bestræbelser for fællesgyldige afprøvnings- og kontrolmetoder  

 samt ensartede former for anerkendelse af produkter, som anvendes i  

 arbejdslivet.
Målsætningen skal være så vidt muligt at nå til gensidige  

 anerkendelser af prøvningsresultater og produkter og udvikle systemer, som  

 garanterer dette.
Artikel 6 Arbejdsmiljøreglerne i de nordiske lande skal så vidt muligt bygge på  

 relevante standarder.
Arbejdsmiljømyndighederne skal søge aktivt at påvirke  

 standardiseringsarbejdet.
 Med henblik på at fremføre nordiske synspunkter i det internationale  

 standardiseringsarbejde skal landene stræbe efter en samordnet nordisk  

 holdning.
I det omfang det er muligt skal deltagelse i internationalt  

 standardiseringsarbejde fordeles mellem landene.
Det land, som deltager i et  

 projekt, indhenter og fremfører de øvrige landes synspunkter.
Artikel 7 De nordiske lande skal virke for at konsekvensberegninger, som udføres i  

 forbindelse med arbejdsmiljøregler, udarbejdes på et sammenligneligt  

 grundlag.
 Arbejdsmiljømyndighederne skal holde hinanden underrettet om arbejdet med  

 konsekvensberegninger og udveksle erfaringer samt sende udarbejdede  

 konsekvensberegninger til hinanden.
Artikel 8 For at fremme en fornuftig udbygning af bedriftssundhedstjenesten bør der  

 ske udveksling af erfaringer mellem dem, som i de forskellige lande har  

 ansvaret for tilrettelæggelse af bedriftssundhedstjenesten, eller som  

 medvirker i denne.
Artikel 9 Det nordiske samarbejde indenfor arbejdsmiljøforskningen skal fremmes og  

 videreudvikles med henblik på gennem udveksling af erfaringer og  

 forskningsresultater samt ved opdeling af forskningsindsatsen at kunne  

 bidrage til en effektiv udnyttelse af tilgængelige ressourcer og  

 forskningsresultater.
Opmærksomheden skal især henledes på forskningsområder,  

 som egner sig for fællesnordiske projekter.
 De offentlige institutioner i de nordiske lande, som bevilger bidrag til  

 forskning, uddannelse og information indenfor arbejdsmiljøområdet, bør holde  

 regelmæssige kontakter for at udveksle erfaringer og diskutere fordeling af  

 støtte til forskellige områder, herunder overveje muligheden for fælles  

 støtte til samnordiske projekter.
Artikel 10 De offentlige institutioner, som i de forskellige lande planlægger og  

 gennemfører specialuddannelse indenfor arbejdsmiljøområdet, bør holde løbende  

 kontakt med hinanden.
I det omfang det er formålstjenligt med hensyn til  

 uddannelseskrav og ressourcer i de enkelte lande, bør der arrangeres fælles  

 uddannelser.
Artikel 11 For at fremme udviklingen af information og dokumentation bør der  

 etableres et nært samarbejde mellem de offentlige institutioner, som i de  

 enkelte lande har ansvaret for sådan virksomhed.
Særlig opmærksomhed skal  

 henledes på muligheden for samordning og fælles udnyttelse af de forskellige  

 landes dokumentationssystemer og muligheder for informationssøgning i de  

 enkelte lande for at få hurtig adgang til den eksisterende dokumentation.
Artikel 12 De nordiske lande skal stræbe efter at udarbejde sammenlignelig statistik  

 over arbejdsskader og arbejdsbetingede sygdomme.
Artikel 13 For at virkeliggøre målsætningen med denne konvention og iøvrigt fremme  

 udviklingen af det nordiske samarbejde på arbejdsmiljøområdet skal Nordisk  

 Ministerråd (arbejdsmiljøministrene) vedtage et nordisk samarbejdsprogram for  

 arbejdsmiljøområdet.
Samarbejdsprogrammet skal vurderes og revideres  

 regelmæssigt i nært samarbejde med arbejdsmarkedets parter.
Artikel 14 Spørgsmål om anvendelsen af denne konvention skal behandles af den  

 nordiske embedsmandskomite for arbejdsmiljøspørgsmål, som har til opgave på  

 nordisk plan at virke for samordning og samarbejde i arbejdsmiljøspørgsmål.  

 Komiteen er således Nordisk Ministerråds (arbejdsmiljøministrenes) udvalg.
Artikel 15 Nordisk Ministerråd (arbejdsmiljøministrene) og den nordiske  

 embedsmandskomite for arbejdsmiljøspørgsmål skal jævnlig have konsultation  

 med arbejdsmarkedets parter om spørgsmål, som angår arbejdsmiljø i Norden og  

 gennemførelsen af denne konvention.
Artikel 16 Konventionen træder i kraft 30 dage efter den dag, da samtlige parter har  

 givet det svenske udenrigsministerium meddelelse om deres godkendelse af  

 konventionen.
 Det svenske udenrigsministerium underretter de øvrige parter om  

 modtagelsen af disse meddelelser og om tidspunktet for konventionens  

 ikrafttrædelse.
Artikel 17 Et land kan opsige konventionen ved skriftlig meddelelse herom til det  

 svenske udenrigsministerium, som underretter de øvrige lande om modtagelsen  

 af en sådan meddelelse og om dens indhold.
En opsigelse gælder kun for den  

 part, som har fremsendt opsigelsen, og får virkning seks måneder efter den  

 dag, da det svenske udenrigsministerium har modtaget meddelelsen om  

 opsigelsen.
Artikel 18 Originalteksten til denne konvention deponeres hos det svenske  

 udenrigsministerium, som tilsender de øvrige lande en bekræftet kopi heraf.
 Til bekræftelse heraf har de befuldmægtigede undertegnet denne konvention.
 Udfærdiget i Stockholm den 29. juni 1989 i eet eksemplar på dansk, finsk,  

 islandsk, norsk og svensk sprog som har samme gyldighed.
 For Danmarks regering:
Jørgen Bent Kristensen For Finlands regering:
Bjørn Alholm For Islands regering:
Margreeti Jonsdottur For Norges regering:
Oscar Vaernø For Sveriges regering:
Ingela Thaleen Den danske undertegnelse omfatter Færøerne og Grønland, der har ønsket  

 sig omfattet af konventionen.
 Konventionen trådte i medfør af artikel 16 i kraft den 24. marts 1990.
