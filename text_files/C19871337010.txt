 Til samtlige eksportautoriserede kødvarevirksomheder og dyrlæger ved  

 disse.
USA - kødhelkonserves.
USDA, Washington, har vedtaget nye bestemmelser om  

 produktion m.v. af kødhelkonserves.
Bestemmelserne træder i kraft den 19.  

 juni 1987. Dog træder enkelte af bestemmelserne først i kraft den 19.  

 december 1988.
 I denne anledning er der i samarbejde med Slagteri- og  

 Konserveslaboratoriet udarbejdet vedlagte cirkulære nr. 10.23 af 18. juni  

 1987 om varmebehandling af kødhelkonserves til USA.
 Virksomhederne anmodes om i samarbejde med embedsdyrlægen at gennemgå  

 cirkulærets bestemmelser og snarest at bringe produktonen m.v. af  

 kødhelkonserves til USA i overensstemmelse med cirkulærets bestemmelser.
 Såfremt bestemmelserne i cirkulæret ikke skønnes overholdt, skal  

 embedsdyrlægen tilbageholde de pågældende varer for eksport til USA, indtil  

 Veterinærdirektoratets afgørelse i sagen eventuelt indhentes.
 Iøvrigt skal henvises til Veterinærdirektoratets cirkulæreskrivelse af 7.  

 april 1972 vedrørende de tilsynsførende dyrlægers og Veterinærdirektoratets  

 kontrol med kogning af konserves til USA.
 P.V.V.
K.
Hermansen Varmebehandling af kødhelkonserves til USA.
 Indledning I forbindelse med indførelse af nye bestemmelser om  

 helkonserves i USA skal nedenstående bestemmelser vedrørende varmebehandling  

 m.v. af helkonserves til USA overholdes.
1. Definitioner a.
Kødhelkonserves: Kødproduktet med en vandaktivitet (aw) på over 0.85, der som følge af varmebehandling efter pakning i hermetisk tæt emballage, er holdbart ved opbevaring ved temperaturer over 10 grader C.
b.
Hermetisk tæt emballage: Emballage der beskytter indholdet mod mikroorganismer under og efter varmebehandlingen.
 2. Emballagekontrol Embedslægen påser overholdelse af  

 bestemmelserne i pkt. 2.
2.1.Tom emballage Virksomheden skal kontrollere, at tomme dåser, låg o.l.  

 er rene og fri for defekter.
Denne kontrol bør udføres i overensstemmelse med en af Slagteri- og Konserveslaboratoriet (S&K) godkendt stikprøveplan.
Umiddelbart før fyldning skal dåsen rengøres med trykluft eller vand eller ved andet af Veterinærdirektoratet (VD) godkendt system.
 2.2 Lukkekontrol med dåser o.l.
a.
Visuel kontrol.
En lukketekniker skal visuelt undersøge lukkede dåser fra hvert lukkehoved mht. lukkefejl og andre fejl.
Observationer i forbindelse med justeringer skal noteres.
Den visuelle kontrol skal foretages så ofte, at en god lukning sikres, og ved kontinuerlig kørsel af lukkemaskinen bør der ikke være mellemrum på over 30 min.
b.
Falsekontrol.
En lukketekniker skal foretage falsekontrol så ofte, at en god lukning sikres.
Ved kontinuerlig kørsel bør der foretages faslsekontrol med mellemrum på højst 4 timer, og mindst em dåse fra hvert lukkehoved skal undersøges i den ende, der er lukket på virksomheden.
For hver af de målte parametre skal resultaterne registreres, i hvert fald maksimum- og minimumsværdier.
Ligeledes skal korrektioner, justeringer og reparationer af lukkemaskiner registreres af lukketeknikeren i en lukkejournal.
Virksomheden skal for kontrolmyndigheder o.l. kunne fremvise relevante specifikationer for lukkefalsen.
Falsekontrol i den ende af dåsen, der er lukket på konservesdåsefabrikken, skal ske samtidigt, med mindre det er t sket tidligere, fx. i forbindelse med kontrol af tomme dåser.
Der skal, mht. virksomhedens ende af konservesdåsen, foretages falsekontrol ved produktionsstart, efter hvert stop som følge af fejl i lukkemaskinen, og ved hver justering af lukkemaskinen.
Gennemførelse af falsekontrollen.
Anvendes »seam projector«  

 e.l. skal måles stumkrog og overlapning; falsetykkelsen måles vha. mikrometer.
Der skal måles mindst to steder, ikke over eller direkte ved siden af langfalsen.
Desuden skal der foretages en bedømmelse af krølledannelse og "droop", hvilket sker efter, at falsen er slået ned.
2.3 Lukkekontrol med andre typer emballager (fx. fleksible emballager) Oplysning om bestemmelserne herfor kan fås ved  

 henvendelse til S&K.
2.4 Kodning af emballage Hver dåse e.l. skal mærkes med en bestandig og letlæselig kodebetegnelse, der mindst identificerer produkt (med mindre det fremgår andet steds) samt produktionsdato og -år.
 2.5. Behandling af dåse o.l. efter lukning.
a.
Dåser, låg o.l. skal beskyttes mod behandling, der kan medføre, at den hermetiske lukning brydes.
b.
Der må højst forløbe 2 timer efter lukkeprocessen, før varmebehandlingen indledes, medmindre VD i hvert enkelt tilfælde har givet tilladelse til forlængelse.
3. Varmebehandling 3.1. Procesbeskrivelse Virksomheden skal kunne fremlægge en af S&K godkendt og attesteret procesbeskrivelse for hvert enkelt konservesprodukt til USA.
Desuden skal der for hvert enkelt produkt foreligge en til procesbeskrivelsen svarende varmetransmissionsmåling.
 Procesbeskrivelsen skal indeholde:
a.
Kritiske faktorer.
For de fleste kødvarehelkonservesprodukter vil det være tilstrækkeligt med et salt/vand forhold på mindst 2.5 g salt/100 ml vand.
Det bør anføres, hvor ofte de kritiske faktorer kontrolleres, ligesom de foretagne analyser skal kunne dokumenteres.
b.
Minimum begyndelsestemparatur.
Det bør fremgå, hvorledes det sikres, at produktemperaturen ved kogningens start ikke er koldere end den i procesbeskrivelsen anførte minimum begyndelsestemperatur.
c.
Varmebehandlingen, inkl. specificeret beskrivelse af stegetid, kogetid og -temperatur, køling m.v.
3.2. Ændring af procesbeskrivelsen Virksomheden skal til embedsdyrlægen og til S&K indberette hver ændring i recept, behandling e.l., som kunne ændre varmebehandlingen eller kravet hertil.
4. Kritiske faktorer De kritiske faktorer, som er specificeret i procesbeskrivelsen, skal måles, kontrolleres og registreres, så der er sikkerhed for, at fastsatte grænser overholdes.
 Embedsdyrlægen påser, at dette sker.
5. Kontrolkrav - autoklavrummet a.
Procesbeskrivelse for hvert produkt, indeholdende minimum begyndelsestemperaturen samt de godkendte kogebetingelser skal være let tilgængelig for kontrol.
b.
Virksomheden skal anvende et system til sikring af, at alle helkonservesprodukter autoklaveres.
Der skal tillige anvendes indikatorfarve, cook-check eller lign., enten på hver autoklavkurv eller på mindst een synlig dåse i hver autoklavkurv.
 6. Autoklaver og instrumentering S&K kontrollerer  

 overholdelsen af pkt. 6.
6.1. Godkendelse af autoklaver a.Autoklaver og andre typer kogeudstyr til varmebehandling af kødkonserves til USA skal være godkendt af S&K.
b.
Denne godkendelse skal fornys hvert år.
6.2. Krav til autoklavudstyr 6.2.1. Generelle krav til alle typer af autoklaver a.
Et påmonteret, nøjagtigt termometer, som skal være godkendt af S&K.
Et kviksølvtermometer skal have inddelinger, som muliggør aflæsning af 0,5 grad C., og skalaen må højst indeholde 4 grader C./cm.
Virksomheden skal kunne dokumentere en årlig afprøvning af termometret, bl.a med oplysning om dato, prøvemetode og kontrolperson eller kontrolmyndighed.
Andre termometre end kviksølvtermometre skal være godkendt af VD b.
En påmonteret termograf eller andet af S&K godkendt udstyr til tid-temperaturregistrering.
Den registrerede temperatur må afvige højst 0,50 grad C. fra det monterede og nøjagtige termometer, jf. 6.2.1.a, og må aldrig være højere.
Registreres temperaturen på kogeskive, skal denne kogeskive have højst 120 grader C./cm i området 11 grader fra kogetemperaturen.
Kogeskivens inddelinger skal være højst 1 grad C. i området 50 grader C. fra kogetemperaturen.
Anvendes punktskrivere, skal temperaturen registreres med højst 1 minuts interval.
Udstyr til tid-temperaturregistrering skal vise det korrekte klokkeslet (plus, minus 15 min.).
c.
Placering af termometre,termograffølere etc. skal være godkendt af S&K.
d.
Der skal være automatisk temperaturregulering, som evt. kan kombineres med termograf.
e.
Instrumentstyreluft skal vha. filtreringssystemer være ren og tør.
Der  

 skal være indføringsmulighed for udstyr til varmetransmissions- og temperaturfordelingsmåling.
g.
Der skal forefindes af S&K godkendte data, hvoraf det fremgår, at temperaturfordelingen i den pågældende autoklave er tilfredsstillende.
h.
Alle til USA godkendte autoklaver skal være forsynet med nummer, bogstav e.l., og der skal være en ajourført fortegnelse over disse.
 6.2.2. Specielle krav til vandfyldte overtryksautoklaver.
a.
Der skal være et effektivt cirkulationssystem incl. pumpe, og funktionsalarm herfor.
Det skal sikres, at vandcirkulationen kan foregå som specificeret under stigetid, kogning og afkøling.
b.
Der skal være automatisk vandstandsalarm.
Visuel kontrol skal kunne foretages i form af vandstandsglas, prøvehaver e.l.
c.
Der skal være påmonteret manograf, som evt. kan være kombineret med trykregulering.
d.
Autoklavens tryklufttilledning skal sikres mod vandtilbageslag.
e.
Hvis autoklaven anvendes som dampautoklave, gælder »6.2.3.
Specielle krav til dampautoklaver.« 6.2.3. Specielle krav til dampautoklaver a der skal være haner, som sikrer effektiv udluftning før og under varmebehandlingen.
b.
Der skal være påmonteret vandudlader eller bundventil.
c.
Autoklaven skal sikres mod tryklufttilledning under varmebehandlingen.
6.2.4 Specielle krav til andre typer af varmebehandlingsanlæg Sådanne  

 varmebehandlingsanlæg skal udformes, så tilfredsstillende varmebehandling sikres, og skal være godkendt af S&K før ibrugtagning.
7. Krav til dokumentation for processer og  

 varmebehadnling a. der skal føres en kogejournal over samtlige kog med oplysning om: Dato,  

 ca. antal dåser i koget, vareart, dåsestørrelse, minimum produkttemperatur ved autoklavens begyndelse, forhold.
Kogejournalen skal tillige påføres de i løbet af hvert kog  

 aflæste værdier for tryk, for korrekt vandstand samt de samtidigt på termometret og på termografen aflæste temperaturer.
b.
For hver gennemført varmebehandling skal der foreligge termograf- og manografkurve eller anden dokumentation for temperatur- og trykforløbet.
 8. Krav til virksomhedens kontrolsystem.
a.
Virksomheden skal gennemføre kontrol med, at tekniske krav er overholdt, og at autoklav- og instrumentfunktioner er i orden.
Der skal føres journal over kontrol og vedligeholdelse.
Embedsdyrlægen og S&K skal underrettes om foretagne reparationer og ændringer eller installation af nye autoklaver og instrumenter.
b.
Virksomheden skal føre kogejournal som omtalt i punkt 7.a og gennemføre termo- og manografskrivekontrol.
Senest en arbejdsdag efter skal der til S&K indsendes kogejournal samt skiver eller anden form for dokumentation for tidtemperaturforholdene under kogningen.
c.
Embedsdyrlægen påser, at virksomheden foretager registrering ved lukkekontrol (se 2.2.b), ved kontrol af kritiske faktorer (se 4) og ved termostatkontrol (se 10.1).
d.
Journaler, registreringer m.m. eller kopier deraf skal opbevares på virksomheden i mindst et år, og i yderligere år på et sted, hvorfra det om nødvendigt kan fremskaffes i løbet af tre arbejdsdage.
9. Procesafvigelser Der er tale om procesafvigelse,  

 hvis procesbeskrivelsen ikke er overholdt, fx. at den anvendte varmebehandling er blevet lempeligere armebehandling end specicificeret.
a.
Hvis procesafvigelsen finder sted inden kogningens afslutning, skal der  

 - om muligt efter aftale med en ansvarlig person på S&K - foretages en  

 passende forlængelse af kogetiden og/eller forøgelse af kogetemperaturen.
b.
I samråd mellem virksomheden, embedsdyrlægen/VD og S&K afgøres  

 herefter, om der er behov for at iagttage specielle forholdsregler ang. dette  

 afkog.
c.
Under alle omstændigheder skal der føres journal over procesafvigelser,  

 med angivelsen samt af eventuelle foretagne korrektioner og forholdsregler.
d.
Opdages procesafvigelsen efter kogningens afslutning, vil der som regel  

 blive krævet en gentagen varmebehandling, som specificeret i  

 procesbeskrivelsen.
 Undtagelsen er, hvor virksomheden anvender en varmebehandling der er  

 strengere end nødvendigt, og det ud fra tid-temperaturregistreringerne kan  

 beregnes, at den nødvendige varmebehadling har fundet sted.
 10. Færdigvarekontrol Embedsdyrlægen kontrollerer  

 overholdelsen af bestemmelserne i pkt.
 10.
10.1 Termostatkontrol Af hvert kog udtages mindst een dåse (med normalt  

 udseende), som straks anbringes i et termostatrum, som virksomheden stiller til rådighed.
Det skal være et aflåseligt rum, forsynet med nøjagtigt udstyr til registrering af temperaturforløbet, et termometer samt ventilation til at minimere temperaturforskelle.
Temperaturen skal være 35 grader C., plus, minus 2.8 grader.
Hvis inkuberingstemperaturen kommer under 32 grader C eller over 38 grader C, dog ikke over 39.4 grader C, justeres til den korrekte inkuberingstemperatur, og inkuberingstiden forlænges med den tid, prøverne har været opbevaret ved den korrekte temperatur.
Hvis inkuberingstemperaturen bliver 39.5 grader C. eller derover i mere end 2 timer, afsluttes inkuberingen, og temperaturen sænkes til den korrekte temperatur, og nye dåser inkuberes den foreskrevne tid.
Prøver af helkonserves skal inkuberes i mindst 10 dage og skal inspiceres hver arbejdsdag.
Påvisning af unormale dåser blandt de inkuberede dåser er tilstrækkeligt til at tilbageholde den kode, der er tale om.
I en journal e.l. skal registreres - produktets navn - dåsestørrelse - den  

 på dåsen prægede produktionskode - antal inkuberede dåser fra denne  

 produktionskode - dato for indsætning i og udtagning af termostatrummet -  

 resultat af termostatkontrollen Journalen, plus de registrerede tid-temperaturdata, skal opbevares i mindst 1 år på virksomheden og yderligere 2 år et sted, så resultaterne om nødvendigt kan fremkaffes i løbet af 3 arbejdsdage.
10.2 Kontrol af dåser.
Før et parti afsendes til USA, skal der foretages  

 en visiuel kontrol af dåserne, så kun dåser med normalt udseende afsendes.
Ved fund af dåser med unormalt udeende forelægges spørgsmålet for embedsdyrlægen, evt.
VD og S&K. en i dette afsnit omtalte kontrol  

 skal udføres i overensstemmelse med en af S&K godkendt stikprøveplan.
 10.3 Afsendelse til USA For de felste virksomheder kan helkødkonserves  

 normalt afsendes til USA med skib, uden at afvente resultatet af  

 termostatkontrollen (se 10.1).
11. Uddannelseskrav a.
Emb allagekontrol, jf. pkt. 2, skal udføres af en lukketeknikere, der har  

 skriftligt bevis for at have gennemført et af S&K/VD godkendt  

 lukkekursus.
b.
Den de/person(er) der er ansvarlig for fremstilling af helkonserves,  

 specielt varmebehandling m.v. skal have skriftligt bevis på at have  

 gennemført en af S&K/VD godkendt uddannelse.
12. Ikrafttrædelse Alle bestemmelser træder i kraft 19. juni 1987, bortset fra de i pkt.11 nævnte,  

 der træder i kraft den 19. december 1988.
For visse af punkterne, især 6.2.1.a og 6.2.1.b, er der mulighed for en  

 overgangsordning.
Virksomheden retter evt. henvendelse herom til S&K  

 eller til embedsdyrlægen/VD.
 Dette cirkulære er udarbejdet af Veterinærdirektoratet og  

 Landbrugsminnisteriets Slagteri- og Konserveslaboratorrium.
