Lov nr.343 af 4.juni 1986 erstatter den hidtil gældende lov om nedslag i  

 skatteansættelsen for renteindtægter m.v.
Loven finder anvendelse fra og med  

 indkomståret 1987.
 Til loven knytter sig skd.cirk. nr.134 af 28.nov. 1986, som i store træk  

 gengives i det følgende.
 Ved loven tilpasses reglerne om nedslag i skatteansættelsen for  

 renteindtægter m.v. skattereformen, herunder især personskatteloven (PSL) og  

 virksomhedsskatteloven (VSL). Endvidere er der gennemført regler for  

 ægtefæller, som tager højde for ægtefællernes fordeling af renter.
 Loven indeholder følgende væsentlige ændringer i forhold til den hidtil  

 gældende lov:
1) Aldersbetingelsen er ændret.
Det er herefter tilstrækkeligt for at opnå  

 ret til nedslag, at den skattepligtige er fyldt 67 år ved udgangen af det år,  

 skattebetalingen vedrører.
 2) Det maksimale nedslag er forhøjet med 100 kr. fra 3.500 kr. til 3.600  

 kr.
 3) I loven er udeladt den hidtil gældende betingelse om, at den  

 skattepligtige skal fremsætte begæring om nedslag.
 4) Ydelser fra rateopsparing i pensionsøjemed er medtaget blandt de  

 pensionsudbetalinger m.v., hvoraf der kan beregnes nedslag.
 5) Det er ikke længere et krav, at de i indkomståret modtagne  

 pensionsudbetalinger m.v. tilsammen ikke må overstige, hvad den  

 skattepligtige i alt har modtaget af tilsvarende ydelser i et af de  

 forudgående 5 indkomstår.
 Der gives derimod fortsat ikke nedslag for pensionsudbetalinger fra  

 ordninger, der reguleres i forhold til prisudviklingen.
 6) Samlevende ægtefællers nedslag for renteindtægter beregnes på grundlag  

 af deres samlede positive nettorenteindtægt, der fordeles mellem dem efter  

 særlige regler, jfr. §§ 4-6.
Betingelser for nedslag Der gives kun nedslag i skatteansættelsen for personer, der er fuldt  

 skattepligtige her til landet.
Den skattepligtige skal endvidere være fyldt  

 67 år senest ved udgangen af det år, skattebetalingen vedrører, jfr. § 1.
Det er ikke længere en betingelse, at der fremsættes begæring om nedslag.  

 I praksis beregnes nedslaget for renteindtægter og udbetalinger fra ATP  

 automatisk.
Det samme gælder andre nedslagsberettigede pensioner m.v., hvorom  

 der gives oplysning i de årlige oplysningssedler.
Med henblik på at sikre, at  

 samtlige nedslagsberettigede indtægter indgår i beregningsgrundlaget, kan den  

 skattepligtige i forbindelse med selvangivelsen oplyse om disse.
Beregningsgrundlaget Nedslaget beregnes på grundlag af den skattepligtiges indtægter i  

 indkomståret i form af a. nettorenteindtægter og b. løbende pensionsudbetalinger m.v.
Ad a.
Renterne opgøres som summen af de skattepligtige renteindtægter med  

 fradrag af renteudgifter, jfr. § 2, stk.2. Nedslaget beregnes således på  

 grundlag af nettorenteindtægten.
Overstiger renteudgifterne renteindtægterne,  

 eller bliver nettorenteindtægten nul, kan der ikke beregnes nedslag for  

 renteindtægter.
Eventuelle nettorenteudgifter skal ikke fragå ved beregning  

 af nedslag for eventuelle løbende pensionsudbetalinger m.v. (jfr. nedenfor  

 under b).
 Udbytte af aktier og lignende værdipapirer anses ikke som renter og indgår  

 derfor ikke i den nedslagsberettigede renteindtægt.
Renteindtægter og -udgifter, der indgår i en virksomhed, som vælges  

 beskattet efter virksomhedsskatteloven, skal ikke medregnes ved beregning af  

 nedslag for renter.
Når der i § 2, stk.2, henvises til selvstændig  

 erhvervsvirksomhed, som drives af den skattepligtiges eventuelle ægtefælle,  

 skal det ses i sammenhæng med reglene om opgørelse af en samlet  

 nettorenteindtægt for samlevende ægtefæller.
Til belysning af  

 virksomhedsskattelovens konsekvenser for rentenedslagsloven kan der henvises  

 til eksemplet i cirkulærets pkt.7.
Ad b.
De løbende pensionsudbetalinger m.v. opgøres som summen af:
 1) løbende ydelser fra pensionsordninger, der er omfattet af PL § 2 og §§  

 5-7 f.eks. udbetalinger fra pensionskasse, ATP, livrente, overlevelsesrente  

 og invaliderente.
 Også løbende ydelser fra ordninger, der er valgt beskattet efter PL § 50,  

 medregnes med de 70 pct. af udbetalingerne, som indgår i indkomsten.
 Endvidere medregnes udbetalinger fra rateforsikringer og rateopsparinger i  

 pensionsøjemed, der er omfattet af PL § 8 og § 11 A samt udbetalinger fra  

 renteforsikringer, der er tegnet før PL's ikrafttræden, og som dengang var  

 omfattet af RFL § 1, stk.1, litra c.
2) løbende ydelser fra den skattepligtiges tidligere arbejdsgiver.
Der  

 tænkes hermed på ydelser fra de såkaldte uafdækkede pensionsordninger.
Ved  

 uafdækkede pensionsordninger forstås ordninger, hvor pensionsforpligtelsen  

 ikke er afdækket gennem indbetaling af bidrag til et livsforsikringsselskab  

 eller en pensionskasse m.m., 3) understøttelser fra den skattepligtiges tidligere arbejdsgiver samt fra  

 hjælpe- og understøttelsesfonde, pensionsreguleringsfonde og lignende  

 institutioner, hvortil den tidligere arbejdsgiver har ydet bidrag.
Det er  

 ikke en betingelse for at få beregnet nedslag på grundlag af disse indtægter,  

 at understøttelsen er fastsat som en løbende ydelse.
 4) udbetalinger, som nævnt i de foregående punkter, der tilfalder den  

 skattepligtige som følge af, at ægtefællen har været ansat i en virksomhed.
Ikke pristalsregulering Udbetalinger fra forsikringer og opsparingsordninger, hvortil staten yder  

 indekstillæg i henhold til lov om pristalsreguleret alderdomsforsikring og  

 alderdomsopsparing, giver ikke ret til nedslag, jfr. § 2, stk.4.
Tilsvarende gælder for pensionsudbetalinger, der reguleres i forhold til  

 prisudviklingen.
Herved udelukkes pensionsordninger med ret til regulering i  

 forhold til prisudviklingen.
Er der derimod ikke ret til regulering i forhold til risudviklingen,kan  

 der beregnes nedslag på grundlag af udbetalingerne, selv om de faktisk  

 suppleres med tillæg i de enkelte år.
Det er en ændring i forhold til den  

 tidligere lov og skyldes, at det ikke længere er en betingelse for nedslaget,  

 at ydelsen i det enkelte indkomstår ikke overstiger, hvad den skattepligtige  

 i alt har modtaget af tilsvarende ydelser i et af de 5 forudgående  

 indkomstår.
Kun almindelig indkomst Der beregnes ikke nedslag af beløb, der ikke indgår i den almindelige  

 indkomst.
Hvis den skattepligtige i forbindelse med sin fratræden fra  

 arbejdsgiveren f.eks. modtager et beløb, der skal beskattes som særlig  

 indkomst efter § 2, stk.1, nr.10, i LOSI, berettiger beløbet således ikke til  

 nedslag.
Beregning af nedslaget Nedslaget i den skattepligtige indkomst udgør 30 pct. af summen af de  

 renteindtægter og løbende pensionsudbetalinger m.v., der berettiger til  

 nedslag.
Nedslaget kan ikke overstige 3.600 kr.
Det betyder, at der højst kan  

 beregnes nedslag af renteindtægter og løbende pensionsudbetalinger m.v. på  

 tilsammen 12.000 kr., jfr. § 3, stk.1.
Overstiger den skattepligtige indkomst i 1987 før nedslaget 66.600 kr.,  

 nedsættes nedslagsbeløbet med 50 kr. for hver fulde 100 kr., hvormed den  

 skattepligtige indkomst før nedslaget overstiger beløbsgrænsen på 66.600 kr.,  

 jfr. § 3, stk.2. Er den skattepligtige indkomst på 73.800 kr. eller derover,  

 bortfalder derfor et hvert nedslag.
Beløbsgrænsen på 66.600 kr. reguleres  

 efter PSL § 20.
Nedslag gives i den skattepligtige indkomst.
Der gives også nedslag, når  

 den skattepligtige indkomst er negativ eller bliver negativ i forbindelse med  

 nedslaget.
 Efter PSL § 4, stk.1, nr.9, fradrages nedslaget endvidere ved opgørelsen  

 af kapitalindkomsten.
Nedslaget for samlevende ægtefæller For en skattepligtig, der er gift og samlevende med ægtefællen ved  

 indkomstårets udløb, beregnes nedslaget i den skattepligtige indkomst efter  

 reglerne i § 4, jfr. §§ 5-6. Udgangspunktet er fortsat de almindelige  

 gældende principper for beregning af nedslag, jfr. ovenfor.
Der er alene  

 indsat særlige regler for beregning af nedslaget for renteindtægter.
Reglerne  

 om eventuel aftrapning af nedslaget er som konsekvens heraf blevet tilpasset  

 disse særregler.
Nedslaget for renteindtægter beregnes på grundlag af summen af  

 ægtefællernes nettorenteindtægt (samlede renteindtægter minus renteudgifter).  

 Renteindtægten opgøres under et.
Overstiger ægtefællernes samlede  

 renteudgifter deres samlede renteindtægter, eller bliver nettorenteindtægten  

 nul, kan der som for enlige skatteydere og ikke-samlevende ægtefæller ikke  

 beregnes nedslag for renteindtægter, og nettorenteudgifterne fragår ikke ved  

 beregning af nedslag for eventuelle løbende pensionsudbetalinger m.v.
I  

 sådanne tilfælde sker en eventuel aftrapning af et nedslag for løbende  

 pensionsudbetalinger m.v. efter samme principper som for enlige skatteydere  

 og ikke-samlevende ægtefæller, jfr. § 3, stk.2.
Begge ægtefæller - ret til nedslag Er begge ægtefæller berettiget til nedslag, fordeles deres  

 nettorenteindtægt mellem dem på en sådan måde, at de får størst muligt  

 nedslag, jfr. § 5. For at opnå dette skal der ved fordelingen først tages  

 hensyn til, hvorvidt de i forvejen har andre nedslagsberettigede indtægter i  

 form af løbende pensionsudbetalinger m.v., idet nedslagsberettigede indtægter  

 på i alt 12.000 kr. svarer til det maksimale nedslag på 3.600 kr.
Der skal dernæst tages hensyn til aftrapningsgrænsen på 66.600 kr.
Lovens  

 § 4, stk.2, giver særlige regler om beregningen af aftrapningen for  

 samlevende ægtefæller med en samlet nettorenteindtægt.
For hver ægtefælle  

 opgøres en reguleret skattepligtig indkomst, og nedslagsbeløbet nedsættes med  

 50 kr. for hver fulde 100 kr., hvormed den regulerede indkomst overstiger  

 66.600 kr.
Den regulerede skattepligtige indkomst opgøres som den  

 skattepligtige indkomst (før nedslag) med tillæg af fratrukne renteudgifter  

 og med fradrag af renteindtægter (skattepligtig indkomst før renter), og med  

 tillæg af den del af ægtefællernes nettorenteindtægt, der henføres til den  

 skattepligtige efter reglerne i § 5 eller § 6.
Princippet i fordelingsreglen i § 5 er, at der »fyldes« op til  

 de nævnte henholdsvis 12.000 kr. og 66.600 kr.
Der henføres først  

 nettorenteindtægt til den ægtefælle, der har den laveste skattepligtige  

 indkomst før renter.
Det henførte beløb med tillæg af løbende  

 pensionsudbetalinger m.v. efter § 12, stk.3, jfr. stk.4, må højst udgøre  

 12.000 kr., og det må derudover ikke være så stort, at det bringer denne  

 regulerede skattepligtige indkomst op over 66.600 kr. Ægtefællernes øvrige  

 nettorenteindtægt eller en del af den henføres derefter til ægtefællen med  

 den højeste skattepligtige indkomst før renter.
Det henførte beløb må ikke  

 bringe denne ægtefælles regulerede skattepligtige indkomst op over 66.600 kr.  

 Resterende nettorenteindtægt henføres til ægtefællen med den laveste  

 skattepligtige indkomst før renter, forudsat at den regulerede skattepligtige  

 indkomst ikke herved overstiger 66.600 kr.
Endelig henføres eventuel  

 yderligere nettorenteindtægt til den ægtefælle, der har det laveste  

 nedslagsberettigede beløb efter den foretagne fordeling af  

 nettorenteindtægten med tillæg af løbende pensionsudbetalinger m.v., jfr. §  

 5, stk.5.
 Såfremt ægtefællernes skattepligtige indkomster før renter er lige store,  

 betragtes den ældste ægtefælles skattepligtige indkomst før renter som den  

 laveste.
Overstiger begge ægtefællers skattepligtige indkomster før renter 66.600  

 kr., vil der ikke ske nogen fordeling af ægtefællernes nettorenteindtægt.
Det  

 følger da af § 5, stk.5, at nettorenteindtægten skal henføres til den  

 ægtefælle, der har den laveste nedslagsberettigede indtægt i form af løbende  

 pensionsudbetalinger m.v. opgjort efter § 2, stk.3, jfr. stk.4.
 Nedslaget beregnes som 30 pct. af den skattepligtiges henførte  

 nettorenteindtægt med tillæg af eventuelle løbende pensionsudbetalinger m.v.
Opgørelsen af en samlet nettorenteindtægt for ægtefællerne og fordelingen  

 af den sker med henblik på beregning af nedslag.
Der er alene tale om  

 beregningsregler, der ikke i øvrigt medfører en ændret fordeling af renterne  

 mellem ægtefællerne ved opgørelsen af deres skattepligtige indkomst.
 Se eventuelt eksemplerne i skd.cirk.
Kun den ene - ret til nedslag Hvis kun den ene af de samlevende ægtefæller er berettiget til nedslag,  

 henføres ægtefællernes nettorenteindtægt til denne ægtefælle.
Der henføres  

 dog kun så stor en nettorenteindtægt til den nedslagsberettigede ægtefælle,  

 at den regulerede skattepligtige indkomst højst når op til aftrapningsgrænsen  

 på 66.600 kr. (lovens § 6).
 Nedslaget beregnes som 30 pct. af den henførte nettorenteindtægt med  

 tillæg af den skattepligtiges eventuelle pensionsudbetalinger m.v., dog højst  

 af 12.000 kr.
Ved dødsfald Afgår den ene ægtefælle ved døden i indkomståret, beregnes eventuelt  

 nedslag for den længstlevende ægtefælle efter reglerne i § 3, som omfatter  

 ugifte og ægtefæller, der ikke er samlevende ved indkomstårets udløb.
Sker beskatningen i dødsåret efter reglerne i KL § 14, skal eventuelt  

 nedslag for afdøde ligeledes beregnes efter reglerne i § 3. KL § 14 finder  

 anvendelse, når boet efter afdøde skiftes i umiddelbar forbindelse med  

 dødsfaldet.
Ifølge § 14 er afdødes indkomst skattepligtig frem til  

 dødsfaldet.
Der kan derfor også beregnes nedslag for den afdøde.
Dør en gift person, og overtager den længstlevende ægtefælle i umiddelbar  

 forbindelse med dødsfaldet fællesboet til hensidden i uskiftet bo, beskattes  

 længstlevende ifølge KL § 13 af begge ægtefællers indkomst i dødsåret.
Der  

 foretages dog to ansættelser.
Den ene indeholder afdødes indkomst indtil  

 dødsfaldet, og den anden indeholder den længstlevende ægtefælles indkomst.  

 Det er den længstlevende, der beskattes af ægtefællernes indkomst i dødsåret,  

 og der er derfor dennes alder, der er afgørende for, om der eventuel kan  

 indrømmes nedslag for renteindtægter.
Nedslag beregnes på grundlag af hver af  

 de to indkomstansættelser og de renteindtægter m.v., der indgår i de  

 pågældende indkomstansættelser.
Der kan således efter omstændighederne blive  

 tale om samtidigt nedslag på op til 3.600 kr. i begge skatteansættelser.
