Bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter I medfør af § 131 i lov nr. 1520 af 27. december 2014 om offentlige veje m.v., § 99, § 112, stk. 1, og § 113, stk. 1, i jernbaneloven, lov nr. 686 af 27. maj 2015, § 17, stk. 1 og 5, i lov nr. 552 af 6. juni 2007 om en Cityring, § 152, § 152 a, § 153, stk. 2, og § 153 a, stk. 2, i lov om luftfart, jf. lovbekendtgørelse nr. 1149 af 13. oktober 2017, som ændret ved lov nr. 731 af 8. juni 2018, § 134 a, stk. 1 og 2, i færdselsloven, jf. lovbekendtgørelse nr. 1324 af 21. november 2018, som ændret ved lov nr. 1521 af 18. december 2018, § 27 i postloven, jf. lovbekendtgørelse nr. 1040 af 30. august 2017, § 17 a i lov om havne, jf. lovbekendtgørelse nr. 457 af 23. maj 2012, § 27 i lov nr. 551 af 6. juni 2007 om Metroselskabet I/S og Udviklingsselskabet By og Havn I/S, § 31 D i byggeloven, jf. lovbekendtgørelse nr. 1178 af 23. september 2016, § 12 i lov nr. 441 af 8. maj 2018 om sikkerhed i net- og informationssystemer i transportsektoren, fastsættes:
Kapitel 1 Opgaver § 1. Trafik-, Bygge- og Boligstyrelsen er en styrelse under Transport-, og Boligministeriet.
 § 2. Trafik-, Bygge- og Boligstyrelsen varetager følgende opgaver:
 1) Regulering og tilsyn på jernbaneområdet vedrørende interoperabilitet, sikkerhed, beredskab og    jernbanesikring.
 2) Regulering og tilsyn på luftfartsområdet vedrørende civil luftfart, herunder beredskab, samt drift af Bornholms Lufthavn.
3) Varetagelse af statslige opgaver på trafikselskabsområdet vedrørende godkendelse af takster samt koordinering af den kollektive trafik og deling af billetindtægterne i hovedstadsområdet og tilsyn med overholdelse af Europa-Parlamentets og Rådets forordning (EU) nr.  181/2011 af 16. februar 2011 om buspassagerers rettigheder samt behandling af klager vedr. forordningen, der ikke kan behandles af Ankenævnet for Bus, Tog og Metro.
Ankenævnet for Bus, Tog og Metro har kun kompetence til at behandle civilretlige tvister.
 4) Regulering og tilsyn på postområdet.
 5) Regulering og tilsyn vedrørende sikring af havnefaciliteter og havne.
 6) Udstedelse af tilladelser til anlæg af en erhvervshavn, udvidelse af en bestående erhvervshavn samt uddybning, opfyldning og udgravning af kanaler og regulering heraf.
 7) Regulering af byggeområdet.
 8) Udpegning af operatører af væsentlige transporttjenester samt regulering og tilsyn vedrørende sikkerheden i net- og informationssystemer i transportsektoren.
Kapitel 2 Beføjelser Beføjelser efter jernbaneloven § 3. Trafik-, Bygge-  og Boligstyrelsen varetager de statslige opgaver efter jernbaneloven og opgaver, der følger af EU-forordninger vedrørende sikkerhed på jernbaneområdet.
 Stk. 2. Varetagelse af opgaver vedrørende interoperabilitet, sikkerhed, beredskab og jernbanesikring på jernbaneområdet omfatter i denne bekendtgørelse udstedelse af afgørelser, fastsættelse af regler og tilsyn.
 § 4. Transportministerens beføjelser i § 9, stk. 4 og 5, § 11, stk. 2, § 12, stk. 1 og 2, § 29, § 38 k, stk. 4, § 38 p, § 38 q, § 39, stk. 1 og 2, § 40, stk. 6, 7 og 8, § 48, stk. 3, § 49, stk. 3, § 53, stk. 4, § 54, § 56, § 58, stk. 2, § 59, stk. 2, § 61, stk. 5, § 62, stk. 4, § 63, stk. 2, § 66, stk. 2 og 4, § 68, stk. 1 og 2, § 69, stk. 7, § 78, stk. 5, § 80, stk. 7 og 8, § 100, § 101, stk. 2, § 102, stk. 1 og 2, § 109, stk. 5 og 9, § 110, stk. 1 og 2, § 111, stk. 4 og 8, og § 112, stk. 3, i jernbaneloven, udøves af Trafik-, Bygge- og Boligstyrelsen.
 Stk. 2. Transportministerens beføjelser i jernbanelovens § 29, udøves af Trafik-, Bygge- og Boligstyrelsen for så vidt angår fastsættelse af regler og normer for anlæg, vedligeholdelse og drift af jernbaneinfrastruktur, herunder for infrastrukturens forhold til omgivelserne og for sådanne for hold, som i øvrigt er af betydning for jernbaneinfrastrukturens ensartethed og sikkerhed.
Stk. 3. Transportministerens beføjelser i jernbanelovens § 102, stk. 1, vedrørende opfyldelse og anvendelse af EU-retsakter udøves af Trafik-, Bygge-  og Boligstyrelsen for så vidt angår interoperabilitet, sikkerhed, beredskab og jernbanesikring på jernbaneområdet samt forhold vedrørende miljø og naturbeskyttelse omfattet af denne lov.
Reglerne fastsættes som bekendtgørelser.
 Stk. 4. Tekniske Specifikationer for Interoperabilitet (TSI), som Trafik-, Bygge- og Boligstyrelsen fastsætter efter direktiver på jernbaneområdet, kan gennemføres i dansk ret ved Bestemmelser for Jernbane (BJ).
Beføjelser efter lov om en Cityring § 5. Transportministerens beføjelse i § 15, stk. 4, i lov om Cityring  udøves af Trafik-, Bygge- og Boligstyrelsen.
Beføjelser efter lov om luftfart § 6. Transportministerens beføjelser i § 1 a, § 2, stk. 1, litra c, § 3, stk. 1, § 4, stk. 2 og 3, § 7, stk. 3, § 9, § 13, stk. 1, litra b, § 16, stk. 1 og 2, § 20, stk. 3, § 21, stk. 3, § 24, stk. 1, § 26, stk. 1, 2 og 3, § 30, § 31, § 32, stk. 2, § 34, § 35, stk. 1, § 40 g, stk. 1-4, § 40 i, stk. 3, § 50, stk. 9, § 51, § 52, stk. 1 og 2, § 53, § 54, § 55, stk. 1 og 3, § 57, stk. 2, nr. 7-9, § 57, stk. 3, § 57 a, stk. 5 og 6, § 58, stk. 2, § 59, § 60, stk. 1 og 3, § 62, stk. 1 og 2, § 63, stk. 1, § 64, stk. 2, § 65, stk. 2, 3 og 4, § 67, stk.1, § 68, stk. 1, § 69, § 70, stk. 1 og 2, § 70 a, stk. 1-4, § 70 b, stk. 4 og 5, § 71, stk. 1-4 og 6, § 73, § 74, § 75, stk. 1, 2, 4 og 8, § 76, § 77, stk. 3, § 81, § 82, § 82 a, stk. 1 og 2, § 83, stk. 1 og 2, § 85, stk. 1, 2 og 4, § 86, § 88, § 89 a, § 89 b, stk. 1, § 126 b, stk. 3 og 4, § 126 c, stk. 3-5, § 126 d, stk. 1, 4 og 5, § 126 e, stk. 1 og 3, § 126 f, § 126 h, § 126 i, § 130, § 130 a, § 131, § 147 a, stk. 6, § 148, stk. 4, 5 og 7, § 149, stk. 18, § 150 e, stk. 1 og 2, § 150 f, stk. 1 og 3, § 151, stk. 1 og 2, § 152, stk. 3, 1. led, § 153, stk. 1, § 153 a, stk. 1, § 154, stk.  1, § 155, stk.  2, og § 156, stk.  2, i lov om luftfart samt § 111, stk.  1, i bilaget til loven, udøves af Trafik-, Bygge-  og Boligstyrelsen.
Trafik-, Bygge- og Boligstyrelsen varetager desuden opgaver, der er tillagt styrelsen i luftfartsloven, og opgaver, der følger af EU-forordninger på luftfartsområdet.
 Stk. 2. Endvidere udøves ministerens beføjelser i luftfarts-lovens § 3, stk. 2, til midlertidigt at indskrænke eller forbyde adgangen til luftfart inden for hele riget af Trafik-, Bygge-  og Boligstyrelsen, hvis indskrænkningen eller forbuddet alene skyldes hensynet til flyvesikkerheden.
 Stk. 3. Trafik-, Bygge-  og Boligstyrelsen kan efter luftfartslovens § 152, stk. 2, overlade beføjelser til andre offentlige myndigheder, private organisationer eller sagkyndige til at træffe afgørelser, som efter luftfartsloven eller § 6, stk. 1, i denne bekendtgørelse er tillagt Trafik-, Bygge-  og Boligstyrelsen, inden for den hobbyprægede flyvning, og hvor det i øvrigt må anses for flyvesikkerhedsmæssigt forsvarligt.
Stk. 4. Forvaltningslovens kap. 2-7 gælder for private organisationer og sagkyndige, der efter stk. 3 får tillagt afgørelseskompetence.
Trafik-, Bygge-  og Boligstyrelsen kan fastsætte regler om opbevaring m.v. af dokumenter og om tavshedspligt.
Beføjelser efter færdselsloven § 7. Transportministerens beføjelser i færdselslovens § 32 a, stk. 2, og § 52 b udøves af Trafik-, Bygge- og Boligstyrelsen.
Beføjelser efter lov om trafikselskaber § 8. Transportministerens beføjelser i § 2, stk. 4 og 5, § 4, § 6 b, stk. 7-9, § 6 c, § 6 d, § 7, stk. 2, § 8, § 10, § 12, stk. 4, i lov om trafikselskaber, udøves af Trafik-, Bygge- og Boligstyrelsen.
 Stk. 2. Transportministerens beføjelse i § 31, stk. 2, i lov om trafikselskaber udøves af Trafik-, Bygge- og Boligstyrelsen, når der fastsættes regler efter § 6 b, stk. 5, i lov om trafikselskaber.
Beføjelser efter postlov § 9. Transportministerens beføjelser efter postloven udøves af Trafik-, Bygge- og Boligstyrelsen.
Beføjelser efter lov om havne § 10. Transport-, bygnings- og boligministerens beføjelser i § 1 a, § 2, § 3, § 4, § 14 a, § 15, stk. 2, § 17, stk. 1, § 21, stk. 2 og 5, i lov om havne udøves af Trafik-, Bygge- og Boligstyrelsen.
Beføjelser efter lov om Metroselskabet I/S og Udviklingsselskabet By og Havn I/S § 11. Transportministerens beføjelser i § 24, stk. 2, 3 og 4, § 25, stk. 1, og § 26, stk. 1, i lov om Metroselskabet I/S og Udviklingsselskabet By  og Havn I/S udøves af Trafik-,  Bygge- og Boligstyrelsen.
Beføjelser efter byggeloven § 12. Boligministerens beføjelser i henhold til § 2, stk. 4, § 3, § 4 A, § 4 B, § 4 C, § 5, § 6, § 7, § 8, § 9, § 10, § 12, stk. 6, § 15, § 15 A, stk. 2 og 3, § 15 B, § 16, stk. 12, § 16 A, § 16 B, § 16 C, stk. 9, § 18, stk. 3 og 5, § 18 B, § 21, § 22, stk. 6 og 9, § 25 B, stk. 7, § 25 C, stk. 6, § 25 E, stk. 4, § 25 F, stk. 4 og 5, § 28, stk. 2-4, 6 og 7, § 30, stk. 2, § 30 A, § 30 B, § 30 C, § 31, 31 A, stk. 1, § 31 B, stk. 5, § 31 C og § 31 E i byggeloven, udøves af Trafik-, Bygge- og Boligstyrelsen.
Beføjelser efter lov om offentlige veje § 13. Transportministerens beføjelser i § 17 k, stk. 4, § 17 p og § 17 q i lov om offentlige veje udøves af Trafik-, Bygge- og Boligstyrelsen.
Beføjelser efter lov om sikkerhed i net- og informationssystemer i transportsektoren § 14. Transportministerens beføjelser i § 3, § 4, stk. 3, § 5, § 6, § 7, § 8, § 9, stk. 1, § 10 og § 11 i lov om sikkerhed i net- og informationssystemer i transportsektoren udøves af Trafik-, Bygge- og Boligstyrelsen.
Beføjelser efter lov om registrering af rettigheder over luftfartøjer § 15. Transportministerens beføjelser i § 31 i lov om registrering af rettigheder over luftfartøjer udøves af Trafik-, Bygge- og Boligstyrelsen.
Øvrige beføjelser § 16. Trafik-, Bygge- og Boligstyrelsen udøver de beføjelser, der er tillagt transportministeren i tekstanmærkning nr. 121 ad 28.53.02. og 28.56.04. til § 28 til finansloven vedrørende pulje til forbedringer af kollektiv trafik i yderområder og investeringsstøtte til mindre danske flyvepladser.
 § 17. Trafik-, Bygge- og Boligstyrelsen udøver de beføjelser, der er tillagt transportministeren i tekstanmærkning nr. 126 ad 28.53.04. til § 28 til finansloven vedrørende ungdomskort.
 § 18. Trafik-, Bygge- og Boligstyrelsen udøver de beføjelser, der er tillagt transportministeren i tekstanmærkning nr. 128 ad 28.53.03. til § 28 til finansloven vedrørende sociale rabatter til passagergrupper på fjernbusruterne.
 § 19. Trafik-, Bygge- og Boligstyrelsen udøver de beføjelser, der er tillagt transportministeren i tekstanmærkning nr. 139 ad 28.53.01. til § 28 til finansloven vedrørende ordningen om kompensation for prisstigninger for pendlere i den kollektive trafik (Takst Sjælland).
 § 20. Trafik-, Bygge- og Boligstyrelsen udøver de beføjelser, der er tillagt transportministeren i tekstanmærkning nr. 140 ad 28.53.01. til § 28 til finansloven vedrørende ordningen om kompensation for prisstigninger for pendlere i den kollektive trafik (Takst Vest).
Kapitel 3 Visse forskrifter, der alene kundgøres på Trafik-, Bygge- og Boligstyrelsens hjemmeside Forskrifter vedrørende jernbane § 21. Reglement for international jernbanetransport af farligt gods (RID-reglementet) af 1. maj 2015 og senere ændringer heraf indføres ikke i Lovtidende, jf. § 99, stk. 1, i jernbaneloven.
 Stk. 2. RID-reglementet og senere ændringer heraf kundgøres ved offentliggørelse på Trafik-, Bygge- og Boligstyrelsens hjemmeside www.tbst.dk.
 § 22. Forskrifter og tekniske specifikationer, der udstedes af Trafik-, Bygge- og Boligstyrelsen  efter §§ 29 og 56 i jernbaneloven kan udfærdiges som Bestemmelser for Jernbane (BJ).
 Stk. 2. De i stk. 1 nævnte forskrifter og tekniske specifikationer, der udfærdiges som BJer, indføres ikke i Lovtidende, men kundgøres ved offentliggørelse på Trafik-, Bygge-  og Boligstyrelsens hjemmeside www.tbst.dk.
Forskrifter vedrørende luftfart § 23. Forskrifter, der udstedes af Trafik-, Bygge-  og Boligstyrelsen efter § 6 kan udfærdiges som Bestemmelser for Civil Luftfart (BL), jf. dog stk. 5.
 Stk. 2. Bestemmelser for Civil Luftfart indføres ikke i Lovtidende.
Stk. 3. Organisationen for International Civil Luftfarts tekniske instruktioner for sikker lufttransport af farligt gods indføres ikke i Lovtidende.
Det samme gælder senere ændringer i de tekniske instruktioner.
 Stk. 4. De i stk. 1-3 nævnte forskrifter og tekniske instruktioner kundgøres ved offentliggørelse på Trafik-, Bygge- og Boligstyrelsens hjemmeside www.tbst.dk.
 Stk. 5. Forskrifter, der fastsættes efter luftfartslovens § 40 g, stk. 1, 3 og 4, § 50, stk. 9, § 70, § 70 a, stk. 1-4, § 70 b, stk. 4 og 5, § 76, § 85, § 126 b, stk. 3 og4, § 126 c, stk. 3-5, § 126 d, stk. 4 og5, § 126 e, stk. 3, § 126 f, stk. 2, § 130, § 130 a og § 131, udstedes som bekendtgørelser, der indføres i Lovtidende.
Kapitel 4 Klageadgang § 24. Medmindre andet følger af bestemmelserne i §§ 26-37 kan Trafik-, Bygge- og Boligstyrelsens afgørelser påklages til transport eller boligministeren.
 § 25. Klage over Trafik-, Bygge- og Boligstyrelsens afgørelser efter § 4, § 7 og § 26, stk. 2, skal være indgivet senest 4 uger efter, at den afgørelse, der klages over, er meddelt den pågældende.
 Stk. 2. Transport- eller boligministeren kan se bort fra fristen, når omstændighederne taler derfor.
Stk. 3. Klage til transport- eller boligministeren har ikke opsættende virkning.
Transportministeren, boligministeren eller Trafik-, Bygge- og Boligstyrelsen kan dog, når der foreligger særlige forhold, tillægge en klage opsættende virkning.
Klageadgang efter jernbaneloven § 26. Afgørelser truffet af Trafik-, Bygge-  og Boligstyrelsen efter jernbaneloven eller bekendtgørelser fastsat i medfør heraf, kan ikke påklages til transportministeren eller anden administrativ myndighed, jf. dog stk. 2.
 Stk. 2. Afgørelser om, hvorvidt personer på jernbaneområdet besidder de nødvendige helbredsmæssige og faglige kvalifikationer, kan påklages til transportministeren.
 § 27. Afgørelser truffet af Trafik-, Bygge- og Boligstyrelsen efter jernbanelovens § 110, og bekendtgørelser fastsat i medfør heraf, jf.  denne bekendtgørelses § 4, stk. 1, kan kun påklages til transportministeren for så vidt angår retlige spørgsmål.
Klageadgang efter lov om en Cityring § 28. Afgørelser truffet af Trafik-, Bygge- og Boligstyrelsen efter § 15 i lov om en Cityring  eller bekendtgørelser fastsat i medfør heraf kan ikke påklages til transportministeren eller anden administrativ myndighed.
Klageadgang efter lov om luftfart § 29. Afgørelser truffet af Trafik-, Bygge- og Boligstyrelsen efter § 6 i denne bekendtgørelse og efter luftfartsloven, bekendtgørelser fastsat i medfør heraf, Bestemmelser for Civil  Luftfart og EU-forordninger på luftfartsområdet kan ikke påklages til transportministeren eller anden administrativ myndighed, jf. dog stk. 2.
 Stk. 2. Afgørelser truffet efter § 6, stk. 3, i denne bekendtgørelse kan påklages til Trafik-, Bygge- og Boligstyrelsen.
Klageadgang efter færdselsloven § 30. Afgørelser truffet af Trafik-, Bygge- og Boligstyrelsen  efter § 7 i denne bekendtgørelse kan ikke påklages til transportministeren eller anden administrativ myndighed.
Klageadgang efter lov om trafikselskaber § 31. Afgørelser truffet af Trafik-, Bygge- og Boligstyrelsen efter lov om trafikselskaber og bekendtgørelser udstedt i medfør heraf kan ikke påklages til transportministeren eller anden administrativ myndighed.
Klageadgang efter postlov § 32. Afgørelser truffet af Trafik-, Bygge-  og Boligstyrelsen efter postloven og bekendtgørelser fastsat i medfør heraf, jf. § 10 i denne bekendtgørelse, kan ikke påklages til transportministeren eller anden administrativ myndighed.
Klageadgang efter lov om havne § 33. Afgørelser truffet af Trafik-, Bygge- og Boligstyrelsen i henhold til lov om havne og bekendtgørelser fastsat i medfør heraf, jf. § 9 i denne bekendtgørelse, kan ikke påklages til transportministeren eller anden administrativ myndighed.
 Stk. 2. Afgørelser truffet i henhold til havnelovens § 7, stk. 4, kan efter de almindelige konkurrenceretlige regler påklages til Konkurrence- og Forbrugerstyrelsen.
Klageadgang efter lov om Metroselskabet I/S og Udviklingsselskabet Byg og Havn I/S § 34. Afgørelser truffet af Trafik-, Bygge- og Boligstyrelsen i henhold til lov om Metroselskabet I/S og Udviklingsselskabet By og Havn I/S og bekendtgørelser fastsat i medfør heraf, jf. § 11 i denne bekendtgørelse, kan ikke påklages til transportministeren eller anden administrativ myndighed.
Klageadgang efter byggeloven § 35. Afgørelser truffet af Trafik-, Bygge- og Boligstyrelsen  i henhold til byggeloven og bekendtgørel ser fastsat i medfør heraf, jf. § 12 i denne bekendtgørelse, kan ikke påklages til boligministeren eller anden administrativ myndighed.
Klageadgang efter lov om offentlige veje § 36. Afgørelser truffet af Trafik-, Bygge- og Boligstyrelsen i henhold til kapitel 2 a i lov om offentlige veje eller bekendtgørelser fastsat i medfør heraf, jf.  § 13 i denne bekendtgørelse, kan ikke påklages til transportministeren eller anden administrativ myndighed.
Klageadgang efter lov om sikkerhed i net- og informationssystemer i transportsektoren § 37. Afgørelser truffet af Trafik-, Bygge- og Boligstyrelsen efter lov om sikkerhed i net- og informationssystemer i transportsektoren og bekendtgørelser fastsat i medfør heraf, jf. § 14 i denne bekendtgørelse, kan ikke påklages til transportministeren eller anden administrativ myndighed.
Kapitel 5 Ikrafttræden § 38 Bekendtgørelsen træder i kraft den 1. januar 2020.
 Stk. 2. Bekendtgørelse nr. 1197 af 28. september 2018 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter ophæves.
