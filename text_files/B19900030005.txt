 I henhold til § 5, stk. 2, i lov om frikommuner, jf.
lovbekendtgørelse nr. 583 af 31. august 1989, med de ændringer, der følger af lov nr. 58 af 7. februar 1990, meddeles:
 § 1.  Undervisnings- og Forskningsministeriet har den  

 26. april 1990 godkendt frikommuneregulativ nr. 5B for Kjellerup Kommune om  

 valgperiodens længde og valg af stedfortrædere ved de enkelte skoler.
 § 2.  Frikommuneregulativet indebærer, at  

 folkeskolelovens § 36c, stk. 6, 1. pkt., jf. lovbekendtgørelse nr. 438 af 20.  

 juni 1989 og § 2, 23 og 27, i Undervisnings- og Forskningsministeriets  

 bekendtgørelse nr. 720 af 16. november 1989 om valg af forældrerepræsentanter  

 til skolebestyrelser i folkeskolen, kan fraviges i Kjellerup Kommune i det  

 omfang, der følger af regulativets tekst.
 § 3.  Frikommuneregulativet træder i kraft 1. april  

 1990 og bortfalder pr. 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens dagsordener m.v., jf. lov om  

 kommunernes styrelse, § 8, stk. 4.
Undervisnings- og Forskningsministeriet,  

 den 8. maj 1990 P.
M.
V.
E.
B.
