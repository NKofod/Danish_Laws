 I medfør af § 82 i lov om luftfart, jf. lovbekendtgørelse nr. 408 af 11.  

 september 1985, som ændret ved lov nr. 837 af 18. december 1991, fastsætter  

 Statens Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 171 af 28. april 1985 om driftsforskrifter for luftfart  

 med danske luftfartøjer, § 2, stk. 1, følgende:
1. Definitioner Besætningsmedlem (Crew Member):
 En person, der er udpeget af et luftfartsforetagende til tjeneste ombord i  

 et luftfartøj i forbindelse med en flyvning.
 Bevægelseshæmmet person (Immobile Person):
 En person, som ikke selv kan bevæge sig til nærmeste nødudgang i  

 gulvniveau under en nødevakuering.
 Anm.: Blinde (svagtsynede) eller døve (tunghøre) personer omfattes  

 ikke af begrebet »bevægelseshæmmede personer«.
 Bærer (Bearer):
 En person, som er uddannet til at assistere bevægelseshæmmede personer.
 Flyvemaskine (Aeroplane):
 Et kraftdrevet luftfartøj, som er tungere end luft, og som under flyvning  

 hovedsagelig bæres oppe af aerodynamiske reaktioner på flader, der forbliver  

 faste, sålænge flyvebetingelserne ikke ændres.
 Helikopter (Helicopter):
 Et luftfartøj, der er tungere end luft, og som under flyvning bæres oppe  

 ved luftens virkning på en eller flere motordrevne rotorer, der drejer sig om  

 i hovedsagen lodrette akser.
 Luftfartøj (Aircraft):
 En indretning, der bæres oppe i atmosfæren ved luftens påvirkning, bortset  

 fra indretninger, der bæres oppe alene ved direkte luftpåvirkning på jordens  

 overflade.
 Passager (Passenger):
 Enhver person, som ikke gør tjeneste som besætningsmedlem inden for  

 flyvetiden.
 Trin-ned:
 Udvendig afstand, målt fra underkanten af en udgangs lysning til oversiden  

 af vinge eller andet fodfæste, der springer frem fra fuselagen og er af et  

 sådant omfang, at det umiddelbart kan benyttes af en person, uden at denne  

 skal udvise særlig agtpågivenhed.
 Trin-op:
 Indvendig afstand, målt fra oversiden af gulvet til underkanten af en  

 udgangs lysning.
 Type A nødudgang:
 En udgang, der har mindst 1065 mm (42') bred og mindst 1840 (72') høj  

 rektangulær lysning med hjørneradier ikke over 1/6 af bredden, og hvis  

 lysnings underkant er i højde med gulvet.
 Type I nødudgang:
 En udgang, der har mindst 610 mm (24') bred og mindst 1220 mm (48') høj  

 rektangulær lysning med hjørneradier ikke over 1/3 af bredden, og hvis  

 lysnings underkant er i højde med gulvet.
 Type II nødudgang:
En udgang, der har mindst 510 mm (20') bred og mindst 1115 mm (44') høj  

 rektangulær lysning med hjørneradier ikke over 1/3 af bredden.
Hvis udgangen  

 er placeret foran eller bag vingen, skal lysningens underkant være i højde  

 med gulvet.
Hvis udgangen er placeret over vingen, må trin-op ikke være over  

 254 mm (10'), og trin-ned ikke over 430 mm (17').
2. Anvendelsesområde 2.1 Denne BL fastsætter bestemmelser for personbefordring med danske  

 luftfartøjer.
 2.2 Denne BL fastsætter endvidere bestemmelser for udenlandsk registrerede  

 luftfartøjer, der opereres i henhold til en dansk driftstilladelse, jf.  

 luftfartslovens § 4, stk. 2.
3. Generelt 3.1 Luftfartøjets ejer/bruger skal sikre, at luftfartøjet er indrettet og  

 forsynet med udstyr i overensstemmelse med bestemmelserne i denne BL, og at  

 der i driftshåndbogen er indeholdt de instruktioner, som er krævet i denne  

 BL.
 3.2 Luftfartøjschefen skal sikre, at det aktuelle antal personer ombord  

 ikke overstiger, hvad der er bestemt i denne BL, samt at anvendelsen af  

 sikkerhedsbælter, rygning, brug af iltanlæg og passagerernes indtagelse af  

 alkoholholdige drikkevarer under flyvningen sker i overensstemmelse med  

 bestemmelserne i denne BL.
4. Antal personer ombord 4.1 Antallet af personer ombord på et luftfartøj under flyvning må ikke  

 overstige det antal, som Statens Luftfartsvæsen har godkendt det pågældende  

 luftfartøj til, og må endvidere ikke overstige antallet af sidde- og  

 liggepladser, som er forsynet med sikkerhedsbælte.
 4.1.1 Børn, som befordres i overensstemmelse med bestemmelserne i afsnit  

 8, skal ikke medregnes i antallet af personer under pkt. 4.1.
 4.1.2 Ved befordring af faldskærmsudspringere kan antallet af personer  

 ombord på luftfartøjet overstige antallet af sidde- og liggepladser, som er  

 forsynet med sikkerhedsbælte.
4.2 Ved erhvervsmæssig transport af passagerer med flyvemaskiner med en  

 maksimal startmasse på 10 tons eller derover eller med 20 eller flere  

 passagersæder må antallet af bevægelseshæmmede personer ikke være højere end a. 2 x antallet af nødudgange i flyvemaskiner, hvis kabine ude- lukkende  

 er forsynet med nødudgange af type A, type I eller type II, eller b. det totale antal nødudgange i andre flyvemaskintyper.
 Sådanne flyvninger betegnes i denne BL som ordinære flyvninger.
 4.3 Erhvervsmæssig transport af passagerer med flyvemaskiner med en  

 maksimal startmasse på 10 tons eller derover eller med 20 eller flere  

 passagersæder, hvor antallet af bevægelseshæmmede personer overstiger det  

 højst tilladte antal for en ordinær flyvning, betegnes i denne BL som  

 specialflyvning.
 4.3.1 Ved specialflyvninger, hvor der i passagerantallet indgår en gruppe  

 bevægelseshæmmede personer, skal det maksimale antal bevægelseshæmmede  

 personer fastsættes af det pågældende luftfartsforetagende i overensstemmelse  

 med pkt. 10.1.3.
 4.3.2 Ved specialflyvninger, hvor passagererne udelukkende er  

 bevægelseshæmmede personer og deres ledsagere, f.eks. bærere, plejere eller  

 pårørende, skal antallet af bevægelseshæmmede personer fastsættes af det  

 pågældende luftfartsforetagende.
 Anm.: Antallet af bevægelseshæmmede personer ombord kan være afhængigt  

 af sådanne faktorer som flyvningens længde, de bevægelseshæmmedes behov for  

 assistance under flyvning samt flyvemaskintype.
5. Sikkerhedsbælter 5.1 Bortset fra børn under 2 år, jf. afsnit 8, og faldskærmsudspringere,  

 jf. pkt. 4.1.2, skal alle personer ombord være fastspændt med sikkerhedsbælte  

 under start og landing og i øvrigt, når luftfartøjschefen beordrer dette.  

 Hvis skulderseler er installeret i flyvemaskinen, skal disse anvendes i samme  

 omfang som sikkerhedsbælter.
 5.1.1 Besætningsmedlemmer kan undlade at benytte sikkerhedsbælter, når  

 dette er nødvendigt for udførelse af opgaver, der har betydning for  

 sikkerheden.
 5.1.2 Hvis besætningen kun består af luftfartøjschefen, skal passagererne  

 være fastspændt med sikkerhedsbælter under hele flyvningen.
 5.2 Statens Luftfartsvæsens inspektører, jf. afsnit 11, kan undlade at  

 benytte sikkerhedsbælter, når det af tjenstlige årsager er nødvendigt.
6. Rygning 6.1 Hvis rygning er tilladt i henhold til flyvehåndbogen, gælder  

 rygetilladelsen kun for siddende personer i cockpit og passagerkabine.  

 Rygning på toiletter eller i andre afskærmede rum er ikke tilladt.
 6.3 Rygning er forbudt under start og landing, samt når luftfartøjschefen  

 i øvrigt skønner det nødvendigt.
 6.4 Rygning i cockpit er forbudt, når der anvendes iltanlæg i dette rum.
 6.5 I luftfartøjer med en maksimal startmasse på under 10 tons eller med  

 mindre end 20 passagersæder er tobaksrygning forbudt, når nogen af de  

 ombordværende anvender iltanlæg.
 6.6 For luftfartøjer, som benyttes til erhvervsmæssig transport af  

 passagerer, og som har en maksimal startmasse på 10 tons eller derover eller  

 har 20 eller flere passagersæder, skal instruktioner for rygning i  

 forbindelse med passagerers brug af iltanlæg være indeholdt i  

 luftfartsforetagendets driftshåndbog.
7. Indtagelse af alkoholholdige drikkevarer ved  

 erhvervsmæssig luftfart 7.1 Luftfartøjschefen skal sikre, a. at der ikke serveres alkoholholdige drikkevarer til passagerer, der er  

 synligt påvirkede af alkohol eller andre stimulerende midler, b. at passagerers indtagelse af alkoholholdige drikkevarer ombord ikke  

 udgør en fare for sikkerhed og orden i luftfartøjet, samt c. at der kun indtages alkoholholdige drikkevarer serveret af  

 luftfartsforetagendet.
 7.2 Luftfartøjschefen skal nægte at tage passagerer ombord og har ret til  

 at sætte passagerer af, som efter luftfartøjschefens skøn er så synligt  

 påvirket af alkohol eller andre stimulerende midler, at de kan udgøre en fare  

 for sikkerhed og orden ombord.
8. Befordring af børn 8.1 Børn under 2 år bør befordres i hertil indrettet liggekurv/sæde, der  

 er forsvarligt fastspændt og forsynet med anordning til barnets fastholdelse.
 8.2 Et barn under 2 år kan dog anbringes på skødet af en voksen person  

 under forudsætning af, at det pågældende sikkerhedsbælte kun anbringes  

 omkring den voksne person, og denne holder barnet fast.
9. Befordring af passagerer i cockpit/pilotsæde ved  

 erhvervsmæssig luftfart 9.1 For luftfartøjer, hvor cockpit og passagerkabine er adskilt, skal  

 instruktioner for passagerers befordring i cockpit være indeholdt i  

 luftfartsforetagendets driftshåndbog.
 Anm.: Instruktionerne skal have til formål at sørge for sikkerhed og  

 orden i cockpittet.
9.2 Hvis luftfartøjets besætning kun består af en pilot, er det tilladt at  

 benytte det ubemandede pilotsæde til befordring af en passager.
For sådan  

 anvendelse gælder følgende vilkår:
a.
Passageren må ikke være bevægelseshæmmet eller psykisk handi- cappet.
b.
Barn må ikke medføres på skødet af denne passager.
c.
Passageren skal være behørigt instrueret af luftfartøjschefen om  

 vilkårene for ophold i pilotsæde.
d.
Passageren skal under hele flyvningen være fastspændt med  

 sikkerhedsbælte.
10. Erhvervsmæssig befordring af bevægelseshæmmede  

 personer 10.1 Flyvemaskiner med en maksimal startmasse på 10 tons eller derover  

 eller med 20 eller flere passagersæder 10.1.1 Generelt 10.1.1.1 Et luftfartsforetagende skal for hver anvendt flyvemaskintype  

 udarbejde instruktioner for befordring af bevægelseshæmmede personer på  

 ordinære flyvninger.
Instruktionerne skal indføres i driftshåndbogen.  

 Instruktionerne skal endvidere udarbejdes i tilfælde, hvor forskellige  

 versioner af en flyvemaskintype kræver forskellige procedurer under en  

 nødevakuering.
 10.1.1.2 Hvis et luftfartsforetagende ønsker at befordre et større antal  

 bevægelseshæmmede personer end fastsat for ordinære flyvninger, skal  

 instruktioner herfor udarbejdes og indføres i driftshåndbogen.
 10.1.1.3 Før en flyvning påbegyndes, skal luftfartsforetagendet informere  

 luftfartøjschefen om antallet af bevægelseshæmmede personer ombord, deres  

 placering, samt i hvilket omfang plejere/bærere medfølger.
10.1.2 Ordinære flyvninger 10.1.2.1 Det pågældende luftfartsforetagende skal fastsætte i  

 driftshåndbogen, i hvilke tilfælde bevægelseshæmmede personer skal ledsages  

 af personer, der kan bistå under en evakuering.
 10.1.2.2 En bevægelseshæmmet person skal placeres i en stolerække i  

 umiddelbar nærhed af en nødudgang af type A, type I eller type II, på en  

 sådan måde, at adgangen til nødudgangen ikke blokeres.
10.1.3 Specialflyvninger 10.1.3.1 Ved specialflyvninger, jf. pkt. 4.3.1, skal bevægelseshæmmede  

 personer placeres i en og samme sektion af kabinen.
Sektionen afgrænses af  

 kabinens midtergang samt 2 på hinanden følgende nødudgange, placeret i samme  

 side, hvoraf den ene skal være af type A, type I eller af type II.
 10.1.3.1.1 I kabiner, der er opdelt i ydersektioner og midtersektion(er),  

 må bevægelseshæmmede personer ikke placeres i midtersektionen(erne).
10.1.3.2 Ved specialflyvninger skal de bevægelseshæmmede personer efter  

 luftfartsforetagendets bedømmelse placeres mest hensigtsmæssigt.
Placering må  

 dog ikke finde sted i stolerækken ud for et kabinevindue, der tjener som  

 nødudgang.
 10.1.3.3 Ved specialflyvninger skal medfølge mindst en bærer for hver 5  

 bevægelseshæmmede personer ud over det antal, som må befordres på ordinære  

 flyvninger i henhold til pkt. 4.2. Bærere skal sidde i umiddelbar nærhed af  

 de bevægelseshæmmede personer.
 10.1.3.4 Ved specialflyvninger skal den krævede minimum kabinebesætning  

 forøges med yderligere et kabinebesætningsmedlem for hver 15  

 bevægelseshæmmede ud over det antal, som må befordres på ordinære flyvninger  

 i henhold til pkt. 4.2. Ekstra kabinebesætningsmedlemmer kan erstattes af  

 bærere, hvis disse har gennemgået en uddannelse, som er vurderet  

 tilfredsstillende af det pågældende luftfartsforetagende.
10.2 Flyvemaskiner med en maksimal startmasse på ikke over 10 tons  

 eller med mindre end 20 passagersæder samt helikoptere Luftfartsforetagendet skal for hver anvendt luftfartøjstype udarbejde  

 instruktioner for befordring af bevægelseshæmmede personer.
Instruktionerne  

 skal godkendes af Statens Luftfartsvæsen og indføres i driftshåndbogen.
11. Statens Luftfartsvæsens inspektører 11.1 Inspektører på tjeneste skal have adgang til luftfartøjet, herunder  

 cockpittet, og kan kun nægtes adgang under henvisning til  

 flyvesikkerhedsmæssige hensyn.
I sådanne tilfælde skal luftfartøjschefen  

 umiddelbart efter flyvningen gøre inspektøren bekendt med årsagen.
11.2 Inspektører vil identificere sig med et blåt identitetskort med en  

 rød diagonal stribe.
Identitetskortet er forsynet med fotografi.
12. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
13. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
14. Straf 14.1 Overtrædelse af bestemmelserne i pkt. 3.1 og pkt. 3.2 i denne BL  

 straffes i medfør af luftfartslovens § 149, stk. 8, med bøde, hæfte eller  

 fængsel i indtil 2 år.
 14.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i medfør af  

 luftfartslovens § 149, stk. 14.
15. Ikrafttræden 15.1 Denne BL træder i kraft den 1. juni 1993.
 15.2 Samtidig ophæves BL 5-6, 1. udgave af 1. oktober 1987.
