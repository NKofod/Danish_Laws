(Til samtlige amtsråd og  

 kommunalbestyrelser) I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, er der den 9.  

 juni 1987 mellem Finansministeriet og Lærernes Centralorganisation indgået  

 nedenstående aftale om aflønning, afspadsering af overtimer, afvikling af  

 undertimer og overtimer, overtimebetaling og vederlæggelse af midlertidige  

 timer for ledere og lærere ved selvstændige skoler for vidtgående  

 specialundervisning i folkeskolen.
Område § 1.  Aftalen omfatter ledere og lærere ved  

 selvstændige skoler for vidtgående specialundervisning i folkeskolen.
Aflønning § 2.  En tjenestemand med pligtigt årligt  

 undervisningstimetal oppebærer en årsløn i henhold til den for  

 tjenestemandsstillingen fastsatte klassificering.
Lønnen udbetales månedlig  

 forud, beregnet som 1/12 af årslønnen på det pågældende tidspunkt.
Overtimer og undertimer § 3.  Overtimer og undertimer bør så vidt muligt  

 undgås.
 Stk. 2.  Ved overtimer forstås det antal timer, hvormed  

 det i henhold til § 9 i cirkulære af 26. februar 1988 om ledere og lærere ved  

 den vidtgående specialundervisning i folkeskolen opgjorte årlige løntimetal  

 overstiger det pligtige årlige timetal.
 Stk. 3.  Som undertimer betegnes det antal timer, der  

 kan fremkomme som forskel mellem det i stk. 2 nævnte timetal og et opgjort  

 mindre løntimetal.
Afspadsering af overtimer § 4.  Fremkomne overtimer i et skoleår (år 1) skal  

 afspadseres, således at disse timer med et tillæg på 50 pct. overføres til  

 det følgende skoleår (år 2).
Stk. 2.  I år 2 indregnes de overførte overtimer inkl.  

 tillæg, efter division med 40, forlods i lærerens ugentlige løntimetal.
Den  

 overførte tid skal i videst muligt omfang modsvares af en nedsættelse af det  

 pligtige ugentlige skematimetal inkl. reduktioner.
 Stk. 3.  Opnår læreren i år 2 et samlet årligt  

 løntimetal på over det pligtige årlige timetal, skal overtimer med tillæg som  

 nævnt i stk. 1 overføres til det herefter følgende skoleår (år 3), så vidt  

 muligt således, at den pågældendes ugentlige løntimetal i år 3 ikke  

 overstiger det pligtige ugentlige timetal, jf. stk. 2.
 § 5.  Såfremt det vil være foreneligt med det  

 tjenstlige hensyn, kan læreren efter forudgående aftale med  

 ansættelsesmyndigheden vælge at opsamle overtimer over en periode med henblik  

 på samlet afspadsering i et senere skoleår.
 Stk. 2.  For sådanne overtimer ydes det i § 4, stk. 1,  

 nævnte tillæg først, når timerne indregnes i lærerens løntimetal på det  

 aftalte tidspunkt for afspadsering.
 § 6.  I tilfælde, hvor præsterede overtimer ikke vil  

 kunne godtgøres ved afspadsering efter regler i §§ 4 og 5, kan  

 ansættelsesmyndigheden beslutte, at overtimerne uden tillæg afregnes med  

 overtimebetaling.
Afvikling af undertimer § 7.  Fremkomne overtimer ved årsopgørelsen for at  

 skoleår (år 1) overføres efter en nedsættelse med 25 pct. til det følgende  

 skoleår (år 2).
Stk. 2.  I år 2 indregnes de efter stk. 1 overførte  

 undertimer efter division med 40 som et fradrag i det ugentlige løntimetal,  

 som senere indgår i den årlige opgørelse.
Den overførte tid skal i videst  

 muligt omfang modsvares af en forøgelse af lærerens pligtige skematimetal  

 inkl. reduktioner.
 Stk. 3.  Såfremt en lærer i 2 på hinanden følgende  

 skoleår opnår et årligt løntimetal, der er mindre end det pligtige årlige  

 timetal, skal vedkommende lærers ugentlige løntimetal for det herefter  

 følgende skoleår (år 3) tilrettelægges med mindst det pligtige ugentlige  

 timetal.
Overtimebetaling § 8.  Overtimer, der ikke afvikles ved afspadsering  

 som nævnt i §§ 4-5, afregnes med betaling.
Tilsvarende gælder opgjorte  

 overtimer, når en tjenestemand fratræder sin stilling ved kommunens/  

 amtskommunens skolevæsen eller bevilges tjenestefrihed for resten af  

 skoleåret.
 Stk. 2.  Betalingssatsen pr. overtime beregnes som 1  

 divideret med det pligtige årlige timetal af vedkommende lærers årsløn med et  

 tillæg på 25 pct.
 Stk. 3.  Satsen fastsættes efter lærerens lønmæssige  

 placering den 1. i den måned, hvori overtimebetalingen kommer til udbetaling.
 Stk. 4.  Overtimebetalingen kan højst udgøre samme  

 beløb, som udbetales til en overlærer ved samme skole på skalatrin 36 inkl.  

 særligt tillæg.
Stk. 5.  Udbetalingen foretages snarest muligt og senest  

 den 31. juli i det pågældende skoleår.
Ved fratræden i løbet af skoleåret  

 sker udbetalingen senest ved udgangen af den efter fratrædelsestidspunktet  

 følgende måned.
Vederlæggelse af midlertidige timer § 9.  Midlertidige timer, som er tillagt en lærer som  

 enkeltstående, tilfældige vikartimer, jf. § 24, stk. 1, punkt 1, i cirkulære  

 af 26. februar 1988 om ledere og lærere ved den vidtgående  

 specialundervisning i folkeskolen, afregnes med betaling.
Stk. 2.  Betalingssatsen pr. læst time efter stk. 1  

 beregnes som 1 divideret med det pligtige årlige timetal af vedkommende  

 lærers årsløn med et tillæg på 25 pct.
Satsen fastsættes efter lærerens  

 lønmæssige placering den 1. i den måned, betalingen sker.
 Stk. 3.  Betalingen pr. læst time kan dog højst udgøre  

 samme beløb, som udbetales til en overlærer ved samme skole på skalatrin 36  

 inkl. særligt tillæg.
 Stk. 4.  Betalingen sker månedlig bagud.
 Stk. 5.  Skoleinspektører ved skoler med mindst 300  

 løntimer på skemaplanen, der afvikler indtil 5 af deres pligtige ugentlige  

 undervisningstimer ved at overtage indtil 200 midlertidige timer, er ikke  

 omfattet af ordningen om honorering af midlertidige timer.
 Stk. 6.  Der kan mellem kommunalbestyrelsen/amtsrådet og  

 Danmarks Lærerforening indgås lokalaftale om, at der ikke ydes betaling for  

 enkeltstående timer i henhold til stk. 1, men at timerne i stedet indgår i  

 årsopgørelsen.
Særlige regler for visse tjenestemand § 10.  Tillægges der undtagelsesvis tjenestemænd, der  

 har opnået timereduktion fra det 60. år, overtimer, afspadseres disse timer  

 som nævnt i § 4, stk. 1-3, dog uden tillæg på 50 pct.
 Stk. 2.  For skoleinspektører, der i et skoleår læser et  

 højere eller mindre timetal end det for stillingen pligtige, overføres det  

 overskydende eller manglende antal løntimer til det følgende skoleår som  

 nævnt i § 4, stk. 1-3, og § 7, dog uden tillæg på 50 pct. for overtimer eller  

 nedsættelse med 25 pct. for undertimer.
Stk. 3.  Der kan ikke ydes overtimebetaling til de i  

 stk. 1 og 2 nævnte tjenestemænd.
Tjenestemænd, der fungerer som  

 skoleinspektør i en periode, der ikke omfatter samtlige skoledage i  

 skoleåret, følger dog de almindelige regler.
Stk. 4.  Inden de i stk. 1 og 2 nævnte tjenestemænd  

 fratræder, bør de så vidt muligt afspadsere eventuelle overtimer.
Kan dette  

 ikke lade sig gøre, vederlægges ikke-afspadserede timer som anført i § 8, dog  

 uden tillæg på 25 pct.
Særlige regler for tjenestemænd med nedsat tjenestetid § 11.  For tjenestemænd, der har nedsat tjenestetid  

 mod tilsvarende nedsættelse af lønnen, beregnes lønnen som nævnt i § 2 på  

 grundlag af vedkommende lærers ugentlige løntimetal for skoleåret i forhold  

 til det ugentlige pligtige timetal.
Midlertidige timer, der læses ud over det  

 ugentlige pligtige timetal, vederlægges som nævnt i § 12, stk. 2.
 Stk. 2.  Ved eventuel permanent forhøjelse af det  

 ugentlige løntimetal i løbet af skoleåret indregnes de tillagte timer  

 (forhøjelsen) i lønnen fordelt over resten af skoleåret med virkning fra den  

 førstkommende lønudbetaling, hvori indregning af forhøjelsen sker.
 Stk. 3.  Hvis den permanente forhøjelse bevirker, at det  

 ugentlige løntimetal bliver det ugentlige pligtige timetal eller derover,  

 overgår læreren fra ændringstidpunktet til aflønning som nævnt i § 2. I dette  

 tilfælde foretages en opgørelse af løntimetallet på tilsvarende måde som ved  

 tiltræden i løbet af skoleåret, og eventuelle overtimer vederlægges som nævnt  

 i § 8.
 Stk. 4.  Såfremt der sker bortfald for resten af  

 skoleåret af undervisningstimer, der indgår i det ugentlige løntimetal,  

 foretages ingen ændring i den beregnede løn, men tjenestemanden er uden  

 yderligere betaling forpligtet til at læse et tilsvarende antal midlertidige  

 undervisningstimer på fastlagte tidspunkter i skemaet fra den 1. i den  

 efterfølgende måned.
 § 12.  For tjenestemænd, der har nedsat tjenestetid  

 mod tilsvarende nedsættelse af lønnen, finder bestemmelserne om afspadsering  

 af overtimer og afvikling af undertimer ikke anvendelse.
 Stk. 2.  Midlertidige timer, der læses af de i stk. 1  

 nævnte tjenestemænd inden for det fulde ugentlige løntimetal, vederlægges pr.  

 løntime med 1 divideret med det pligtige årlige timetal af årslønnen for en  

 tjenestemand med fuld tjenestetid, jf. § 2, og § 8, stk. 3-4. Timer ud over  

 det pligtige timetal ugentlig vederlægges som anført i § 8, stk. 2-4.  

 Betalingen sker månedlig bagud.
 Ikrafttræden m.v.
 § 12.  Cirkulæret har virkning fra den 1. august 1987.
Undervisningsministeriet, den 26.  

 februar 1988 P. m. v.
 e. b.
Kirsten Lippert fm.
