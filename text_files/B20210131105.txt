Bekendtgørelse om fiskeri og fredningsbælter i Nissum Fjord I medfør af § 30, stk. 1, nr. 1 og 2, § 31, stk. 1, nr. 2-4, § 32, stk. 1, § 34, stk. 1, § 38, stk. 2 og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 261 af 21. marts 2019, som ændret ved lov nr. 558 af 7. maj 2019, fastsættes:
Anvendelsesområde § 1. Bekendtgørelsen finder anvendelse på Nissum Fjord herunder Færgeløbet og Indfjorden indtil Sundbroen samt Bøvling Fjord og Felsted Kog.
 Stk. 2. Nissum Fjord afgrænses mod Nordsøen af fredningsbæltet, jf. § 12.
Fredning af laks og ørred § 2. Det er ikke tilladt at fiske efter, lande, opbevare, sælge, udbyde til salg eller på anden måde omsætte mod eller uden vederlag, laks (Salmo salar), ørred (Salmo trutta) og regnbueørred (Onchorynchus mykiss) fra Nissum Fjord.
 Stk. 2. Fangede laks, ørred og regnbueørred skal straks genudsættes, så vidt muligt i levende tilstand og på en sådan måde, at de ikke genfanges af redskabet.
Fredning af helt og mindstemål på skrubbe § 3. I Nissum Fjord er helt (Coregonus lavaretus) fredet i perioden fra den 1. oktober til og med den 31. marts.
 Stk. 2. Der fastsættes et mindstemål på skrubbe (Platichthys flesus) på 25,5 cm.
Generelle regler om fiskeriet § 4. Fiskeri med ruseredskaber, herunder bundgarn, dog ikke kasteruser, er ikke tilladt i perioden 15. marts til 31. maj, begge dage inklusive.
Stk. 2. Erhvervs- og bierhvervsfiskere kan, efter anmeldelse til Fiskeristyrelsen ved pågældende lokale afdeling, fiske med ruseredskaber, herunder bundgarn, når hovedgarnet i redskabet sænkes mindst 30 cm under den til enhver tid værende vandoverflade.
Ved pæleruser uden hovedgarn skal radgarnet være sænket tilsvarende.
Stk. 3. Uanset stk. 1 og 2, kan der efter ansøgning til Fiskeristyrelsen gives tilladelse til erhvervsfiskeri med op til 3 bundgarn, der ikke har hovedgarnet sænket, når redskaberne 1) i deres helhed placeres nord eller øst for det i § 15, stk. 1, 1. pkt. nævnte vandområde og ikke sydligere end en øst-vestgående linje gennem 56° 21.600 N.
Bundgarnenes positioner og fangstretning skal årligt godkendes af Fiskeristyrelsen efter rådgivning fra Danmarks Tekniske Universitet, Institut for Akvatiske Ressourcer, 2) er konstrueret uden ruser, og 3) har en rad på maksimalt 130 m.
Stk. 4. Tilladelse efter stk. 3 kan kun gives til fiskeri fra registreret fartøj, hvor det er dokumenteret, at der er udøvet erhvervsmæssigt fiskeri med tilsvarende redskab i Nissum Fjord i 2018, 2019 og 2020. Tilladelsen er personlig og kan ikke overdrages.
Tilladelse kan gives for et år ad gangen indtil 2030.
Stk. 5. Retten til en bundgarnsplads i henhold til andre regler kan ikke fortabes i perioden nævnt i stk. 1, på grund af, at der ikke sættes fiskende garn.
Hvis flere fiskere ønsker den samme bundgarnsplads, trækker Fiskeristyrelsen lod om pladsen efter bestemmelserne i den til enhver tid gældende fiskerilov.
 Stk. 6. Fiskeri med vodredskaber er ikke tilladt.
 § 5. Det er ikke tilladt at anvende nedgarn, flydegarn og lignende garnredskaber med en maskestørrelse mindre end 30 mm (halvmaske) i perioden fra den 15. marts til og med den 31. maj.
 Stk. 2. Det er ikke tilladt at anvende de i stk. 1 nævnte redskaber med en maskestørrelse mellem 40-50 mm (halvmaske) i perioden fra den 1. oktober til og med den 31. marts.
 Stk. 3. Bundsatte garn må kun være monteret med en flydeline mindre end eller lig med nr. 1,25 og en strakt højde på maksimalt 1,1 m.
 Stk. 4. Flydegarn må kun anvendes med en maskestørrelse på 46 mm (halvmaske) og en strakt højde på maksimalt 1,3 m.
 Stk. 5. De i stk. 4 nævnte flydegarn må ikke anvendes i perioden fra den 1. oktober til og med den 31. marts.
 Stk. 6. Under fiskeri med nedgarn er det forbudt at jage fisk i garnene ved pulsning eller lignende.
 § 6. Fritidsfiskere må maksimalt anvende en samlet garnlængde på 135 m, uanset om der anvendes 1, 2 eller 3 garn.
 Stk. 2. De i stk. 1 nævnte garn må kun være af følgende typer (halvmaske):
 1) 65 mm (fra den 1. marts til og med den 15. november).
 2) 58-65 mm (fra den 16. november til og med den 28. (29). februar).
 3) 46 mm (fra den 1. april til og med den 30. september).
 4) 36 mm (hele året i Feldsted Kog, jf. dog § 11, stk. 1).
 5) 28-32 mm (dog 30-32 mm fra den 15. marts til og med den 31. maj).
Stk. 3. Af de i stk. 2 nævnte garntyper må 1) højst 45 m være 46 mm (halvmaske), og 2) højst 45 m være 28-32 mm (halvmaske).
§ 7. Erhvervs- og bierhvervsfiskere må i alt maksimalt anvende 405 m nedgarn pr. person.
Heraf må højst 135 m være flydegarn.
Den samlede garnlængde pr. nedgarn må maksimalt være 135 m, og der må maksimalt sammenbindes 135 m nedgarn.
Afstanden mellem serier af nedgarn på maksimalt 135 m fra samme fisker skal mindst være 25 m.
 § 8. Erhvervsfiskeri skal udøves personligt, og hvis redskabet røgtes eller sættes uden ejerens medvirken, skal medhjælperen have erhvervsfiskerstatus.
§ 9. Erhvervs- og bierhvervsfiskeri må kun udøves med registrerede fartøjer, der er opført på en licensliste udfærdiget af Fiskeristyrelsen.
Licenslisten indeholder 20 licenser.
På listen kan kun opføres fartøjer, 1) der har udøvet dokumenteret erhvervs- og bierhvervsfiskeri i Nissum Fjord i 2012 og 2013, eller 2) hvis længde overalt højst må være 8 m.
Stk. 2. Fiskeristyrelsen bekendtgør på styrelsens hjemmeside, når der er en ledig licens efter stk. 1. Ansøgningsfristen til at søge om licens er 4 uger fra offentliggørelsen på Fiskeristyrelsens hjemmeside.
Ved flere ansøgere, som opfylder betingelserne i stk. 1, end der er ledige licenser, tildeles ledige licenser ved lodtrækning.
Stk. 3. Der kan kun tildeles én licens pr. ansøger.
Licensen kan ikke overdrages.
 Stk. 4. En licenshaver mister licensen, hvis der ikke er registreret landinger på pågældende licens i to på hinanden følgende kalenderår.
 Stk. 5. Uanset stk. 1, kan erhvervs- og bierhvervsfiskeri udøves efter reglerne i § 6. Forinden fiskeriet påbegyndes, skal der gives oplysninger om fiskerens navn, adresse og fartøjsnummer til Fiskeristyrelsen ved pågældende lokale afdeling.
Fredningsbælter § 10. Ved udløbet af Storåen (56° 19,390´N, 8° 18,208´Ø) i Felsted Kog fastlægges et udvidet fredningsbælte, omfattende vandområdet Svælget og ud til linjen afgrænset af følgende positioner:
1) 56° 19,490´N, 8° 17,300' Ø og 2) 56° 18,090´N, 8° 17,300' Ø.
 Stk. 2. I det i stk. 1, nævnte område er fiskeri ikke tilladt.
 § 11. Der fastlægges et udvidet fredningsbælte i Felsted Kog, som mod vest afgrænses af en ret linje mellem følgende positioner:
1) 56° 20, 750´ N, 8° 15,177´ Ø og 2) 56° 19,200' N, 8° 13,120' Ø.
3) Mod syd i Felsted Kog afgrænses fredningsbæltet af en ret linje mellem følgende positioner 56° 18,550' N, 8° 14,200´Ø og 4) 56° 18,550´N, 8° 17,400´Ø.
 Stk. 2. I det i stk. 1 nævnte udvidede fredningsbælte i Felsted Kog er det ikke tilladt at anvende nedgarn.
Stk. 3. I det i stk. 1 nævnte udvidede fredningsbælte er fiskeri ikke tilladt.
Erhvervs- og bierhvervsfiskere kan dog, efter anmeldelse til Fiskeristyrelsen ved pågældende lokale afdeling, fiske med ruseredskaber, når de er monteret med stopnet med en maskestørrelse på højst 75 mm (halvmaske) eller tilsvarende stoprist.
Redskaberne skal i perioden fra den 15. marts til og med den 31. maj sænkes efter reglerne i § 4.
 Stk. 4. Syd for det i stk. 1 nævnte udvidede fredningsbælte, skal erhvervs- og bierhvervsfiskere ansøge om tilladelse til fiskeri med nedgarn og ruseredskaber ved Fiskeristyrelsens pågældende lokale afdeling.
 § 12. Ved udløbet af Nissum Fjord ved Thorsminde Kanalen i Nordsøen må intet fiskeri, bortset fra fiskeri med lette håndredskaber, finde sted nærmere end 750 meter regnet fra udløbet (56° 22,313´N, 8° 06,825´Ø).
 Stk. 2. Reglerne i §§ 2 og 3 om fredning, omsætningsforbud og genudsætning finder tilsvarende anvendelse i området nævnt i stk. 1.
 Stk. 3. I Thorsminde Kanal er det ikke tilladt at anvende nedgarn.
 § 13. Fiskeri er ikke tilladt nærmere end 500 meter fra udløbet af følgende vandløb:
 1) Færgeløbets udløb (Bøvling Fjord), 56° 25,013´N, 8° 10,172´Ø.
 2) Faare Mølle Å (Bøvling Fjord), 56° 25,654´N, 8° 09,908´Ø.
 3) Damhus Å (Mellemfjord), 56° 21,019´N, 8° 14,624´Ø.
 4) Landkanalens afvanding fra Husby Sø (Felsted Kog), 56° 17,363´N, 8° 14,655´Ø.
 5) Flynder Å ved Sundbroen (Indfjorden), 56° 24,654´N, 8° 13,764´Ø.
 6) Sønder Sunds udløb (Indfjorden), 56° 24,251´N, 8° 13,409´Ø.
 § 14. Fiskeri er ikke tilladt, bortset fra fiskeri med stang og snøre, på strækningen øst for afvandingsslusen afgrænset af følgende positioner:
 1) 56° 22,453´N, 8° 07,798´Ø.
 2) 56° 22,453´N, 8° 08,600´Ø.
 3) 56° 22,166´N, 8° 08,600´Ø.
 4) 56° 22,166´N, 8° 08,120´Ø.
 Stk. 2. Nord- og sydgrænsen for det i stk. 1, nævnte område er afmærket med båker, som er opstillet på de oppumpede sandbarrer i fjorden nord og syd for afvandingsslusen.
 Stk. 3. I området inden for en afstand af 50 meter af afvandingsslusen på dennes vestside er fiskeri ikke tilladt.
 Stk. 4. I området fra 50 meter fra afvandingsslusen og udefter til havnemolernes yderste, vestlige ende er fiskeri ikke tilladt, dog tillades fiskeri med stang og snøre.
 § 15. Intet faststående redskab må udsættes i følgende vandområder, jf. bilag 1:
 1) I et løb af 300 meters bredde gennem Vesterfjord, Smallen, Mellemfjord og Pumperenden, afgrænset af følgende positioner:
 a) 56° 19,200´N, 8° 14,600´Ø.
 b) 56° 21,000´N, 8° 12,000´Ø.
 c) 56° 21,300´N, 8° 09,900´Ø.
 d) 56° 22,166´N, 8° 08,600´Ø.
 e) 56° 22,453´N, 8° 08,600´Ø.
 f) 56° 22,453´N, 8° 08,745´Ø.
 g) 56° 22,256´N, 8° 08,844´Ø.
 h) 56° 21,444´N, 8° 10,064´Ø.
 i) 56° 21,146´N, 8° 12,150´Ø.
 j) 56° 19,312´N, 8° 14,817´Ø.
 2) I et løb af 150 meters bredde gennem Vesterfjord mellem Rønsodde og Mindeodde til Nørre Fjord, afgrænset af følgende positioner:
 a) 56° 22,453´N, 8° 08,600´Ø.
 b) 56° 22,903´N, 8° 08,824´Ø.
 c) 56° 24,460´N, 8° 08,821´Ø.
 d) 56° 24,439´N, 8° 08,967´Ø.
 e) 56° 22,903´N, 8° 08,970´Ø.
 f) 56° 22,453´N, 8° 08,745´Ø.
 3) I et løb af 125 meters bredde fra Nørre Fjord til Færgeløbet, afgrænset af følgende positioner:
 a) 56° 24,460´N, 8° 08,821´Ø.
 b) 56° 25,104´N, 8° 10,169´Ø.
 c) 56° 25,023´N, 8° 10,185´Ø.
 d) 56° 24,439´N, 8° 08,967´Ø.
 4) I et løb af 50 meters bredde (25 meter på hver side) fra Færgeløbet til fredningsbælterne ved Flynder Å´s og Søndersunds udløb i Indfjorden, afgrænset af følgende positioner:
 a) 56° 24,819´N, 8° 11,368´Ø.
 b) 56° 24,538´N, 8° 13,330´Ø.
 c) 56° 24,512´N, 8° 13,318´Ø.
 d) 56° 24,792´N, 8° 11,373´Ø.
 5) I et løb af 60 meters bredde på strækningen fra Dybet i Felsted Kog gennem Kedelen, afgrænset af følgende positioner:
 a) 56° 19,767´N, 8° 14,863´Ø.
 b) 56° 19,667´N, 8° 15,050´Ø.
 c) 56° 19,625´N, 8° 15,272´Ø.
 d) 56° 19,503´N, 8° 15,200´Ø.
 e) 56° 19,487´N, 8° 15,251´Ø.
 f) 56° 19,643´N, 8° 15,346´Ø.
 g) 56° 19,693´N, 8° 15,084´Ø.
 h) 56° 19,795´N, 8° 14,895´Ø.
 Stk. 2. Uanset stk. 1, må der fiskes med nedgarn i de i stk. 1 nævnte vandområder.
 Stk. 3. I Færgeløbet er alt fiskeri forbudt, dog undtaget fiskeri med stang og snøre.
 Stk. 4. I Indfjorden er alt fiskeri forbudt vest for linjen gennem følgende positioner:
1) 56° 24,947´N, 8° 11,345´Ø og 2) 56° 24,676´N, 8° 11,393´Ø.
 § 16. I områder med siv og rør er alt fiskeri forbudt, dog tillades anbringelse af rusers og bundgarns inderste pæl.
 § 17. En kortskitse, der viser fredningsbælterne og de særlige gennemgangszoner nævnt i §§ 10 - 15, er trykt som bilag til bekendtgørelsen.
 Straf og ikrafttrædelse m.v.
 § 18. Med bøde straffes den, der overtræder eller forsøger at overtræde § 2, § 3, § 4, stk. 1-3 og 5, §§ 5-8, § 9, stk. 1, 3 og 5, § 10, stk. 2, § 11, stk. 2-4 og §§ 12-16.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 19. Bekendtgørelsen træder i kraft den 1. juli 2021.
 Stk. 2. Bekendtgørelse nr. 1376 af 30. november 2015 om fiskeri og fredningsbælter i Nissum Fjord og Vedtægt nr. 7001 af 27. juli 1984 om fiskeriet i Nissum fjord mv. ophæves.
