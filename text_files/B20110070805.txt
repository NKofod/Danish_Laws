Bekendtgørelse om ændring af bekendtgørelse om støtte til producentorganisationers driftsfonde inden for frugt- og grøntsagssektoren1) § 1 I bekendtgørelse nr. 1113 af 24. november 2008 om støtte til producentorganisationers driftsfonde inden for frugt- og grøntsagssektoren foretages følgende ændringer:
 1. Indledningen affattes således:
»I medfør af § 1, stk. 1-5, og § 4, stk. 1, 5 og 7, i lov om administration af det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 445 af 23. april 2010 fastsættes:« 2. I § 1 indsættes som stk. 2:
»Stk. 2. Efter denne bekendtgørelse kan der gives midlertidigt tilskud til kriseforanstaltninger til producenter af frugt og grønt, som ikke er medlem af en producentorganisation, eller som er medlem af en producentorganisation, hvis anerkendelse er suspenderet af myndighederne.« 3. I § 7 indsættes efter stk. 3 som nyt stykke:
»Stk. 4. Støttelofter som angivet i stk. 1-3 finder ikke anvendelse for beregning af støtten i medfør af § 7a.
Støtten efter § 7a beregnes på baggrund af de af EU fastsatte støttelofter og de af EU fastsatte maksimale støttebeløb for midlertidigt tilskud til kriseforanstaltninger.« Stk. 4-7 bliver herefter stk. 5-8.
 4. I § 7, stk. 5-7, der bliver stk. 6-8, ændres »stk. 4« til: »stk. 5«.
 5. Efter § 7 indsættes:
»Kapitel 4a Midlertidigt tilskud til kriseforanstaltninger § 7a.
Ministeriet for Fødevarer, Landbrug og Fiskeri kan indenfor den af EU afsatte ramme give særligt tilskud til gennemførelse af tilbagekøb, grøn høst og undladt høst i perioden 26. maj til 30. juni 2011 for følgende produkter:
1) Tomater henhørende under KN kode 0702 00 00 2) Salat henhørende under KN kode 0705 11 00 og KN kode 0705 19 00 og kruset endivie og bredbladet endivie henhørende under KN kode 0705 29 00 3) Agurker henhørende under KN kode 0707 00 05 4) Sød peber henhørende under KN kode 0709 60 10 5) Courgetter henhørende under KN kode 0709 90 70 Stk. 2. Ved tilbagekøb forstås tilbagetrækning af produkter fra markedet.
§ 7b.
Følgende kan forhåndsanmelde og ansøge om midlertidigt tilskud:
1) Anerkendte producentorganisationer inden for frugt- og grøntsagssektoren 2) Producenter af frugt og grønt som ikke er medlemmer af en godkendt producentorganisation inden for frugt- og grøntsagssektoren 3) Producenter af frugt og grønt, som er medlem af en producentorganisation, hvis anerkendelse er suspenderet af myndighederne på anmeldelsestidspunktet.
§ 7c.
Ansøgere skal udfylde og indsende en forhåndsmeddelelse til FødevareErhverv med angivelse af KN kode, produkt, sort og mængde.
Ved grøn høst og undladt høst skal det beplantede areal oplyses.
Skema til forhåndsmeddelelse findes på FødevareErhvervs hjemmeside.
 Stk. 2. Plantedirektoratet gennemfører fysisk kontrol af produkterne og/eller arealerne på baggrund af ansøgers forhåndsmeddelelse.
Stk. 3. Produkter, som er forhåndsmeddelt af en producentorganisation, jf. § 7b, litra a, og som er udtaget til fysisk kontrol af FødevareErhverv, og hvor tilbagekøb, grønhøst og undladt høst foretages, inden Plantedirektoratet har gennemført fysisk kontrol, er ikke støtteberettigede.
For produkter, der ikke er udtaget til fysisk kontrol, skal producentorganisationen forevise nødvendig dokumentation ved ansøgning for at tilbagekøb, grøn høst eller undladt høst har fundet sted.
 Stk. 4. Produkter, som er forhåndsmeddelt af producenter, jf. § 7b, litra b og c, og hvor tilbagekøb, grøn høst eller undladt høst foretages, inden Plantedirektoratet har gennemført fysisk kontrol, er ikke støtteberettiget.
§ 7d.
Ansøgning om midlertidigt tilskud til tilbagekøb, grøn høst og undladt høst indgives til FødevareErhverv efter den fysiske kontrol har fundet sted, og tiltaget er gennemført.
Ansøgningsskema findes på FødevareErhvervs hjemmeside.
Stk. 2. Ansøgningsfristen er 11. juli 2011.« § 2 Bekendtgørelsen træder i kraft den 29. juni 2011.
