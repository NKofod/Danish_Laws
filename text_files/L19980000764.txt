 I henhold til kgl. resolution af 30. september 1992 har Danmark  

 ratificeret den Europæiske Konvention om Koproduktion af Film, som blev åbnet  

 for undertegnelse i Strasbourg den 2. oktober 1992. Danmarks  

 ratifikationsinstrument deponeredes den 2. oktober 1992 hos generalsekretæren  

 for Europarådet, som i henhold til konventionens artikel 22 er depositar.
 Konventionen har følgende ordlyd:
Oversættelse EUROPÆISK KONVENTION OM KOPRODUKTION AF FILM Præambel De undertegnede medlemsstater af Europarådet og øvrige stater, der har  

 tiltrådt den Europæiske Kulturkonvention, er i betragtning af, at det er Europarådets mål at skabe større enhed mellem  

 medlemsstaterne, især med henblik på at sikre og fremme de idealer og  

 principper, der er medlemsstaternes fælles arv; i betragtning af, at grundelementerne i disse principper er den frie  

 kreative udfoldelse og ytringsfriheden; i betragtning af, at den Europæiske Kulturkonvention bl.a. tager sigte på  

 at beskytte den kulturelle mangfoldighed i de forskellige europæiske lande; i betragtning af, at koproduktion af film, hvorigennem den kulturelle  

 mangfoldighed udvikles og kommer til udtryk på europæisk plan, bør fremmes; besluttet på at udvikle disse principper og under henvisning til  

 Ministerkomiteens anbefalinger om film og det audiovisuelle område, i  

 særdeleshed anbefaling nr.
R (86) 3 om fremme af audiovisuel produktion i  

 Europa; anerkendende, at oprettelsen af Eurimages-fonden, den europæiske  

 koproduktions- og distributionsfond for film og det audiovisuelle område,  

 tilgodeser ønsket om at fremme europæisk koproduktion af film, og at der  

 derved er skabt en ny drivkraft for udviklingen af filmkoproduktioner i  

 Europa; besluttet på at nå dette kulturelle mål i kraft af en fælles indsats for  

 at øge produktionen og fastsætte regler, der er særligt hensigtsmæssige for  

 europæiske multilaterale filmkoproduktioner generelt; under henvisning til, at vedtagelsen af fælles regler normalt reducerer  

 eventuelle begrænsninger og skaber grundlaget for europæisk samarbejde om  

 koproduktion af film; nået til enighed om følgende bestemmelser:
Almene bestemmelser Artikel 1 Konventionens formål Konventionslandene forpligter sig til at fremme udviklingen af europæisk  

 filmkoproduktion i henhold til nedenstående bestemmelser.
Artikel 2 Anvendelsesområde 1. Nærværende konvention regulerer forholdet mellem  

 konventionslandene i forbindelse med multilateral koproduktion inden for  

 disses territorier.
 2. Konventionen finder anvendelse på:
 Nærværende konvention gælder i alle tilfælde udelukkende på betingelse af,  

 at det koproducerede værk opfylder definitionen af et europæisk filmværk i  

 artikel 3, stk. 3, nedenfor.
 3. Bilaterale overenskomster mellem konventionslandene  

 finder fortsat anvendelse på bilaterale koproduktioner.
Hvad angår multilaterale koproduktioner, gælder denne konvention forud for  

 bilaterale overenskomster mellem konventionslandene.
Bestemmelserne om  

 bilaterale koproduktioner gælder i det omfang, de ikke er i modstrid med  

 konventionens bestemmelser.
 4. Såfremt to konventionslande ikke har indgået aftale  

 om bilaterale koproduktioner, finder konventionen også anvendelse på sådanne,  

 medmindre et af de pågældende lande har taget forbehold i henhold til  

 vilkårene i artikel 20.
Artikel 3 Definitioner I denne konvention forstås ved:
Koproduktionsregler Artikel 4 Ligestilling med nationale film 1. Europæiske filmværker i form af multilaterale  

 koproduktioner, som falder inden for nærværende konventions  

 anvendelsesområde, er berettiget til den samme støtte, som nationale film kan  

 opnå i henhold til de love og forskrifter, der er gældende i de  

 konventionslande, der deltager i den pågældende koproduktion.
 2. Støtten skal bevilges den enkelte producent af det  

 konventionsland, hvori producenten er etableret, i henhold til de betingelser  

 og begrænsninger, der er fastsat i det pågældende lands gældende love og  

 forskrifter og i overensstemmelse med nærværende konvention.
Artikel 5 Betingelser for koproduktionsstatus 1. Enhver koproduktion af filmværker skal godkendes af  

 de kompetente myndigheder i de konventionslande, hvori de deltagende  

 producenter er etableret, efter samråd mellem disse myndigheder og i  

 overensstemmelse med de i bilag I fastsatte procedurer.
Dette bilag udgør en  

 integreret del af nærværende konvention.
2. Ansøgning om koproduktionsstatus indgives til  

 godkendelse hos de kompetente myndigheder efter den ansøgningsprocedure, der  

 er foreskrevet i bilag I.
Denne godkendelse er endelig, under forudsætning af  

 at de indledende forpligtelser vedrørende kunstneriske, økonomiske og  

 tekniske forhold opfyldes.
 3. Projekter af en decideret pornografisk eller  

 voldsforherligende karakter, eller som er åbenlyst nedværdigende, kan ikke  

 opnå koproduktionsstatus.
 4. Den støtte, der er tilknyttet koproduktionsstatus,  

 ydes producenter, som deltager i en koproduktion, og som anses for at have  

 ordnede og tilstrækkelige tekniske og økonomiske forhold og de rette faglige  

 kvalifikationer.
5. Hver kontraherende stat skal udpege de kompetente  

 myndigheder, der er omtalt i stk. 2 ovenfor, i en erklæring, der afgives på  

 undertegnelsestidspunktet eller ved indlevering af ratifikations-, accept-,  

 godkendelses- eller tiltrædelsesinstrumentet.
Denne erklæring kan senere  

 ændres.
Artikel 6 Forholdet mellem producenters bidrag 1. I forbindelse med multilaterale koproduktioner skal  

 hver enkelt producent bidrage med mindst 10% og højst 70% af filmværkets  

 samlede produktionsomkostninger.
Hvor det mindste bidrag udgør under 20%, kan  

 det pågældende konventionsland begrænse eller udelukke adgangen til nationale  

 produktionsstøtteordninger.
 2. Hvor nærværende konvention træder i stedet for en  

 bilateral overenskomst mellem to konventionslande i henhold til  

 bestemmelserne i artikel 2, stk. 4, må det mindste bidrag ikke udgøre under  

 20% og det største ikke over 80% af filmværkets samlede  

 produktionsomkostninger.
Artikel 7 Producenternes rettigheder 1. Producenterne skal i koproduktionsaftalen sikres  

 fælles ejendomsret til den originale film og til lydnegativet.
Aftalen skal  

 indeholde en bestemmelse om, at dette negativ skal opbevares på et sted, som  

 producenterne aftaler, og hvortil de har fri adgang.
 2. Hver enkelt producent skal endvidere i  

 koproduktionsaftalen sikres ret til et mellemnegativ eller ethvert andet  

 kopieringsmedie.
Artikel 8 Teknisk og kunstnerisk indsats 1. Hver enkelt producent skal deltage effektivt i det  

 tekniske og kunstneriske arbejde.
I princippet skal producenternes bidrag i  

 form af kreativt, teknisk og kunstnerisk personale, skuespillere og anlæg stå  

 i forhold til deres investering.
 2. Teknikere og assistenter, der deltager i optagelsen  

 af værket, skal med forbehold af konventionslandenes internationale  

 forpligtelser og de krav, som filmmanuskriptet stiller, være statsborgere i  

 de lande, der deltager i koproduktionen, og postproduktionen skal normalt  

 foregå i disse lande.
Artikel 9 Koproduktioner af finansiel karakter 1. Koproduktioner kan opnå koproduktionsstatus i  

 henhold til nærværende konvention uanset bestemmelserne i artikel 8 og under  

 iagttagelse af de særlige betingelser og begrænsninger, der er fastsat i  

 konventionslandenes gældende love og bestemmelser, såfremt sådanne projekter:
 2. Koproduktioner af finansiel karakter kan kun opnå  

 koproduktionsstatus med de kompetente myndigheders godkendelse i hvert enkelt  

 tilfælde, i særdeleshed i betragtning af artikel 10 nedenfor.
Artikel 10 Overordnet balance 1. Der skal være overordnet balance i  

 konventionslandenes filmsamarbejde, både med hensyn til den samlede  

 investering og deltagelsen i det kunstneriske og tekniske arbejde med  

 filmkoproduktionen.
 2. Et konventionsland, der gennem en rimelig periode  

 konstaterer et underskud i landets samarbejde om koproduktioner med et eller  

 flere af de øvrige konventionslande, kan for at bevare sin kulturelle  

 identitet tilbageholde sin godkendelse af en efterfølgende koproduktion,  

 indtil der igen er balance i filmsamarbejdet med det eller de pågældende  

 lande.
Artikel 11 Indrejse og ophold Hvert enkelt konventionsland skal medvirke til at lette indrejse, ophold  

 og opnåelse af arbejdstilladelser i det pågældende land for teknisk og  

 kunstnerisk personale fra andre konventionslande, der deltager i en  

 koproduktion, i overensstemmelse med landets gældende love, forskrifter og  

 internationale forpligtelser.
Ligeledes skal konventionslandene tillade  

 midlertidig import og reeksport af udstyr, der er påkrævet til produktionen  

 og distributionen af filmværker, der falder inden for konventionens  

 anvendelsesområde.
Artikel 12 Anførelse af koproducerende lande i fortekster 1. Lande, der har deltaget i koproduktionen af  

 filmværker, skal angives i forteksterne (credits) dertil.
 2. Navnene på disse lande skal være tydeligt angivet i  

 forteksterne, i alt reklame- og PR-materiale og ved forevisning af  

 filmværket.
Artikel 13 Eksport Hvor et koproduceret filmværk eksporteres til et land, hvor importen af  

 filmværker er underlagt kvotaordninger, og en af de koproducerende parter  

 ikke frit kan indføre sine filmværker i importlandet, Artikel 14 Sprog Ved bevilling af koproduktionsstatus kan den kompetente myndighed i et  

 konventionsland kræve, at den producent, der er etableret i dette land,  

 tilvejebringer en endelig version af filmværket på et af de sprog, der  

 anvendes i landet.
Artikel 15 Festivaler Medmindre de deltagende producenter beslutter andet, skal koproducerede  

 filmværker vises på internationale festivaler af det konventionsland, hvor  

 hovedproducenten er etableret, eller i tilfælde af producenternes lige store  

 økonomiske indsats, af det konventionsland, som stiller filminstruktøren til  

 rådighed.
Afsluttende bestemmelser Artikel 16 Undertegnelse, ratifikation, accept, godkendelse 1. Denne konvention kan undertegnes af Europarådets  

 medlemsstater og de øvrige stater, der har tiltrådt den Europæiske  

 Kulturkonvention, som måtte erklære sig indforstået med at være bundet af:
 2. Ratifikations-, accept- og godkendelsesinstrumenter  

 skal deponeres hos Europarådets generalsekretær.
Artikel 17 Ikrafttræden 1. Nærværende konvention træder i kraft den første dag  

 i måneden efter udløbet af en periode på tre måneder fra den dato, hvor fem  

 stater, hvoraf mindst fire skal være medlemmer af Europarådet, har erklæret  

 sig indforstået med at være bundet af konventionen i overensstemmelse med  

 artikel 16.
 2. For undertegnende stater, der efterfølgende  

 erklærer sig indforstået med at være bundet af konventionen, træder denne i  

 kraft den første dag i måneden efter udløbet af en periode på tre måneder fra  

 datoen for undertegnelse eller deponering af ratififikations-, accept- eller  

 godkendelsesinstrumentet.
Artikel 18 Tredjelandes tiltrædelse 1. Efter nærværende konventions ikrafttræden kan  

 Europarådets Ministerkomite give enhver europæisk stat, der ikke er medlem af  

 Europarådet, samt det Europæiske Økonomiske Fællesskab mulighed for at  

 tiltræde denne konvention, ifølge en flertalsafgørelse som fastsat i artikel  

 20.d i statutten for Europarådet, og hvor dette vedtages enstemmigt af  

 repræsentanterne for de kontraherende stater, der er berettiget til at sidde  

 i Ministerkomiteen.
 2. For tiltrædende stater og det Europæiske Økonomiske  

 Fællesskab skal konventionen i tilfælde af disses tiltrædelse træde i kraft  

 den første dag i måneden efter udløbet af en periode på tre måneder fra  

 datoen for deponeringen af tiltrædelsesinstrumentet til Europarådets  

 generalsekretær.
Artikel 19 Territorialklausul 1. Enhver stat kan på undertegnelsestidspunktet eller  

 ved deponering af sit ratifikations-, accept-, godkendelses- eller  

 tiltrædelsesinstrument specificere det eller de territorier, hvor denne  

 konvention skal finde anvendelse.
2. Ethvert konventionsland kan efterfølgende ved en  

 erklæring stilet til Europarådets generalsekretær udvide anvendelsen af  

 konventionen til ethvert andet territorium specificeret i erklæringen.
I et  

 sådant territorium skal konventionen træde i kraft den første dag i måneden  

 efter udløbet af en periode på tre måneder fra datoen for generalsekretærens  

 modtagelse af en sådan erklæring.
3. Enhver erklæring afgivet i henhold til de to  

 ovenstående stykker kan for ethvert således specificeret territorium trækkes  

 tilbage ved en meddelelse stilet til generalsekretæren.
Tilbagetrækningen får  

 virkning fra den første dag i måneden efter udløbet af en periode på tre  

 måneder fra datoen for generalsekretærens modtagelse af en sådan meddelelse.
Artikel 20 Forbehold 1. Enhver stat kan på undertegnelsestidspunktet eller  

 ved deponering af sit ratifikations-, accept-, godkendelses- eller  

 tiltrædelsesinstrument erklære, at artikel 2, stk. 4, ikke finder anvendelse  

 på bilateralt koproduktionssamarbejde med et eller flere af  

 konventionslandene.
Desuden kan den forbeholde sig retten til at fastsætte  

 den højeste andel af deltagelse forskelligt fra det i artikel 9, stk. 1.a  

 fastsatte.
Der kan ikke tages andre forbehold.
2. Ethvert konventionsland, der har taget forbehold i  

 henhold til ovenstående stykke, kan helt eller delvist trække forbeholdet  

 tilbage ved en meddelelse til Europarådets generalsekretær.
Tilbagetrækningen  

 får virkning på datoen for generalsekretærens modtagelse af meddelelsen.
Artikel 21 Opsigelse 1. Enhver konventionspart kan til enhver tid for sin  

 del opsige denne konvention ved en meddelelse til Europarådets  

 generalsekretær.
 2. Opsigelsen får virkning fra den første dag i  

 måneden efter udløbet af en periode på seks måneder fra datoen for  

 generalsekretærens modtagelse af meddelelsen.
Artikel 22 Meddelelser Europarådets generalsekretær skal give Rådets medlemsstater samt enhver  

 anden stat og det Europæiske Økonomiske Fællesskab, som måtte tiltræde  

 nærværende konvention eller blive tilbudt muligheden derfor, meddelelse om:
 Til bevidnelse heraf har undertegnede, der har den behørige bemyndigelse,  

 undertegnet nærværende konvention.
Udfærdiget i Strasbourg den 2. oktober 1992 i en engelsk og fransk  

 version, der begge er originaler, i et enkelt eksemplar, der skal opbevares i  

 Europarådets arkiver.
Europarådets generalsekretær fremsender bekræftede  

 kopier til de stater, der er nævnt i artikel 16, stk. 1, samt til enhver  

 anden stat og det Europæiske Økonomiske Fællesskab, som måtte få mulighed for  

 at tiltræde nærværende konvention.
Bilag I Ansøgningsprocedure For at drage fordel af denne konventions bestemmelser skal de i en  

 koproduktion deltagende producenter, der er etableret i konventionslandene,  

 to måneder før filmoptagelsernes start ansøge om koproduktionsstatus og  

 vedlægge de nedenfor angivne dokumenter.
Der skal til de kompetente  

 myndigheder indleveres et tilstrækkeligt antal eksemplarer af disse  

 dokumenter til, at de kan videresendes til myndighederne i de øvrige  

 konventionslande senest en måned før optagelsernes start:
- En kopi af kontrakten om køb af ophavsretten eller andet bevis på køb af  

 ophavsretten til kommerciel udnyttelse af værket; - et detaljeret manuskript; - en liste over tekniske og kunstneriske bidrag fra hvert af de deltagende  

 lande; - et overslag og en detaljeret finansieringsplan; - en produktionsplan for filmværket; - koproduktionsaftalen mellem de deltagende producenter.
Denne aftale skal  

 indeholde bestemmelser om fordelingen af indtægter eller territorier mellem  

 producenterne.
 Ansøgningen og andre dokumenter skal helst være udformet på det sprog, der  

 anvendes af de kompetente myndigheder, hvortil de indleveres.
De kompetente nationale myndigheder skal tilsende hinanden ansøgningen med  

 den vedlagte dokumentation ved modtagelsen deraf.
Den kompetente myndighed i  

 det konventionsland, der har ydet den mindste økonomiske indsats, skal ikke  

 give sin godkendelse, før den har fået oplysning om, hvordan det  

 konventionsland, der har ydet den største økonomiske indsats, stiller sig.
Bilag II 1. Et filmværk betragtes som europæisk, som defineret  

 i artikel 3, stk. 3, såfremt det opnår mindst 15 point ud af i alt 19 mulige  

 ifølge nedenstående plan for europæiske elementer.
 2. De kompetente myndigheder kan under hensyntagen til  

 de krav, som filmmanuskriptet stiller, efter samråd bevilge et værk med færre  

 point end de normalt 15 foreskrevne, koproduktionsstatus, såfremt de  

 vurderer, at værket alligevel afspejler en europæisk identitet.
 N.B.
 Konventionen trådte i medfør af artikel 16 i kraft for Danmark, Letland,  

 Schweiz, Storbritannien og Sverige den 1. april 1994.
 Efterfølgende er konventionen trådt i kraft for nedennævnte lande på de  

 angivne datoer:
 Nedennævnte lande har taget forbehold og afgivet erklæringer som følger:
 Nederlandene:
 Kongeriget Nederlandene accepterer ovennævnte konvention for Kongeriget  

 Europa.
I overensstemmelse med konventionens artikel 5, stk. 5, udpeger Kongeriget  

 Nederlandene som kompetent myndighed; de Stichting het Nederlands Fonds voor de Film Jan Luykenstraat 2 NL-1071 CM AMSTERDAM Portugal:
 I overensstemmelse med konventionens artikel 20, stk. 1, fastsættes det  

 maksimale bidrag ifølge artikel 9, stk. 1, litra a, til 30%.
 I forbindelse med konventionens artikel 5, stk. 5, er »Institut  

 Portugais d l'Art Cinematographique et Audiovisuel (IPACA)» udpeget som  

 den nationale kompetente myndighed, der skal behandle ansøgninger om  

 koproduktionsstatus.
 Ansøgninger skal stiles til Det Danske Filminstitut.
