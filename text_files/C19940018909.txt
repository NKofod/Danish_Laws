I medfør af § 60, stk. 3, og § 65 i lov om byfornyelse og boligforbedring, jf. lovbekendtgørelse nr. 820 af 15. september 1994, fastsættes:
 § 1.  Kommunalbestyrelsen kan godkende, at der for  

 lejemål i ejendomme med særlige kvaliteter omfattet af § 60, stk. 3, i lov om  

 byfornyelse og boligforbedring, jf. lovbekendtgørelse nr. 820 af 15.  

 september 1994, fastsættes en højere leje end lejen i nyt almennyttigt  

 boligbyggeri i området opført med støtte efter lov om boligbyggeri.
 Stk. 2.  Det er en betingelse for kommunalbestyrelsens  

 endelige godkendelse efter stk. 1, at Bygge- og Boligstyrelsens tilladelse  

 efter § 2 forinden er indhentet.
§ 2.  Bygge- og Boligstyrelsen kan tillade, at lejen  

 fastsættes højere end lejen i nyt almennyttigt boligbyggeri i området i  

 tilfælde, hvor ejendommen skønnes at have særlige kvaliteter.
Bygge- og  

 Boligstyrelsen kan herved især lægge vægt på, om ejendommen har Stk. 2.  Ansøgning om tilladelse efter stk. 1 indsendes  

 af kommunalbestyrelsen til Bygge- og Boligstyrelsen bilagt en indstilling om  

 det ønskede lejeniveau samt en redegørelse for, hvilke særlige kvaliteter  

 ejendommen har, og hvorfor lejen ønskes godkendt højere end lejen i  

 almennyttigt boligbyggeri i området.
Kommunalbestyrelsen skal tillige  

 fremsende oplysninger, som godtgør, i hvilket omfang ejendommen indeholder  

 særlige kvaliteter som nævnt i stk. 1, nr. 1-3.
 Stk. 3.  Bygge- og Boligstyrelsen kan til brug for  

 behandling af ansøgningen kræve, at kommunalbestyrelsen indsender yderligere  

 oplysninger og dokumentation.
 § 3.  Cirkulæret træder i kraft den 1. januar 1995.
