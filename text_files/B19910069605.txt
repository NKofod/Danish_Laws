(meritbekendtgørelsen) I henhold til § 7 i lov nr. 433 af 13. juni 1990 om kursus til højere forberedelseseksamen og om studieforberedende enkeltfagsundervisning for voksne, § 4 i lov nr. 431 af 13. juni 1990 om gymnasiet m.v. og § 10 i anordning nr. 430 af 13. september 1985 for Grønland om højere forberedelseseksamen fastsættes:
Fritagelse med overførsel af karakterer § 1.  Som et led i en samlet studentereksamen eller  

 højere forberedelseseksamen fritages elever og studerende efter anmodning for  

 undervisning og eksamen i fag, hvori de har aflagt prøve eller fået overført  

 årskarakter som eksamenskarakter i en af de gymnasiale uddannelser på et  

 tilsvarende eller højere niveau, jf. bilag 1 og 2 samt stk. 2.
 Stk. 2.  Det er en forudsætning for at opnå fritagelse  

 for undervisning og eksamen efter stk. 1, at den pågældende dokumenterer, at  

 han eller hun ved eksamen har opnået mindst 6 i prøvekarakter eller, såfremt  

 det pågældende fag ikke er udtrukket som eksamensfag for vedkommende, mindst  

 6 i overført årskarakter.
 Stk. 3.  For fag med såvel mundtlig som skriftlig prøve  

 finder reglerne i stk. 1 og 2. anvendelse for den mundtlige og den skriftlige  

 prøve henholdsvis karakter hver for sig.
 § 2.  Den opnåede karakter i det pågældende fag ved  

 den tidligere eksamen eller den overførte årskarakter overføres til  

 eksamensbeviset for den nye uddannelse som eksamenskarakter, og det anføres i  

 dispensationsrubrikken, at prøven er aflagt eller undervisningen gennemført  

 som led i den anden uddannelse.
 Stk. 2.  I de to- og tre-årige forløb til  

 studentereksamen dispenseres for årskarakterer i fag, der er opnået  

 fritagelse for på baggrund af prøver fra en anden gymnasial uddannelse.  

 Årskarakterrubrikken på ensamensbeviset gennemstreges.
Stk. 3.  Hvis et fag i en uddannelse med både skriftlig  

 og mundtlig prøve træder i stedet for faget i en uddannelse med enten  

 mundtlig eller skriftlig prøve, overføres gennemsnittet af de to karakterer  

 til beviset for den nye uddannelse.
Gennemsnittet afrundes til nærmeste tal i  

 karakterskalaen, idet dog karakteren 13 ikke kan opnås ved afrunding.
Fritagelse uden overførsel af karakterer § 3.  Som led i en samlet studentereksamen eller  

 højere forberedelseseksamen kan rektor eller forstander fritage elever og  

 studerende for undervisning og eksamen i fag, hvori de har bestået prøve i en  

 anden ikke-gymnasial uddannelse på samme eller højere niveau.
Stk. 2.  Ved fritagelse anføres »fritaget« i  

 karakterrubrikken på eksamensbeviset for den nye uddannelse, og begrundelsen  

 for fritagelsen anføres i dispensationsrubrikken.
Karakterer kan ikke  

 overføres til eksamensbeviset for den nye uddannelse.
 Stk. 3.  Der kan højst opnås fritagelse for tre fag  

 efter stk. 1. Hvis en elev eller studerende opfylder betingelserne for  

 fritagelse for mere end tre fag, meddeler den pågældende rektor eller  

 forstander, i hvilke fag han eller hun ønsker fritagelse for undervisning og  

 eksamen.
Andre regler § 4.  Det er en forudsætning for fritagelse for  

 undervisning og eksamen, at de prøver eller den undervisning, der giver  

 anledning til fritagelsen, er aflagt henholdsvis gennemført før optagelsen på  

 kursus til højere forberedelseseksamen, kursus til studentereksamen eller i  

 gymnasiet.
 § 5.  Bekendtgørelsens regler finder tilsvarende  

 anvendelse for Grønlands Gymnasiale Uddannelse.
 Stk. 2.  I det omfang der gives årskarakterer i  

 Grønlands Gymnasiale Uddannelse, finder § 2, stk. 2, tilsvarende anvendelse.  

 Årskarakterer opnået i gymnasiet/på studenterkursus kan overføres til  

 Grønlands Gymnasiale Uddannelse og omvendt.
 § 6.  Bekendtgørelsen træder i kraft den 1. november  

 1991 og har virkning fra og med optagelsen til skoleåret 1991/92.
 Stk. 2.  Samtidig ophæves cirkulære af den 1. juni 1990  

 om fritagelse for undervisning og eksamen ved højere forberedelseseksamen.
Undervisnings- og Forskningsministeriet,  

 den 15. oktober 1991 Bertel Haarder / Steffen Jensen Meritbekendtgørelsen Bilag 1 - Oktober 1991 --------------------------------------------------------------------- Oversigt over fag og niveauer, som giver merit mellem de  

 erhvervsgymnasiale og de almengymnasiale uddannelser --------------------------------------------------------------------- Der  

 gives endvidere merit i hver af de fire gymnasiale uddannelser for den større  

 skriftlige opgave, for så vidt den er udarbejdet i et fag, hvori den efter  

 reglerne for den pågældende uddannelse kan udarbejdes.
 Der er anvendt følgende forkortelser i bilaget:
Meritbekendtgørelsen Bilag 2 - Oktober 1991 Oversigt over fag og niveauer, som giver merit mellem gymnasiet og hf --------------------------------------------------------------------- mFMNS: matematisk linje, fysisk, musisk, naturfaglig, hhv. samfundsfaglig  

 gren sNSKM: sproglig linje, nysproglig, samfundsfaglig, klassisk hhv. musisk  

 gren.
