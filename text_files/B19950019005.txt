 Efter § 65, stk. 5, i lov om arbejdsløshedsforsikring m.v., jf.  

 lovbekendtgørelse nr. 6 af 9. januar 1995 og § 37, stk. 5, i bekendtgørelse  

 om en aktiv arbejdsmarkedsindsats fastsættes efter forhandling med  

 Landsarbejdsrådet:
Generel vejledningspligt § 1.  En arbejdsløshedskasse har pligt til aktivt at  

 informere sine medlemmer om de rettigheder og pligter, der følger af lov om  

 arbejdsløshedsforsikring m.v. kap. 7-16, samt om medlemmets rettigheder og  

 pligter i øvrigt efterarbejdsmarkedslovgivningen.
Arbejdsløshedskassen skal  

 herudover ved personlig kontakt vejlede det enkelte medlem, når medlemmet har  

 behov herfor.
 Stk. 2.  Informationsforpligtelsen kan, hvor intet andet  

 er bestemt, opfyldes ved udlevering af fyldestgørende informationsmateriale.
 § 2.  Arbejdsløshedskassen skal straks, når et medlem  

 bliver ledigt, informere medlemmet om betydningen af pligten til at stå til  

 rådighed for arbejdsmarkedet.
 Stk. 2.  Arbejdsløshedskassen skal informere medlemmet  

 om, på hvilke tidspunkter og i hvilke situationer arbejdsløshedskassen har  

 pligt til at vurdere medlemmets rådighed.
 Stk. 3.  Arbejdsløshedskassen skal ved ledigmeldelsen  

 vejlede medlemmet om forløbet ved udarbejdelse af en individuel handlingsplan  

 og om medlemmets rettigheder og pligter i forbindelse hermed.
 Stk. 4.  Arbejdsløshedskassen skal sikre sig, at  

 medlemmet bliver bekendt med betydningen af at opretholde kontakten til  

 Arbejdsformidlingen, kravet om at være arbejdssøgende og om de  

 dagpengemæssige konsekvenser af at afslå formidlet arbejde.
 § 3.  Arbejdsløshedskassen skal vejlede et medlem om  

 mulighederne for at få beskæftigelse på det almindelige arbejdsmarked, om  

 muligheden for at få tilbud i henhold til lov om en aktiv  

 arbejdsmarkedspolitik og om de dagpengemæssige konsekvenser af at afslå,  

 udeblive fra, ophøre med eller afbryde et tilbud, som medlemmet har fået som  

 led i den arbejdsmarkedspolitiske indsats.
 § 4.  Arbejdsløshedskassen skal i god tid inden et  

 ledigt medlem fylder 60 år, vejlede medlemmet om dagpengeretten efter det  

 fyldte 60. år.
 § 5.  Når et medlem oplyser, at medlemmet overvejer at  

 rejse til udlandet for at søge eller overtage arbejde, skal  

 arbejdsløshedskassen tilbyde medlemmet vejledning om de regler, der har  

 betydning i den forbindelse.
Medlemmets oplysningspligt § 6.  Et medlem skal medvirke ved tilvejebringelsen af  

 de oplysninger, som arbejdsløshedskassen har behov for at kende for at kunne  

 opfylde sin vejledningspligt.
Den individuelle handlingsplan § 7.  Når arbejdsløshedskassen modtager kopi af et  

 medlems individuelle eller reviderede individuelle handlingsplan fra  

 Arbejdsformidlingen, skal arbejdsløshedskassen vejlede medlemmet, hvis  

 handlingsplanen eller den reviderede handlingsplan medfører ændringer i  

 medlemmets rådighedsforpligtelse.
Arbejdsløshedskassen skal tilbyde medlemmet  

 en personlig samtale.
Vejledningsmøder § 8.  Arbejdsløshedskassen skal senest afholde et møde  

 med medlemmet, hvor medlemmet vejledes om rettigheder og pligter, hver gang  

 medlemmet har modtaget dagpenge i en periode på sammenlagt 39 uger inden for  

 52 uger, og arbejdsløshedskassen ikke i perioden har vejledt medlemmet, jf.  

 stk. 3 og 4.
Stk. 2.  Arbejdsløshedskassen skal ikke afholde møde,  

 jf. stk. 1, hvis - medlemmet i perioden har deltaget i et tilbud efter lov om en aktiv  

 arbejdsmarkedspolitik ifølge en individuel handlingsplan, eller - medlemmet ifølge den individuelle handlingsplan skal påbegynde et tilbud  

 efter udløbet af perioden, eller - medlemmet er ved at få udarbejdet en individuel handlingsplan.
 Stk. 3.  Arbejdsløshedskassen skal senest afholde et  

 møde med medlemmet, hvor medlemmet vejledes om retten til et rimeligt tilbud,  

 i forbindelse med at arbejdsløshedskassen indberetter medlemmet til  

 Arbejdsformidlingen, jf. § 144, stk. 1, i bekendtgørelse om en aktiv  

 arbejdsmarkedsindsats.
 Stk. 4.  Arbejdsløshedskassen skal senest afholde et  

 møde med medlemmet, hvor medlemmet vejledes om overgangen til delperiode 2, i  

 forbindelse med at arbejdsløshedskassen indberetter medlemmet til  

 Arbejdsformidlingen, jf. § 144, stk. 2, i bekendtgørelse om en aktiv  

 arbejdsmarkedsindsats.
 Stk. 5.  Under møder efter stk. 4 skal  

 arbejdsløshedskassen vejlede medlemmet om konsekvenserne i delperiode 2 af at  

 afslå at medvirke til udarbejdelse eller revision af en individuel  

 handlingsplan eller at afslå et tilbud, som er givet i henhold til § 33 i lov  

 om en aktiv arbejdsmarkedspolitik.
 Stk. 6.  Arbejdsløshedskassen skal skriftligt og  

 personligt indkalde et medlem til møde i henhold til stk. 1 og stk. 3-4. Hvis  

 medlemmet er forhindret i at møde op til en samtale, skal  

 arbejdsløshedskassen snarest muligt skriftligt indkalde medlemmet til en ny  

 samtale.
 § 9.  Arbejdsløshedskassen kan kræve, at medlemmet  

 deltager i et jobsøgningskursus, hvis arbejdsløshedskassen skønner, at  

 medlemmet har et behov herfor.
 Informationsudveksling m.v.
 § 10.  Arbejdsløshedskassen får fra  

 Arbejdsformidlingen, til brug for vejledningen af et medlem, kopi af  

 medlemmets individuelle handlingsplan og de oplysninger, der fremgår af bilag  

 1. Informationerne skal opbevares af arbejdsløshedskassen.
Stk. 2.  Arbejdsløshedskassen skal notere, hvad  

 medlemmet er blevet informeret og vejledt om, og notere de oplysninger,  

 medlemmet har givet til brug for arbejdsløshedskassens vejledning.
Notaterne  

 skal opbevares af arbejdsløshedskassen, jf. bilag 2.
 Stk. 3.  Arbejdsløshedskassen skal give  

 Arbejdsformidlingen de oplysninger, der fremgår af bilag 1.
 § 11.  Arbejdsløshedskassen skal sikre sig den  

 fornødne dokumentation for arbejdsløshedskassens administration af reglerne i  

 denne bekendtgørelse, jf. § 79, stk. 3, i lov om arbejdsløshedsforsikring  

 m.v.
 Ikrafttræden m.v.
 § 12.  Der udarbejdes en vejledning om anvendelsen af  

 bekendtgørelsen.
 § 13.  Bekendtgørelsen træder i kraft den 1. april  

 1995.
Stk. 2.  Arbejsløshedskassen skal ved bekendtgørelsens  

 ikrafttræden vejlede medlemmer, - som er delperiode 2, eller - som arbejdsløshedskassen har indberettet til Arbejdsformidlingen, jf. §  

 144, stk. 2, i bekendtgørelse om en aktiv arbejdsmarkedsindsats, om  

 konsekvenserne i delperiode 2 af at afslå at medvirke til arbejdelse eller  

 revision af en individuel handlingsplan eller afslå et tilbud, som er givet i  

 henhold til § 33 i lov om en aktiv arbejdsmarkedspolitik.
 Stk. 3.  Samtidigt ophæves Direktoratet for  

 Arbejdsløshedsforsikringens bekendtgørelse nr. 869 af 12. november 1993 om en  

 arbejdsløshedskasses vejledningspligt.
Direktoratet for  

 Arbejdsløshedsforsikringen, den 23. marts 1995 Troels Nørgaard / Birger Stein Christensen Bilag 1 Oversigt over de informationer, der skal udveksles mellem  

 arbejdsløshedskassen og Arbejdsformidlingen til brug for vejledning af ledige  

 arbejdsløshedskassemedlemmer Efter vejledningssamtaler i arbejdsløshedskassen:
 - Dato for samtale.
 - Kontaktperson (initaler).
 - Ajourføring af oplysninger.
-------------------------------------------------------------------- Kassens (afdelingens) stempel Bilag 2 Arbejdsløshedskassens vejledning af medlemmet, jf. arbejdsløshedsforsikringslovens § 65.
Udfyldes under mødet og underskrives af både medlemmet og  

 kassen/sagsbehandleren A Medlemmet og kassen erklærer, at kassen under mødet har vejledt  

 medlemmet om følgende arbejdsmuligheder og muligheder for deltagelse i  

 kurser/uddannelse:
 B Medlemmet og kassen erklærer, at medlemmet under mødet har givet  

 kassen følgende oplysninger om arbejdssøgning og deltagelse i kurser:
