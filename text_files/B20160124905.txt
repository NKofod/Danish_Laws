Bekendtgørelse om ændring af bekendtgørelse om tilsynet med de anerkendte arbejdsløshedskassers administration § 1 I bekendtgørelse nr. 370 af 28. april 2011 om tilsyn med de anerkendte arbejdsløshedskassers administration, foretages efter forhandling med Beskæftigelsesrådet og efter bemyndigelse følgende ændringer:
 1. Indledningen affattes således:
»I medfør af § 88, stk. 4-6, og § 91, stk. 11, i lov om arbejdsløshedsforsikring m.v., jf. lovbekendtgørelse nr. 832 af 7. juli 2015, som ændret ved lov nr. 624 af 8. juni 2016, og efter forhandling med Beskæftigelsesrådet fastsættes efter bemyndigelse:« 2. I § 3, stk. 1, nr. 3, ændres »egne medlemmer« til: »a-kassernes nuværende eller tidligere medlemmer«.
 3. I § 9, stk. 3, ændres »egne medlemmer« til: »a-kassernes nuværende eller tidligere medlemmer«.
§ 2 Bekendtgørelsen træder i kraft den 2. januar 2017.
