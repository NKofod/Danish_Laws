Skriftlig fremsættelse (25. januar  

 2001) Finansministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om tillægsbevilling for  

 finansåret 2000.
(Lovforslag nr.
L 147).
Tillægsbevillingslovforslaget (FTB)  

 formaliserer de bevillingsændringer, som i finansårets løb  

 er foretaget på forventet efterbevilling.
FTB har således en  

 bevillingsretlig og ikke en statsfinansiel funktion.
Bevillingsændringer En stor del af ændringerne i forhold til finansloven  

 for 2000 har enten tidligere været forelagt Folketinget i form af  

 lovforslag eller aktstykker eller har karakter af udgiftsneutrale  

 overførsler mellem bevillinger efter reglerne herom.
 Tillægsbevillingslovforslaget for 2000 indeholder  

 bevillingsændringer for i alt 1.739 mio. kr. i forhold til finansloven  

 for 2000. Dette var medtaget i skønnet over statsfinanserne i den  

 seneste budgetoversigt fra december 2000.
 Det ses i tabel 1, at bevillingsændringerne på  

 FTB00 især skyldes andre bevillingsforslag samt aktstykker.
Tabel 1. Fordeling af tillægsbevillingsforslaget på  

 kategorier Mill. kr.
Ny lovgivning -873,0 Aktstykker -1.062,1 Overførsel mellem ministerområder - Overførsel mellem hovedkonti - Dispositionsbegrænsninger -669,2 Direkte efterbevilling 371,4 Andre bevillingsforslag 3.971,9 I alt 1.739,0 Ændringer der ikke indgår i FTB Økonomiske dispositioner i finansåret, der  

 foretages inden for allerede givne bevillingsmæssige hjemler, optages  

 som udgangspunkt ikke på FTB.
 Blandt de væsentligste dispositioner, der  

 således ikke optages på FTB,  kan nævnes:
Opsparing og forbrug af opsparing Ændrede skøn for lovbundne udgifter og skatter m.v.
 Almindeligt mindreforbrug mv.
 Folketinget er løbende blevet orienteret om  

 statsfinansernes udvikling i de tre budgetoversigter, som Finansministeriet  

 har udsendt i løbet af 2000. Der er heri blandt andet redegjort for  

 ændringerne i skønnene over statens udgifter og indtægter  

 på de lovbundne områder.
 Da ændrede skøn mv. ikke medtages på  

 TB, er der ikke nogen direkte sammenhæng mellem DAU-saldoen på  

 FTB og det endelige resultat i statsregnskabet, jf. tabel 2. I  

 tabellen fremgår forskellen i DAU-saldoen mellem FTB, statsregnskabet  

 samt det senest skøn i budgetoversigterne fra 1997 til 2000.
Tabel 2. DAU-saldoen for 1997-2000, FTB, decemberskøn, samt  

 statsregnskabet (mia. kr.) 1997 1998 1999 2000 FTB -9,2 16,7 -0,3 17,4 Skøn, december 3,0 22,9 4,6 30,5 Regnskab 7,6 31,4 9,1 - I forbindelse med aflæggelsen af statsregnskabet i  

 maj 2001 vil der blive gjort endelig status for statsfinansernes udvikling i  

 2000.
Bevillingsændringer i 2000 Forslaget til lov om tillægsbevilling for 2000  

 udviser merudgifter på driftsudgiftsbudgettet på  1.357,4 mill.  

 kr., mindreindtægter på indtægtsbudgettet på 818,7  

 mill. kr., og mindreudgifter på anlægsbudgettet på 437,1  

 mill. kr. jf. tabel 3.
Tabel 3. Hovedoversigt over statsbudgettet, FTB 2000 Mill. kr.
Udgift Indtægt Anlæg Folketinget mv.
25,3 - - Statsministeriet -0,1 - - Udenrigsministeriet 506,5 - -32,5 Finansministeriet -371,8 984,9 - Økonomiministeriet 0,3 - - Skatteministeriet 21,1 11,1 -1,0 Justitsministeriet 81,8 - -2,2 Forsvarsministeriet 717,9 - -608,0 Indenrigsministeriet 1.488,2 - 13,5 By- og boligministeriet 74,0 14,3 53,6 Socialministeriet -152,2 - - Sundhedsministeriet 126,0 - -2,5 Arbejdsministeriet 96,9 - -0,4 Forskningsministeriet -70,9 -31,0 18,1 Undervisningsministeriet 300,1 - -29,4 Kulturministeriet -57,8 - -7,3 Kirkeministeriet -0,1 - 1,5 Miljø- og Energiministeriet 205,3 - -19,6 Ministeriet for Fødevarer, Landbrug og Fiskeri 258,2 - -46,7 Erhvervsministeriet -475,2 0,6 - Trafikministeriet 164,1 1.226,4 175,8 Arbejdsmarkedsfond - - Generelle reserver -430,2 -3.000,0 50,0 Pensionsvæsenet - - - Renter - - - Skatter og afgifter -1.150,0 -25,0 - I alt 1.357,4 -818,7 -437,1 De væsentligste bevægelser på udgifts-  

 og indtægtsbudgetterne gennemgås i det følgende.
Oversigt over bevægelser på udgiftsbudgettet Driftsudgiftsbudgettet Merudgiften på Udenrigsministeriets  

 område skyldes primært overførsel fra Erhvervsministeriet  

 i forbindelse med oprettelsen af Danmarks Eksportråd.
 Mindreudgiften på Finansministeriets  

 område skyldes hovedsageligt overførsel af reserver fra Dansk  

 Tipstjeneste samt forlig med den Danske Bank om Færøbanksagen,  

 jf. akt. 190 23/3 2000.
 Merudgiften på Forsvarsministeriets  

 område skyldes primært materielinvesteringer i henhold til  

 forsvarsforliget for 2000-2004 samt merudgifter til internationale  

 opgaver.
Merudgiften på Indenrigsministeriets  

 område skyldes overvejende merudgifter på 0,3 mia. kr. til  

 indkvartering og underhold af asylansøgere og udskudt repatriering af  

 Kosovo-nødstedte samt merudgifter på 0,1 mia. kr. til  

 danskundervisning af udlændinge.
Hertil kommer merudgifter som  

 følge af midtvejsregulering af bloktilskuddet.
På Socialministeriets område skyldes  

 mindreudgiften overvejende regulering af det kommunale bloktilskud på  

 socialministeriets område, samt overførsler til Arbejds- og  

 Undervisningsministeriet, til finansiering af merudgifter ved lovforslag  

 på de to ministeriers områder.
Hertil kommer merudgifter som  

 følge af fremrykning af etableringen af sikrede pladser til  

 utilpassede unge, jf. akt 49 16/11 2000.
 På Arbejdsministeriets område skyldes  

 merudgiften hovedsageligt at der afsættes en pulje på 0,1 mia.  

 kr. til supplerende tilskud til servicejobs.
 Merudgiften på Undervisningsministeriets  

 område skyldes primært ændret aktivitet i forbindelse med  

 lediges deltagelse i uddannelse.
 Merudgiften på Miljø- og  

 Energiministeriets område skyldes overvejende tilskud til  

 nødlidende varme- og kraftvarmeværker.
 På Fødevareministeriets område  

 er der en mindreindtægt på 0,2 mia. kr. som følge  

 EU-kommissionens underkendelser på eksportstøtteområdet,  

 jf. akt 85 28/11-2000.
På Erhvervsministeriets område er  

 årsagen til mindreudgiften, at der overføres 0,1 mia. kr. til  

 Udenrigsministeriet, som følge af etableringen af Danmarks  

 Eksportråd.
Hertil kommer, at der optages en merindtægt på  

 0,4 mia. kr., som følge af opløsningen af Danmarks  

 Eksportfinansieringsfond.
Der er merudgifter som følge af et  

 ekstraordinært kapitalindskud på 0,1 mia. kr. til Garantifonden  

 for Skibsbygning til dækning af hensættelser på tab Merudgiften på Trafikministeriets  

 område skyldes primært et tilskud til privatbanerne på 0,1  

 mia. kr. som kompensation for skattebetaling ved gældseftergivelse samt  

 et kapitalindskud på 0,2 mia. kr. i Combus a/s.
I modsat retning  

 trækker udmøntning af pinsepakkepuljen.
 Mindreudgiften på Skatte- og  

 afgiftsområdet skyldes primært en nedsættelse af  

 Danmarks BNI-bidrag til EU som følge af vedtagelsen af tillægs-  

 og ændringsbudgettet for 2000.
Anlægsbudgettet Mindreudgiften på Forsvarsministeriets  

 område på 0,6 mia. kr. skyldes hovedsageligt, at der  

 overføres anlægsbevillinger indenfor ministerområdet til  

 finansiering af merudgifter på driftsudgiftsbudgettet.
 Merudgiften på Trafikministeriets
område skyldes primært udmøntning af pinsepakkepuljen  

 til Svendborgbanen og Ringbanen.
Oversigt over bevægelser på indtægtsbudgettet På Finansministeriets område skyldes  

 merindtægten primært en overførsel på 1,0 mia. kr.  

 fra Hypotekbankens reserver, jf. akt 53 af 29/11-2000.
 Merindtægten på Trafikministeriets  

 område skyldes primært salg af statens aktier i Københavns  

 Lufthavn A/S, overdragelse af Esbjerg Statshavn til Esbjerg Kommune samt  

 ekstraordinært udbytte fra Post Danmark.
 Mindreindtægten på de generelle  

 reserver opstår ved en nulstilling af reserverne.
Folketingets videre behandling af forslag til lov om  

 tillægsbevilling Ovenfor er givet en kortfattet gennemgang af de  

 væsentligste årsager til bevillingsændringerne i 2000, som  

 de kommer til udtryk i forslaget til tillægsbevillingslov for 2000. Der  

 henvises i øvrigt til lovforslagets enkelte bevillingsforslag med de  

 dertil hørende anmærkninger.
 Forslaget til lov om tillægsbevilling anbefales til  

 Folketingets velvillige behandling.
