 I medfør af § 10 i færdselslov nr. 153 af 24. maj 1955 fastsætter  

 justitsministeriet herved følgende:
§ 1 Stk. 1.  Traktor og motorredskab, hvis hjul for at lette  

 kørslen i blødt terræn er udstyret med gribekløer eller lignende anordninger,  

 skal ved færdsel på vej være forsynet med en afskærmningsanordning, der kan  

 forhindre, at de udragende dele griber fat i andre vejfarende.
Stk. 2.  Afskærmningen kan bestå enten af en cirkelrund pladejernsskærm anbragt koncentrisk med hjulet og  

 forsynet med en ombøjet cylindrisk kant.
Skærmens diameter skal være lige så  

 stor som afstanden mellem yderpunkterne på gribekløerne, eller af en svær jernring, der er fastgjort til mindst 6 svære radiære  

 jernarme (eger) og har mindst samme diameter som gribekløerne i deres  

 inderste stilling, eller af en anden lige så effektiv anordning.
 Stk. 3.  Afskærmningsanordningen kan være fastgjort til  

 hjulet til til kloholderen.
§ 2 Ved kørsel på vej skal gribekløerne være anbragt i deres inderste  

 stilling, og de skal tillige med den i § 1 nævnte afskærmning være anbragt i  

 en sådan afstand fra kørebanen, at de ikke under hjulbeklædningens fjedring  

 kan berøre kørebanen.
Afstanden skal dog på jævn vej være mindst 3 cm.
§ 3 Denne bekendtgørelse træder i kraft den 1. januar 1957.
 Justitsministeriet, den 24. april 1956.
 Hans Hækkerup.
 /Mogens Grau.
