 Det afgørende for beregningen af bidrag og bidragsgodtgørelse efter  

 lov om arbejdsmarkedsbidrag er de samlede vareindkøb/investeringer og  

 varesalg i virksomhedens opgørelsesperiode, jf. lovens §§ 10 og 11.
 Et revisionsfirma forespurgte Statsskattedirektoratet om den skattemæssige  

 behandling af bidrag og bidragsgodtgørelse efter lov nr. 840 af 18. december  

 1987 om arbejdsmarkedsbidrag (ambi).
 Forespørgslen drejede sig dels om lagerværdiansættelse/indenlandske køb,  

 dels om afskrivningsgrundlag/indenlandske investeringer.
 Statsskattedirektoratet svarede, at det afgørende for beregningen af  

 bidraget og bidragsgodtgørelsen ikke er det enkelte varekøb eller  

 investering, men derimod de samlede vareindkøb/investeringer og varesalg i  

 virksomhedens opgørelsesperiode, jf. §§ 10 og 11.
Hvis det samlede varesalg i en periode er større end det samlede  

 vareindkøb/investeringer, skal virksomheden betale et bidrag til statskassen  

 på 2,5% af daet således opgjorte beregningsgrundlag.
Dette bidrag er en  

 fradragsberettiget drifsomkostning.
Hvis det samlede varesalg i en periode er mindre end det samlede  

 vareindkøb/investeringer, modtager virksomheden en bidragsgodtgørelse på 2,5%  

 af det således opgjorte negative beregningsgrundlag.
Denne bidragsgodtgørelse  

 er skattepligtig indkomst for virksomheden.
