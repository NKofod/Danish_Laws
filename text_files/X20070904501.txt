Betingelserne for skattefritagelse efter §  

 11, 2. pkt., i ejendomsavancebeskatningslovenikke opfyldt Spørgsmål 1. Kan  

 fortjeneste ved afståelse af et jordareal til selskab A eller anden privat  

 investor anses for omfattet af ejendomsavancebeskatningslovens § 11? 2. Såfremt  

 spørgsmål 1 besvares benægtende, anmodes subsidiært om følgende:
Kan fortjeneste  

 ved afståelse af jordarealet til Kommune Y anses for omfattet af  

 ejendomsavancebeskatningslovens  

 § 11? Svar Ad spørgsmål 1 Nej.
Ad spørgsmål 2 Ja, under forudsætning  

 af, at Kommunalbestyrelsen inden aftaletidspunktet træffer beslutning om at  

 ville ekspropriere arealet, hvis der ikke indgås frivillig aftale om  

 overdragelsen.
Beskrivelse af  

 de faktiske forhold Skatteyder ejer  

 en landbrugsejendom.
 Kommune Y har  

 planlagt og vedtaget en udvidelse af et eksisterende sommerhusområde.
Arealet anvendes  

 i dag som landbrugsområde, men med vedtagelsen af lokalplan L, der er  

 gældende  

 pr. 28. september 2005, og kommuneplantillæg nr.
T af 14. september 2005,  

 forventes landbrugspligten ophævet, og arealets anvendelse ændret til  

 sommerhusområde.
 Skatteyder  

 påtænker i forbindelse hermed at frasælge et jordareal fra sin ejendom enten  

 direkte  

 til selskab A eller anden privat investor eller alternativt til Kommune Y.
Skatteyder har  

 den 25. oktober 2004 indgået en optionsaftale med selskab A om overdragelse  

 af  

 ejendommen.
Optionen giver optionstageren en ret men ikke en pligt til at  

 købe  

 de omhandlede arealer til en angiven pris og på de i optionen angivne vilkår  

 i  

 en periode frem til 1. september 2006. Dog således, at hvis behandlingen af  

 sagen hos offentlige myndigheder ikke er afsluttet på dette tidspunkt, så  

 forlænges fristen til 31. december 2006.
 Salgssummens  

 størrelse vil ifølge optionsaftalen afhænge af, om salget kan gennemføres  

 skattefrit efter ejendomsavancebeskatningslovens § 11.
 Skatteyder  

 ønsker at få afklaret spørgsmålet om eventuel beskatning af fortjenesten ved  

 overdragelse af jordarealet enten direkte til selskab A eller anden privat  

 investor eller alternativt til Kommune Y.
 Som en  

 begrundelse for skattefritagelse henviser skatteyder til følgende:
 Borgmesteren i  

 Kommune Y har i brev af 16. december 2004 til repræsentanten oplyst, at  

 Kommunalbestyrelsen  

 på sit møde den 8. december 2004 har vedtaget om nødvendigt at ekspropriere  

 arealer  

 til sommerhusbyggeri og ferie/fritidsformål.
I brevet anfører  

 borgmesteren bl.a., at "det er af  

 væsentlig betydning for kommunalbestyrelsen, at området til sommerhusbyggeri  

 udbygges i et rimeligt hurtigt tempo af hensyn til den økonomiske og  

 beskæftigelsesmæssige effekt det har på området.
 Udbygningen af  

 sommerhusområderne er naturligvis afhængig af, at kommunen får den nødvendige  

 andel af de 8000 sommerhusgrunde, der er sat i udsigt fra ministeriet.
Endelig  

 beslutning om at erhverve det enkelte areal kan først ske, når der er  

 udarbejdet og godkendt lokalplaner for områderne." I fortsættelse  

 af borgmesterens brev har chefen for teknisk forvaltning fremsendt et brev af  

 15. november 2005 til repræsentanten, hvori følgende bl.a. anføres:
 "Kommunalbestyrelsen  

 vedtog efter planlovens § 47 om nødvendigt at ekspropriere arealer som kunne  

 være nødvendige for virkeliggørelse af lokalplanerne for sommerhusområderne.
En væsentlig  

 begrundelse for kommunalbestyrelsen var at en udbygning af sommerhusområderne  

 i  

 kommunens yderområder forventedes at have lokaløkonomisk effekt som netop var  

 et af de kriterier, som er anført i Landsplandirektivet for udbygning af  

 sommerhusområder.
Hvis ikke man ville ekspropriere kunne en enkelt lodsejer  

 bremse for virkeliggørelse af Landsplandirektivet." Endvidere er  

 fremlagt en protokoludskrift fra kommunalbestyrelsens møde den 8. juni 2005  

 om  

 Forslag til kommuneplantillæg nr.
T og lokalplan L for et nyt  

 sommerhusområde.
 Det fremgår af  

 udskriftet vedrørende spørgsmålet om ekspropriation:
 "...
Kommunalbestyrelsens  

 beslutning 08.06.2005 ...
Det blev  

 samtidigt vedtaget om fornødent at foretage ekspropriation af nødvendigt  

 areal  

 til lokalplans gennemførelse." Spørgers eventuelle opfattelse ifølge anmodning og bemærkninger til  

 sagsfremstilling Bemærkninger til  

 spørgsmål 1 Som en  

 begrundelse for skattefritagelse henviser skatteyder til følgende:
 Det fremgår af  

 TfS1995,575HRD, at det ikke er nødvendigt, at køber har  

 ekspropriationshjemmel.  

 Højesteret udtaler, at det med formålet i EBL § 11, 2. pkt., ikke kan  

 udelukke  

 skattefrihed, såfremt aftalen indgås med en ikke-ekspropriationsberettiget,  

 og  

 at vederlaget betales af denne, medens kompetencen til ekspropriation  

 tilkommer  

 en anden.
Højesteret  

 udtaler dog, at det på aftaletidspunktet må påregnes,  

 at købet vil blive  

 gennemtvunget med ekspropriation, såfremt frivillig aftale ikke bliver  

 indgået.  

 Dette kunne ikke påregnes (dokumenteres) i den her omtalte sag, hvilket var  

 årsagen til, at sagen ikke blev vundet.
Kommunen ønskede ikke at anvende  

 deres  

 ekspropriationsret i sagen.
Såfremt man måtte påregne, at kommunen ville  

 anvende deres ekspropriationsret ville sagen være vundet.
Af  

 TfS1996,356HRD fremgår netop, at disse præmisser bliver anvendt, idet salg af  

 jord til et privat fjernvarmeværk opfyldte betingelserne for skattefrihed.  

 Højesteret fandt, at det på aftaletidspunktet kunne påregnes, at arealet  

 ville  

 blive eksproprieret, såfremt frivillig aftale ikke kunne indgås.
I kendelsen  

 henviser de ligeledes til ovenstående dom fra 1995, hvor de anfører, at det  

 ikke i sig selv kan udelukke skattefrihed efter EBL § 11, 2. pkt., at  

 erhververen af det omhandlede areal var X Fjernvarmeværk A.m.b.a., medens  

 kompetencen til i givet fald at træffe beslutning om ekspropriation af  

 arealet  

 tilkom kommunen.
Dvs. i sagen er  

 salget foretaget til 3. mand, hvor kommunen har ekspropriationsretten.
Dersom  

 sælger kunne påvise, at der måtte påregnes ekspropriation fra kommunens side,  

 blev sagen vundet i Højesteret.
I denne sag har  

 Kommune Y udtalt, at de er indstillet på ekspropriation, såfremt der ikke  

 indgås  

 frivillig aftale mellem parterne.
I kommunens brev af 16. september 2004 og  

 15.  

 november 2005 fremgår, at de er indstillet på at sikre gennemførelsen af  

 projektet ved ekspropriation, om nødvendigt, dvs., såfremt der ikke kan opnås  

 frivillige aftaler med lodsejerne.
 I sagen har  

 Kommune Y ligeledes udtalt, at ekspropriation vil blive foretaget, hvorfor  

 sagen ligeledes bør opfylde præmisserne i loven og i Højesteretsdommen,  

 således  

 at EBL § 11 kan finde anvendelse.
I ovenstående  

 sager fremgår, at skattefriheden er betinget af, at der kan påregnes  

 ekspropriation.  

 Begrebet "påregnes" i Højesteretsdommen må betyde, at der ikke skal  

 være fuld sikkerhed for, at dispositionen vil blive gennemtvungent ved  

 ekspropriation, men alene (stor) sandsynlighed for ekspropriation.
I denne  

 sag  

 er der endog fuld sikkerhed, idet kommunen har erklæret ved brev af 16.  

 september 2004 og 15. november 2005 at ville foretage ekspropriation, såfremt  

 frivillig aftale ikke kan indgås.
 Et salg til  

 kommunen med videresalg til selskab A, hvor samme skattemæssige resultat  

 opnås,  

 vil blot være en administrativ fordyrelse.
Bemærkninger til  

 spørgsmål 2 Såfremt svaret  

 på spørgsmål 1 er benægtende, forespørges herefter om, hvorvidt et salg af  

 arealet fra skatteyder til Kommune Y kan anses for at være omfattet af  

 ejendomsavancebeskatningslovens § 11.
 I dette tilfælde  

 er det den ekspropriationsberettigede, der ligeledes er erhververen af  

 ejendommen.
 På basis af  

 lovgivningen og præmisserne i Højesteretsdommen, skulle dette dog ikke være  

 en  

 nødvendighed.
Repræsentantens  

 bemærkninger til SKATs indstilling til besvarelse af spørgsmål 1 Spørgsmål 2  

 indstilles besvaret med et ja fordi, det dels antages, at der pr.  

 aftaletidspunktet er ekspropriationshjemmel dels antages, at der foreligger  

 ekspropriationsrealitet.
 Det er  

 repræsentantens opfattelse, at også disse betingelser foreligger opfyldt i  

 den  

 situation, der omhandles i spørgsmål 1, og at spørgsmål 1 derfor skal  

 besvares  

 på samme måde som spørgsmål 2.
 SKAT begrunder  

 sin negative indstilling af spørgsmål 1 med, at "den frivillige aftale,  

 der skulle træde i stedet for en ekspropriation,  

  

 er indgået før  

 (repræsentantens fremhævelse) betingelserne for, at der kan foreligge en  

 ekspropriationssituation var opfyldt". SKAT henviser i denne forbindelse  

 til, "at den aftale om overdragelse af arealet, som parterne kalder en  

 "option", blev indgået den 25. oktober 2004. Den endelige vedtagne  

 lokalplan blev offentliggjort den 28. september 2005... ". I den videre  

 indstilling omtaler SKAT konsekvent optionen som "den af parterne  

 indgåede  

 aftale den 25. oktober 2004 om overdragelsen af arealet", og der  

 argumenteres for, at denne "aftale" ikke kan betragtes som "en  

 såkaldt suspensivt betinget aftale".
Repræsentanten  

 er enig i, at optionen ikke er at betragte som en suspensiv betinget aftale.  

 Den er slet ikke en aftale om overdragelse.
Der er tale om en ensidig  

 forpligtelse, hvorved skatteyder meddeler selskab A eller ordre ret til på  

 visse i optionen nærmere opregnede betingelser og indenfor visse i nærmere i  

 optionen opregnede frister at købe den pågældende ejendom.
Skatteyder er  

 således i optionsperioden bundet til at sælge ejendommen til optionshaveren,  

 såfremt denne ønsker at købe, medens optionshaveren ikke på nogen måde er  

 forpligtet til at købe.
Dette fremgår i øvrigt udtrykkeligt af  

 optionsaftalens  

 § 10, hvori det hedder, at "optionen giver optionstageren en ret - men  

 ikke en pligt - til at købe den omhandlede ejendom til den i optionen anførte  

 pris og på de i optionen anførte vilkår i en periode frem til 1. september  

 2006. Dog således at, hvis behandlingen af sagen hos de offentlige  

 myndigheder  

 ikke er afsluttet på dette tidspunkt, så forlænges fristen til  

 31.12.2006".
I den  

 foreliggende sag er der juridisk simpelthen ingen forskel på den af  

 skatteyder  

 meddelte salgsoption og et salgstilbud.
Der er endnu ikke tilvejebragt nogen  

 aftale, hverken betinget eller ubetinget, og en sådan aftale ville i givet  

 fald  

 først komme i stand, såfremt optionshaver måtte vælge at udnytte optionen.  

 Dette er endnu ikke sket og det henstår fortsat som helt usikkert, om det vil  

 ske.
 Det er derfor  

 repræsentantens opfattelse, at også spørgsmål 1 bør besvares med ja.
SKATs indstilling og begrundelse Ad spørgsmål 1 Efter ejendomsavancebeskatningslovens  

 § 1 medregnes fortjeneste ved afståelse af fast ejendom, der ikke er  

 erhvervet  

 som led i den skattepligtiges næring ved handel med fast ejendom, som  

 udgangspunkt  

 til den skattepligtige indkomst efter reglerne i  

 ejendomsavancebeskatningsloven.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning af ekspropriation.
Denne fortjeneste er skattefri efter § 11, 1.  

 pkt., i ejendomsavancebeskatningsloven.
Reglen om skattefritagelse gælder  

 efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
 Ifølge  

 TfS1995,575HRD må det efter sammenhængen med EBL § 11, 1. pkt., være en  

 betingelse  

 for anvendelse af EBL § 11, 2. pkt., at det på aftaletidspunktet måtte  

 påregnes, at dispositionen ville blive gennemtvunget ved ekspropriation,  

 såfremt en frivillig aftale ikke blev indgået, jf.  


  

 SKM2006.438.SKAT  


  

 samt Ligningsvejledningen 2006-4, afsnit  


  

 E.J.2.8  


.
 Betingelserne  

 for skattefritagelse af fortjeneste ved indgåelse af en frivillig aftale om  

 afståelse af et jordareal med en anden erhverver end den  

 ekspropriationsberettigede, er herefter:
 Efter planlovens  

 § 47, stk. 1, kan kommunalbestyrelsen ekspropriere fast ejendom, der tilhører  

 private, eller private rettigheder over fast ejendom, når ekspropriationen  

 vil  

 være af væsentlig betydning for at sikre gennemførelsen af en byudvikling i  

 overensstemmelse med kommuneplanen eller for virkeliggørelsen af en lokalplan  

 eller en byplanvedtægt.
 Det er en  

 forudsætning for anvendelsen af § 47, stk. 1, i planloven som hjemmel til  

 ekspropriation med henblik på virkeliggørelsen af en lokalplan, at  

 lokalplanen  

 er vedtaget og offentliggjort på det pågældende tidspunkt.
Den frivillige  

 aftale, der skulle træde i stedet for en ekspropriation, er indgået før  

 betingelserne for, at der kan foreligge en ekspropriationssituation var  

 opfyldt.
På denne baggrund kan fritagelsesbestemmelsen i  

 ejendomsavancebeskatningslovens EBL § 11, 2. pkt. ikke finde anvendelse.
 Der er herved  

 blevet henset til, at den aftale om overdragelse af arealet, som parterne  

 kalder en "option", blev indgået den 25. oktober 2004. Den endelig  

 vedtagne lokalplan blev offentliggjort den 28. september 2005, og på mødet  

 den  

 8. juni 2005 traf kommunalbestyrelsen beslutning om, at kommunen ville  

 gennemføre ekspropriation, hvis lodsejeren ikke selv iværksatte udstykning af  

 sommerhusområde, eller hvis vedkommende ikke afstod arealet til en erhverver,  

 der ville gøre det samme.
Den af parterne  

 indgåede aftale den 25. oktober 2004 om overdragelsen af arealet, kan ikke  

 betragtes som en såkaldt suspensivt betinget aftale, idet den eneste  

 betingelse, der skal opfyldes på et senere tidspunkt er, at køberen gentager  

 sit ønske om at erhverve arealet.
Der er den 25. oktober 2004 indgået en  

 aftale, hvor det på aftaletidspunkt er overskueligt, hvad der bliver aftalens  

 indhold.
Det eneste der er særligt ved aftalen er, at køber har betinget sig  

 en  

 fortrydelsesret.
Det forhold, at parterne betegner aftalen som en  

 "option" ændrer ikke ved, at der foreligger en købeaftale, hvor  

 erhververen  

 på et senere tidspunkt får lejlighed til at bekræfte ønsket om at erhverve  

 arealet eller fortryde.
 Under henvisning  

 til ovenstående er det SKATs opfattelse, at betingelsen om, at der er formel  

 hjemmel til at ekspropriere ejendommen på aftaletidspunktet, der er en af  

 forudsætningerne for skattefritagelse efter § 11, 2. pkt., i  

 ejendomsavancebeskatningsloven,  

 ikke kan anses for opfyldt.
 SKAT indstiller  

 derfor, at spørgsmålet besvares med et nej.
Ad spørgsmål 2 Betingelserne  

 for skattefritagelse af fortjeneste ved indgåelse af en frivillig aftale om  

 afståelse af et jordareal er, at:
a.
Der på  

 aftaletidspunktet  

  

 skal
  

 være  

 ekspropriationshjemmel i lovgivningen  

 til det pågældende formål.
b.
Det på  

 aftaletidspunktet må kunne påregnes, at ekspropriation  

  

 vil ske  

 i mangel  

 af frivillig aftale, dvs. at den eksproprierende myndighed skal udvise vilje  

 til at ekspropriere.
Der skal foreligge  

 ekspropriationsrealitet.
 Ved besvarelsen af spørgsmålet er det nedenfor forudsat, at skatteyder  

 endnu ikke har indgået en frivillig bindende aftale med Kommune Y om  

 overdragelse af jordarealet.
 Det er SKATs  

 opfattelse, at den første betingelse om, at der er hjemmel til at  

 ekspropriere  

 jordarealet på aftaletidspunktet, er opfyldt som følge af, at lokalplan L er  

 gældende fra 28. september 2005.
 SKAT finder  

 tilsvarende, at betingelsen om, at kommunalbestyrelsen har udvist  

 ekspropriationsvilje, hvis der ikke indgås frivillig aftale om overdragelse  

 af  

 jordarealet, kan baseres på kommunalbestyrelsens beslutning den 8. juni 2005,  

 hvor det blev vedtaget om fornødent at foretage ekspropriation af nødvendigt  

 areal til lokalplanens gennemførelse.
 SKAT indstiller,  

 at spørgsmålet besvares i overensstemmelse med ovenstående.
Skatterådets afgørelse og begrundelse Skatterådet er  

 ikke enig i SKATs begrundelse for besvarelsen af spørgsmål 1, og Skatterådet  

 er  

 heller ikke enig i SKATs besvarelse af spørgsmål 2.
Vedr. spørgsmål  

 1 Skatterådet  

 finder efter en konkret vurdering af den fremlagte købsaftale, at den  

 opfylder  

 betingelserne for rent skattemæssigt at blive anset for en option.
 Det er  

 imidlertid Skatterådets opfattelse, at betingelserne for skattefritagelse  

 efter  

 § 11, 2. pkt., i ejendomsavancebeskatningsloven af fortjeneste ved indgåelse  

 af  

 en frivillig aftale med selskab A ikke er opfyldt i nærværende sag.
Som det fremgår  

 af ovenstående, er det bl.a. en betingelse for skattefritagelse, at det på  

 aftaletidspunktet må kunne påregnes, at ekspropriation  

  

 vil ske  

 i mangel  

 af frivillig aftale, dvs. at den ekspropriationsberettigede myndighed skal  

 udvise vilje til at ekspropriere.
Der skal foreligge  

 ekspropriationsrealitet.
 Skatterådet skal  

 henvise til udskrift af Kommunalbestyrelsens beslutningsprotokol af 8. juni  

 2005, hvoraf følgende fremgår:
"Drøftelse  

 af forslag til kommuneplantillæg nr.
T og lokalplan L for et nyt  

 sommerhusområde.
 Området er  

 udlagt bag eksisterende sommerhusområde og vest for vejen F og indeholder et  

 antal nye grunde, fællesareal og afgrænsende beplantning.
 Af redegørelsen  

 fremgår, at planerne ikke skal miljøvurderes.
Forvaltningens  

 indstilling Forvaltningen  

 foreslår, at Udvalget indstiller til økonomiudvalget og kommunalbestyrelsen  

 at  

 forslagene godkendes til offentlig fremlæggelse og planerne ikke  

 miljøvurderes.
Udvalget for  

 Teknik og Miljøs beslutning 31. maj 2005 Forslaget  

 indstilles til kommunalbestyrelsens godkendelse med rettelser i h.t.  

 rettelsesbladet  

 indarbejdet.
Kommunalbestyrelsens  

 beslutning 08.06.2005 Udvalget for  

 Teknik og Miljøs indstilling blev tiltrådt.
Det blev  

 samtidigt vedtaget om fornødent at foretage ekspropriation af nødvendigt  

 areal  

 til lokalplans gennemførelse." Det er  

 Skatterådets vurdering, at Kommunalbestyrelsens udtalelse om  

 ekspropriationsvilje er så generel og diffus, at den ikke er tilstrækkelig  

 præcis til at opfylde kravet om tilkendegivelse af en meget konkretiseret  

 vilje  

 til at ekspropriere ejendommen, hvis der ikke indgås en frivillig aftale om  

 overdragelsen.
Beslutningen fra Kommunalbestyrelsen siger intet om, at det er  

 væsentligt at ekspropriere lige netop denne ejendom.
Hertil kommer, at den  

 formelle hjemmel til at ekspropriere på baggrund af en offentliggjort  

 lokalplan  

 først eksisterer den 28. september 2005.
 Det sår også  

 tvivl om kommunens vilje til at ekspropriere, at denne endnu ikke har  

 iværksat  

 ekspropriation af ejendommen.
Samlet finder  

 Skatterådet således, at betingelserne for skattefritagelse efter § 11, 2.  

 pkt.,  

 i ejendomsavancebeskatningsloven ikke er opfyldt på aftaletidspunktet,  

 allerede  

 fordi Kommunalbestyrelsen på dette tidspunkt ikke har udtrykt en konkret og  

 præcis vilje om at ekspropriere ejendommen, hvis den frivillige aftale ikke  

 indgås.
Ved ekspropriation omfattet af planlovens § 47 er det særligt  

 påkrævet,  

 at ekspropriationsvilje og -realitet er konkret og aktuel.
Ad spørgsmål 2 Hvis der f.eks.  

 i en lokalplan er blevet tilvejebragt en formel ekspropriationshjemmel for en  

 given ejendom, kan det forhold, at kommunen selv erhverver den pågældende  

 ejendom ved en frivillig aftale i sig selv være udtryk for, at der er  

 realitet  

 bag Kommunalbestyrelsens beslutning om at ville ekspropriere ejendommen, hvis  

 det skulle blive nødvendigt.
Det kræves dog yderligere, for at der kan  

 foreligge en ekspropriationssituation, at Kommunalbestyrelsen efter at  

 ekspropriationshjemlen  

 er blevet skabt også har truffet en beslutning om at ville ekspropriere den  

 pågældende ejendom, hvis frivillig aftale ikke opnås.
På denne  

 baggrund kan det stillede spørgsmål besvares med et ja under forudsætning af,  

 at Kommunalbestyrelsen træffer beslutning om at ville ekspropriere arealet,  

 hvis der ikke indgås frivillig aftale om overdragelsen.
Det er herved  

 forudsat,  

 at Kommunalbestyrelsens beslutning om eventuel ekspropriation foreligger  

 inden  

 det tidspunkt, hvor der indgås frivillig aftale om overdragelse af arealet  

 til  

 kommunen.
Svaret er  

 bindende for skattemyndighederne i følgende periode Svaret er bindende  

 for skattemyndighederne i 5 år.
