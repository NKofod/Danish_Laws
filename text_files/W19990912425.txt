Kendelse fra Pressenævnet i sag nr.  

 3/1999 K og K har klaget til Pressenævnet over billedvalget  

 til en artikel bragt i Bagsværd/Søborg Bladet den 29. december  

 1998, idet de mener, at god presseskik er tilsidesat.
Der er endvidere klaget  

 over, at bladet har afvist at bringe en berigtigelse.
 Artiklen havde overskriften "Utålelige forhold  

 på Vadstrupgård" og omhandlede 3 lokalpolitikeres kommentarer til  

 en rapport om forholdene på børneinstitutionen  

 Vadstrupgård, som nogle juridiske professorer havde udarbejdet.
 Artiklen blev illustreret med et billede, der havde  

 følgende billedtekst:
"Gladsaxe Kommune skal lære at gribe langt mere  

 direkte ind, når der er tale om dårlige ledere, mener  

 Enhedslistens  Emilce  Nielsen." På billedet ses en kvinde, der stående i en  

 forsamling taler i en mikrofon.
Umiddelbart foran hende sidder klagerne.
De  

 er genkendelige, men deres navne er ikke anført.
 Klagerne har anmodet bladet om at bringe følgende  

 berigtigelse:
 "Bagsværd/Søborg Bladet beklager at have  

 bragt billede med underliggende tekst, der intet havde med artiklens indhold  

 at gøre.
Fotoet er optaget i forbindelse med lokalplandebat  

 på Marielyst Skole, for Gladsaxe Stadionområde." Klagerne har anført, at de er blandt de mest kendte  

 idrætsledere i Gladsaxe kommune og har været det i en  

 "menneskealder".
 Klagerne har videre anført, at fotoet er blevet  

 bragt i forbindelse med en dem totalt uvedkommende sag.
Bladet har i en udtalelse anført, at billedet er  

 taget på fuldt ud lovlig vis under en debat på en lokal skole.  

 Billedet er af lokalpolitikeren  Emilce  Nielsen, som citeres i den  

 tilhørende artikel.
At klagerne er kede af at optræde på  

 samme billede er naturligvis beklageligt, men ingen vil formentlig forbinde  

 dem med synspunkter udtrykt i artiklen.
Den konkrete sammenhæng  

 indeholder ikke skyggen af en sådan ukorrekt sammensætning.
 Bladet har videre anført, at det, hvis klagerne  

 får ret, ville betyde, at pressen ikke længere kan bringe fotos  

 af politikerne, hvis andre mere eller mindre tilfældige personer  

 også optræder på billedet.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan pålægge et medie at beklage bestemte  

 oplysninger.
Billedmateriale, der anvendes i forbindelse med en  

 artikel, skal have relation til artiklens indhold.
Et billede af en person,  

 der er optaget i én forbindelse, bør derfor   når det  

 tillige viser andre personer   ikke anvendes i anden forbindelse.
I dette tilfælde kunne billedet være  

 beskåret på en sådan måde, at klagerne ikke blev  

 vist.
Da dette ikke skete, har bladet tilsidesat god presseskik, og  

 nævnet udtaler sin kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Bagsværd/Søborg Bladet at offentliggøre  

 følgende:
 "Kendelse fra Pressenævnet.
bragte den 29. december 1998 en artikel om 3  

 lokalpolitikeres kommentarer til en rapport om forholdene på  

 børneinstitutionen Vadstrupgård.
Artiklen blev illustreret med  

 et billede af en lokalpolitiker.
Billedet viste tillige (K) og (K), som begge  

 er idrætsledere i Gladsaxe.
Billedet var taget ved et møde holdt  

 i anden sammenhæng.
 (K) og (K) har klaget til Pressenævnet over  

 anvendelsen af billedet, som de finder er i strid med god presseskik.
Bladet har i en udtalelse om sagen anført, at  

 billedet er taget på fuldt lovlig vis under en debat på en lokal  

 skole, og at ingen formentlig vil forbinde klagerne med synspunkter udtrykt i  

 artiklen.
Den konkrete sammenhæng indeholder ikke skyggen af en  

 sådan ukorrekt sammensætning.
Pressenævnet har i anledning af klagen udtalt, at  

 billedmateriale, der anvendes i forbindelse med en artikel, skal have  

 relation til artiklens indhold.
Et billede af en person, der er optaget i  

 én forbindelse, bør derfor   når det tillige viser andre  

 personer   ikke anvendes i anden forbindelse.
I dette tilfælde kunne billedet være  

 beskåret på en sådan måde, at klagerne ikke blev  

 vist.
Da dette ikke skete, har bladet tilsidesat god presseskik, og  

 nævnet udtaler sin kritik af bladet.
 København, den 24. februar 1999.
Axel Kierkegaard, Aage Lundgaard, Kaare R.
Skou og Ole  

 Askvig." Afsagt den 24. februar 1999.
