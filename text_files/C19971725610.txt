Cirkulæreskrivelse om meddelelse om  

 selvstændig erhvervsdrivende ved beskæftigelse i erhvervsdrivende  

 fonde.
Rådighed mellem selskabets konkurs og ansættelse i det  

 andet af fonden ejede selskab Kommentar m.v.:
 Et medlem, der var ansat i et selskab ejet af en  

 erhvervsdrivende fond, hvor familien havde dominans, blev anset som  

 selvstændig erhvervsdrivende (medarbejdende ægtefælle),  

 uanset at familien ikke personligt var indehavere af kapitalen.
 Medlemmets ansættelse gennem en årrække  

 i forskellige af fonden ejede selskaber blev anset for én lang  

 ansættelse i fonden og fonden og selskaberne for én  

 virksomhed.
 Medlemmet blev ikke anset for at stå til  

 rådighed i forbindelse med et beskæftigelsesophør på  

 3/4 år mellem selskabets konkurs og ansættelse - angiveligt  

 tvunget dertil af økonomiske årsager - i det andet fondsejede  

 selskab kort tid efter 1. afslag på dagpenge.
 Meddelelse om afgørelsen:
Et medlem blev afskediget og fritstillet i forbindelse med  

 et selskab C's konkurs i april 1995. C var 100% ejet af selskabet  

B, der var 100% ejet af den erhvervsdrivende fond A.
A havde  

 til formål at bevare B og yde medlemmet og dennes ægtefælle  

 og deres afkom og børnebørn m.v. økonomisk  

 støtte.
A's bestyrelse var på 3 personer, hvoraf medlemmets  

 ægtefælle som livsvarigt medlem og svigerfaderen udgjorde de  

 2.
Ægtefællen var direktør i B og  

 svigerfaderen bestyrelsesmedlem.
I C var ægtefællen  

 direktør og det sidste 2 år eneste bestyrelsesmedlem.
I C var medlemmet benævnt "personalechef" uden  

 ansættelseskontrakt og angiveligt beskæftiget med administrative  

 opgaver.
Medlemmet bestred at have overordnede beføjelser.
Medlemmet  

 havde siden 1971 været uafbrudt ansat i senere konkursramte selskaber  

 ejet af A direkte eller indirekte.
Medlemmet blev ansat i C i 1992. C  

 videreførte i hvert fald delvis produktionen i de tidligere selskaber.  

 Ved C's konkurs blev aktiverne overdraget til B.
B videreførte i hvert  

 fald delvis C's produktion.
 Medlemmet havde på sin ledighedserklæring  

 svaret benægtende på alle spørgsmålene om  

 selvstændig virksomhed på ledighedserklæringen for  

 lønmodtagere.
 I henholdsvis februar og juni måned 1996 traf  

 lokalafdelingen og hovedledelsen afgørelse om, at medlemmet ikke var  

 dagpengeberetttiget på grund af selvstændig virksomhed.
Knap 2 uger efter 1. afslag på dagpenge fik  

 medlemmet ansættelse i B som bogholder.
Medlemmet forklarede senere, at  

 medlemmet havde følt sig tvunget dertil af økonomiske  

 årsager.
I september traf direktoratet afgørelse om, at  

 medlemmet måtte anses for selvstændig erhvervsdrivende, og at  

 ophøret ikke kunne anerkendes i relation til  

 arbejdsløshedsforsikringsloven.
Direktoratet begrundede dette med, at  

 medlemmet via sin ægtefælle og svigerfar havde afgørende  

 indflydelse i A, og at A med tilhørende selskaber måtte anses  

 for én virksomhed i forhold til medlemmet.
Direktoratet lagde  

 vægt på familiens indflydelse i fondsbestyrelsen, herunder  

 indflydelse i direktion og bestyrelse i B og C.
Direktoratet lagde bl.a.  

 også vægt på fondens formål om at yde medlemmet og  

 dennes familie økonomisk støtte.
Det forhold, at familien ikke personligt var indehaver af  

 kapital i B eller C blev ikke tillagt betydning, da  

 arbejdsløshedsforsikringslovens selskabsbegreb ikke alene omfatter  

 lovregulerede selskaber, men også erhvervsdrivende fonde, når en  

 tilsvarende indflydelse har været udøvet.
Direktoratet fandt  

 ikke, at betingelserne for ægtefælleudtræden var  

 opfyldt.
 Af de samme grunde fandt direktoratet ikke, at medlemmet  

 havde stået til rådighed for arbejdsmarkedet mellem konkursen og  

 ansættelse i B.
 Arbejdsmarkedets Ankenævn tiltrådte  

 direktoratets afgørelse med den angivne begrundelse.
