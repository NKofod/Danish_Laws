 Lov om ophævelse af lov om fremme af  

 byggeriets udvikling og om ændring af lov om almene boliger samt  

 støttede private andelsboliger m.v.
(Nedlæggelse af Byggeriets Udviklingsråd,  

 afskaffelse af statslig refusion af udgifter til beboerrådgivere og  

 nedlæggelse af visse puljer på bygge- og boligområdet) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 Lov nr. 229 af 19. maj 1971 om fremme af byggeriets udvikling  

 ophæves.
§ 2 I lov om almene boliger samt støttede private andelsboliger m.v.,  

 jf. lovbekendtgørelse nr. 427 af 28. maj 2001, som ændret senest  

 ved § 75 i lov nr. 145 af 25. marts 2002, foretages følgende  

 ændringer:
 1. I § 92, stk. 2, ophæves 3., 4. og 5.  

 pkt.
 2. § 146 ophæves.
 3. Kapitel 10 a ophæves.
§ 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2.  Staten kan i 2002 refundere 60 pct. af Landsbyggefondens  

 udgifter i forbindelse med afvikling af de foranstaltninger og forebyggende  

 arbejder, der er nævnt i § 92, stk. 2, som ændret ved denne lovs  

 § 2, nr. 1.
Givet på Amalienborg, den 22. maj  

 2002 Under Vor Kongelige Hånd og Segl Margrethe R.
