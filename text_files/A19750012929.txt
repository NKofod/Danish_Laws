(Fotografiloven) Herved bekendtgøres lov nr. 157 af 31. maj 1961 om retten  

 til fotografiske billeder med de ændringer, der følger af lov nr. 175 af 21.  

 marts 1973.
 § 1.  Den, som fremstiller et fotografisk billede, har  

 med de i denne lov angivne indskrænkninger eneret til gennem fotografi, tryk,  

 tegning eller anden fremgangsmåde at fremstille eksemplarer af billedet og  

 til at vise det offentligt.
 Som fotografiske billeder anses også billeder, der er fremstillet på en  

 med fotografering ligeartet måde.
 Fremstilleren benævnes i denne lov fotografen.
 § 2.  Fotografen har ret til at blive navngivet i  

 overensstemmelse med, hvad god skik kræver, såvel på eksemplarer af billedet,  

 som når det vises offentligt.
 Han har også krav på, at billedet ikke ændres eller vises offentligt på en  

 måde eller i en sammenhæng, der er krænkende for hans anseelse som fotograf.
 § 3.  Som fotograf anses, når ikke andet er oplyst,  

 den, hvis navn, firma eller alment kendte signatur på sædvanlig måde er  

 påført eksemplarer af billedet eller angives, når billedet vises offentligt.
 § 4.  Et fotografisk billede anses for offentliggjort,  

 når det lovligt er udgivet, udstillet offentligt eller på anden måde gjort  

 tilgængeligt for almenheden.
 § 5.  Af et fotografisk billede må enkelte eksemplarer  

 fremstilles til privat brug, men de må ikke udnyttes på anden måde.
 § 6.  Efter nærmere regler, der fastsættes ved kgl.  

 anordning, kan arkiver, biblioteker og museer til brug i deres virksomhed  

 fremstille eksemplarer af fotografiske billeder.
§ 7.  I kritiske, videnskabelige og alment oplysende  

 fremstillinger er det tilladt i tilslutning til teksten at gengive  

 offentliggjorte fotografiske billeder, når det sker i overensstemmelse med  

 god skik og kun enkelte billeder af samme fotograf medtages.
Sker gengivelsen  

 i en alment oplysende fremstilling, har fotografen krav på vederlag.
 I værker bestemt til brug ved undervisning kan offentliggjorte  

 fotografiske billeder mod vederlag gengives i tilslutning til teksten.
 Offentliggjorte fotografiske billeder kan endvidere mod vederlag gengives  

 i dagblade i forbindelse med redegørelser for begivenheder af almindelig  

 interesse.
 § 8.  Når fotografiske billeder vises som led i en  

 dagsbegivenhed eller forekommer tilfældigt som baggrund for denne, må de  

 medtages ved gengivelse af dagsbegivenheden på film, i fjernsyn eller ved  

 overføring ved hjælp af kabelanlæg i det omfang, det sker som et naturligt  

 led i gengivelsen af dagsbegivenheden.
§ 9.  Danmarks radio må i sine fjernsynsudsendelser  

 vise offentliggjorte fotografiske billeder, medmindre fotografen har nedlagt  

 forbud herimod.
Fotografen har krav på vederlag.
 Bestemmelsen gælder ikke forevisning af film.
 § 10.  Når fotografen har overdraget et eller flere  

 eksemplarer af et fotografisk billede til andre, eller når billedet er  

 udgivet må overdragne eller udgivne eksemplarer udstilles offentligt.
Et offentliggjort fotografisk billede kan også på anden måde vises  

 offentligt, når det sker i forbindelse med undervisning.
Det kan ligeledes  

 fremvises offentligt i forbindelse med foredrag, såfremt adgangen er fri og  

 foredraget ikke tjener erhvervsøjemed, eller såfremt det afholdes udelukkende  

 i velgørende, folkeoplysende eller andet almennyttigt øjemed.
 Bestemmelserne i stk. 2 gælder ikke film.
§ 11.  Har et fjernsynsforetagende ret til at udsende  

 et fotografisk billede, må det tillige optage billedet på film eller lignende  

 til brug i egne udsendelser.
Retten til at vise et således optaget billede  

 afhænger af de i øvrigt gældende regler.
 Ved kongelig anordning kan der gives nærmere forskrifter om vilkårene for  

 at foretage sådanne optagelser samt for brugen og opbevaringen af disse.
 § 12.  Retten til et fotografisk billede, der er  

 udført efter bestilling, tilkommer bestilleren, medmindre andet er aftalt.  

 Fotografen kan dog på sædvanlig måde udstille billedet i reklameøjemed,  

 såfremt bestilleren ikke forbyder det.
 Selv om retten til et efter bestilling udført fotografisk portræt ifølge  

 aftale tilkommer fotografen, kan bestilleren lade portrættet gengive i  

 aviser, tidsskrifter eller skrifter med biografisk indhold, såfremt  

 fotografen ikke har taget særligt forbehold heroverfor.
 Bestemmelserne i stk. 1 og 2 medfører ikke indskrænkninger i fotografens  

 ret i henhold til § 2.
 § 13.  Fotografiske billeder kan frit benyttes i  

 retsplejens og den offentlige sikkerheds interesse.
 § 14.  Når et fotografisk billede gengives offentligt  

 uden fotografens samtykke i henhold til §§ 6-10, skal kilden angives i  

 overensstemmelse med, hvad god skik kræver.
 § 15.  Retten til det fotografiske billede varer,  

 indtil 25 år er forløbet efter udgangen af det år, da billedet blev  

 fremstillet.
§ 16.  Såfremt der ikke opnås enighed om størrelsen af  

 vederlag i henhold til §§ 7 og 9, kan hver af parterne forelægge spørgsmålet  

 for et af ministeren for kulturelle anliggender nedsat nævn.
Nævnet har den  

 endelige administrative afgørelse.
Ministeren fastsætter de nærmere regler  

 for nævnets virksomhed.
§ 17.  Med bøde eller under skærpende omstændigheder  

 med hæfte i indtil 3 måneder straffes den, der På samme måde straffes den, der i den hensigt at sprede dem blandt  

 almenheden eller at vise dem offentligt indfører eksemplarer af fotografiske  

 billeder, når eksemplarerne er fremstillet uden for riget under sådanne  

 omstændigheder, at en tilsvarende fremstilling her i riget ville have været i  

 strid med loven.
 Er overtrædelsen begået af et aktieselskab eller lignende, kan der  

 pålægges virksomheden som sådan bødeansvar.
 Foranstående straffebestemmelser omfatter ikke uagtsomt forhold, medmindre  

 uagtsomheden er grov.
 Overtrædelserne påtales af den forurettede.
§ 18.  Tab, som er forvoldt ved en af de i § 17 nævnte  

 overtrædelser, kan kræves erstattet efter almindelige erstatningsregler.
Den,  

 der har krænket en fotografs eller bestillers ret ved strafbart forhold, kan  

 dømmes til at betale den forurettede en godtgørelse for ikke-økonomisk skade.
For så vidt det skønnes rimeligt, kan der tilkendes den forurettede  

 erstatning, selv om overtrædelsen er begået i god tro.
I dette tilfælde kan  

 erstatningen dog ikke overstige den ved overtrædelsen indvundne fortjeneste.
§ 19.  Det kan ved dom bestemmes, at eksemplarer af et  

 fotografisk billede, der er fremstillet, indført eller gjort tilgængelige for  

 almenheden i strid med denne lov, skal inddrages til fordel for den  

 forurettede eller overdrages til ham mod et vederlag, der ikke overstiger  

 fremstillingsomkostningerne.
Det samme gælder plader, klicheer og andet, som  

 kan tjene til ulovlig fremstilling af fotografiet.
I stedet for inddragning eller overdragelse kan det bestemmes, at  

 genstandene helt eller delvis skal tilintetgøres eller på anden måde gøre  

 utjenlige til ulovlig brug.
Hvis det under hensyn til eksemplarernes  

 kunstneriske eller økonomiske værdi eller omstændighederne i øvrigt skønnes  

 rimeligt, kan retten tillade, at de fremstillede eksemplarer gøres  

 tilgængelige for almenheden mod erstatning og godtgørelse til den  

 forurettede.
 Bestemmelserne i denne paragraf kan ikke anvendes over for den, som i god  

 tro har erhvervet fotografier til privat brug.
§ 20.  Loven gælder for fotografiske billeder, der Under forudsætning af gensidighed kan rækkevidden af lovens bestemmelser  

 udvides i forhold til andre stater ved kgl. anordning.
 Ved kgl. anordning kan loven tillige gøres anvendelig på fotografiske  

 billeder, der først er udgivet af mellemfolkelige organisationer, samt på  

 ikke udgivne billeder, som sådanne organisationer har ret til at udgive.
 § 21.  Loven gælder også fotografiske billeder, som  

 ville kunne opnå beskyttelse efter den hidtil gældende lovgivning.
 Aviser og tidsskrifter kan, hvis ikke andet er aftalt, på ny benytte  

 fotografiske billeder, som de inden lovens ikrafttræden har erhvervet retten  

 til at gengive.
 § 22.  Denne lov træder i kraft 1. oktober 1961. Lov  

 nr. 131 af 13. maj 1911 om eneret til fotografiske arbejder ophæves.
 Ministeriet for kulturelle anliggender,  

 den 15. april 1975.
 Niels Matthiasen.
 /Hans Jacob Kjær.
