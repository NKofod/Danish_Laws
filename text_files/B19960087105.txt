 I medfør af §§ 1, stk. 3, 3, 4, 4 a, 4 b, 6, 6 a og 7, stk. 2, i lov om  

 radiokommunikation, jf. lovbekendtgørelse nr. 297 af 22. april 1992, som  

 ændret ved lov nr. 470 af 12. juni 1996 om ændring af lov om  

 radiokommunikation, og § 3 i lov nr. 470 af 12. juni 1996 om ændring af lov  

 om radiokommunikation, fastsættes:
Anvendelsesområde § 1.  Bekendtgørelsen gælder for oprettelse og drift  

 af radioanlæg til brug i amatør-radio- og amatør-radiosatellittjenesten.
 Stk. 2.  Ved amatør-radio- og  

 amatør-radiosatellittjeneste forstås, jf. det internationale radioreglement  

 (Geneve 1994), artikel 1, en radiokommunikationstjeneste til brug for  

 selvoplæring, indbyrdes kommunikation og tekniske undersøgelser, som udføres  

 af amatører, det vil sige behørigt autoriserede personer, som er interesseret  

 i radioteknik udelukkende med personligt sigte og uden økonomisk interesse.
Tilladelsesforhold Sendere og sammenbyggede sendere/modtagere § 2.  Oprettelse og drift af radioanlæg må efter § 1,  

 stk. 1, i lov om radiokommunikation kun ske, hvis Telestyrelsen har meddelt  

 tilladelse til brugen af de for driften nødvendige frekvenser.
 Stk. 2.  Et radioanlæg er oprettet, hvis det kan  

sende eller sende og modtage , og enten er tilsluttet eller  

 umiddelbart kan tilsluttes strømforsyning og antenne.
 Stk. 3.  Ved drift af radioanlæg forstås ibrugtagning og  

 anvendelse af radioanlæg.
 § 3.  Tilladelse kan kun udstedes, hvis ansøgeren har  

 bestået de krævede prøver, jf. stk. 3.
 Stk. 2.  Hvis Telestyrelsen har en begrundet formodning  

 om, at en ansøger ikke længere er i besiddelse af de kundskaber, der blev  

 krævet ved prøveaflæggelsen, kan Telestyrelsen forlange, at ansøgeren består  

 nye prøver, inden tilladelsen udstedes.
 Stk. 3.  Tilladelse kan udstedes i følgende kategorier,  

 når de nævnte prøver, jf. §§ 9-12, er bestået:
 Stk. 4.  Beståelse af prøver skal sikre, at ansøgeren  

 har det nødvendige kendskab til:
 Stk. 5.  Indehavere af radiotelegrafistcertifikater er  

 fritaget for prøven i morse.
 Stk. 6.  Telestyrelsen kan efter en vurdering i det  

 enkelte tilfælde anerkende morseprøver aflagt over for eksempelvis  

 lokalafdelinger under Landsforeningen Experimenterende Danske Radioamatører,  

 hvis dokumentationen for prøven indeholder oplysning om, at prøven har været  

 aflagt i overensstemmelse med de i medfør af § 12 fastsatte bestemmelser.
 Stk. 7.  Samtidig med tilladelsen tildeler Telestyrelsen  

 et kaldesignal til brug i forbindelse med anvendelse af radioanlæg i  

 amatør-radio- og amatør-radiosatellittjenesten.
Stk. 8.  Udstedelse af en tilladelse er betinget af, at  

 tilladelsen er knyttet til en dansk adresse (stationsadresse), hvor  

 radioanlæggene oprettes og benyttes.
Hvis adressen eller  

 tilladelsesindehaverens postadresse ændres, skal tilladelsesindehaveren  

 underrette Telestyrelsen herom.
 Stk. 9.  Tilladelse kan udstedes som værende knyttet til  

 en forening, et firma eller lignende, hvis en person, der er indehaver af en  

 gyldig tilladelse, er juridisk ansvarlig for tilladelsen.
 § 4.  Til indehavere af en gyldig tilladelse kan der  

 udstedes tilladelse til oprettelse og drift af ubemandede radioanlæg (f.eks.  

 repeatere, digipeatere eller mailbokse).
Stk. 2.  Ved afgørelse af om tilladelse kan gives,  

 lægges der især vægt på, Stk. 3.  Telestyrelsen kan fastsætte særlige vilkår for  

 benyttelse af radioanlæg omhandlet af tilladelser efter stk. 1.
 § 5.  Radioanlæg, der knytter sig til en tilladelse af  

 kategori A, B eller C, må kun være indrettet frekvensmæssigt til:
 Stk. 2.  Radioanlæg, der benyttes i forbindelse med  

 tilladelser af kategori B, må ikke være indrettet for højere sendeeffekter  

 end anført i bilag 1. Tilsvarende begrænsning gælder for eventuelt  

 tilsluttede forstærkertrin.
 Stk. 3.  Telestyrelsen bemyndiges til at ændre § 5, stk.  

 1, og bilag 1 for så vidt angår sendetyper, sendeeffekter og benyttelse af  

 frekvenser m.m., hvis det internationale samarbejde på området måtte give  

 anledning hertil.
 § 6.  Tilladelser, som er udstedt af udenlandske  

 myndigheder, er gyldige under kortvarige ophold i Danmark, hvis en sådan  

 gyldighed er indeholdt i internationale aftaler, der er tiltrådt af Danmark.
 Stk. 2.  Telestyrelsen kan til brug under kortvarige  

 eller permanente ophold i Danmark udstede tidsbegrænsede eller permanente  

 tilladelser til indehavere af udenlandske tilladelser uden forudgående  

 aflæggelse af de i § 3 krævede prøver, hvis det over for Telestyrelsen  

 dokumenteres, at prøvekravene er opfyldt ved beståelse af tilsvarende prøver  

 i andre lande.
 Stk. 3.  For permanente tilladelser efter stk. 2 gælder  

 bestemmelserne i § 3, stk. 8.
§ 7.  Telestyrelsen kan fastsætte vilkår for  

 tilladelser, bl.a. om tidsbegrænsning og ændring af vilkår.
Telestyrelsen kan  

 i den forbindelse fastsætte vilkår, der indskrænker brugen af en tidligere  

 meddelt tilladelse.
Telestyrelsen kan efter en vurdering i det enkelte  

 tilfælde tillade indretning til eller benyttelse af yderligere frekvenser  

 m.m. end fastsat i bilag 1.
Modtagere § 8.  Radioanlæg, der kun er indrettet til modtagning,  

 må oprettes og drives, uden at der er meddelt tilladelse til brugen af de for  

 driften nødvendige frekvenser, jf. § 1, stk. 2, i lov om radiokommunikation.
Prøver § 9.  Med baggrund i det internationale radioreglement  

 (Geneve 1994), artikel 32, afholder Telestyrelsen følgende prøver, som danner  

 grundlag for udstedelse af tilladelser:
 Stk. 2.  Telestyrelsen kan herudover afholde morseprøve  

 (60 tegn/minut) til brug for udstedelse af HAREC (Harmonized Amateur Radio  

 Examination Certificates) i overensstemmelse med CEPT-rekommandation T/R  

 61-02.
 § 10.  Tilmelding til prøve skal ske på et  

 ansøgningsskema, som fås ved henvendelse til Telestyrelsen.
 Stk. 2.  Prøver afholdes normalt en gang årligt efter  

 Telestyrelsens bestemmelse.
Stk. 3.  Tekniske prøver afholdes i København og enkelte  

 provinsbyer afhængig af deltagerantal.
Morseprøver afholdes normalt kun i  

 København.
 Stk. 4.  I forbindelse med prøver skal prøvedeltageren  

 fremvise legitimation (pas, kørekort, sygesikringsbevis eller  

 personnummerbevis).
 § 11.  De tekniske prøver afholdes som skriftlige  

 prøver med fortrykte alternative svar (flervalgsopgaver).
 Stk. 2.  Morseprøven afholdes som en praktisk prøve i  

 aftelegrafering og høremodtagning.
§ 12.  Telestyrelsen fastsætter bestemmelser om pensum  

 for de tekniske prøver og morseprøven.
Bestemmelser om pensum kan fås ved  

 henvendelse til Telestyrelsen.
Markedsføring § 13.  Salg eller udlevering af radioanlæg (sendere og  

 sammenbyggede sendere/modtagere), herunder byggesæt, til andre end  

 forhandlere må kun ske til personer, der har en gyldig tilladelse.
Radioanlægs benyttelse § 14.  Radioanlæg må kun benyttes af personer med en  

 gyldig tilladelse, jf. dog § 8.
 Stk. 2.  Benyttelsen af radioanlæg skal begrænses til  

 udveksling af meddelelser af teknisk art, der vedrører forsøgene, og til  

 bemærkninger af så ringe betydning, at det ikke vil være naturligt i stedet  

 at benytte offentlige teletjenester.
 Stk. 3.  Udsendelser skal foretages i klart sprog i form  

 af tale, morse eller ved anvendelse af digital kommunikation, hvor der  

 benyttes alment tilgængelige protokoller og programmer.
 Stk. 4.  Udsendelser med forretningsmæssigt eller  

 kommercielt indhold, udsendelse af musik, underholdning, reklame, propaganda  

 eller lignende er ikke tilladt.
 Stk. 5.  Blindsending eller udsendelse af oplysningsstof  

 må kun foretages, hvis dette er hjemlet i tilladelsen.
 Stk. 6.  Radioanlæg må ikke benyttes til befordring af  

 meddelelser til eller fra trediemand.
 Stk. 7.  Radioanlæg må ikke tilsluttes offentlige  

 telenet for at give mulighed for kommunikation mellem eller via radioanlæg og  

 brugere af offentlige telenet (gennemstilling).
 § 15.  Der må kun oprettes forbindelse med andre  

 radioanlæg i amatør-radio- og amatør-radiosatellittjenesten.
 Stk. 2.  Uanset stk. 1 gælder der de i bilag 2 nævnte  

 begrænsninger.
 Stk. 3.  Telestyrelsen bemyndiges til at ændre bilag 2,  

 således at bilaget er i overensstemmelse med tilkendegivelser fra andre lande  

 om kommunikation mellem disse lande og Danmark.
 § 16.  Der må ikke benyttes andre frekvensbånd,  

 sendetyper eller højere sendeeffekter end de i bilag 1 anførte for den  

 enkelte kategori af tilladelse, jf. dog § 4, stk. 3, og § 7.
 Stk. 2.  Den, der benytter radioanlæg, skal sikre, at  

 der ikke skabes uacceptable forstyrrelser for andre radiotjenester, herunder  

 modtagning af radiofoni eller fjernsyn, eller for andre elektriske anlæg.
 § 17.  Der må ikke benyttes andre kaldesignaler end  

 det, som er blevet tildelt i forbindelse med udstedelse af tilladelsen, jf. §  

 3, stk. 7, og § 6, stk. 1 og 2.
 Stk. 2.  Kaldesignaler, der må benyttes i  

 overensstemmelse med § 6, stk. 1, skal indledes med »OZ/».
 Stk. 3.  Uanset stk. 1 kan der ved benyttelse af  

 radioanlæg, som er knyttet til en forening, et firma eller lignende, benyttes  

 det kaldesignal, der er knyttet til denne tilladelse.
 Stk. 4.  Det tildelte kaldesignal skal udsendes ved  

 opkald og ved afslutning af hver forbindelse, dog mindst hvert tiende minut  

 så længe forbindelsen er etableret.
 Stk. 5.  Hvis radioanlæg benyttes fra en anden position  

 end den adresse, hvortil tilladelsen er knyttet, jf. § 3, stk. 8, skal der  

 føjes følgende til kaldesignalet:
Gebyrer § 18.  Telestyrelsen opkræver gebyrer fastsat af  

 Forskningsministeriet for bl.a. deltagelse i prøver og udstedelse eller  

 ændring af tilladelser til dækning af omkostninger ved administration af lov  

 om radiokommunikation og nærværende bekendtgørelse.
Tavshedspligt § 19.  Hvis der modtages andre radiosignaler end må deres indhold ikke gengives, meddeles til trediemand eller benyttes til  

 noget som helst formål.
End ikke deres eksistens må røbes til uvedkommende.
Tilsyn og kontrol § 20.  Telestyrelsen kan foretage kontrol af  

 radioanlæg og tilladelser.
Telestyrelsen skal, hvis Telestyrelsen skønner det  

 nødvendigt, gives mulighed for at undersøge og afprøve radioanlæg på de  

 steder, hvor de er installeret, eller hvorfra de normalt benyttes, for at  

 kontrollere, om bestemmelserne i bekendtgørelsen er overholdt.
 Stk. 2.  Telestyrelsen kan i forbindelse med kontrol  

 plombere radioanlæg, der ikke overholder bestemmelserne i bekendtgørelsen  

 eller vilkår for en tilladelse.
Stk. 3.  De oplysninger om radioanlæggenes indretning og  

 benyttelse, som forlanges af Telestyrelsen, skal gives.
Telestyrelsen kan  

 give påbud om radioanlæggenes indretning og benyttelse.
Stk. 4.  Radioopkald fra Telestyrelsen skal besvares  

 omgående.
De af hensyn til kontrollen forlangte oplysninger skal gives  

 omgående.
 Tilbagekaldelse m.v.
 § 21.  Telestyrelsen kan tilbagekalde en tilladelse,  

 hvis bestemmelserne i denne bekendtgørelse overtrædes, vilkår for tilladelsen  

 ikke overholdes, eller forholdene efter Telestyrelsens skøn gør det  

 nødvendigt.
 Stk. 2.  Uudnyttede tilladelser efter § 4, stk. 1, kan  

 desuden tilbagekaldes, hvis de ikke udnyttes efter et af Telestyrelsen  

 fastsat tidspunkt.
Straffebestemmelser § 22.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der efter § 7, stk. 3, i  

 lov om radiokommunikation pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der efter samme bestemmelse pålægges  

 staten, kommunen eller det kommunale fællesskab som sådant bødeansvar.
Klage § 23.  Afgørelser truffet af Telestyrelsen kan  

 påklages til Teleklagenævnet, jf. § 6 c i lov om radiokommunikation.
 Stk. 2.  Teleklagenævnet opkræver gebyrer fastsat af  

 forskningsministeren for sager, der behandles ved nævnet.
 Ikrafttræden m.m.
 § 24.  Bekendtgørelsen træder i kraft den 15. oktober  

 1996.
 Stk. 2.  Bekendtgørelse nr. 543 af 22. juni 1992 om  

 amatør-radiosendestationer ophæves.
Stk. 3.  Tilladelser til oprettelse og drift af  

 radioanlæg, der er udstedt i henhold til gældende bestemmelser, og hvor  

 radioanlæggene efter denne bekendtgørelse vil skulle være tilknyttet en  

 tilladelse efter § 2, stk. 1, bevarer deres gyldighed, indtil de  

 tilbagekaldes eller ændres i forbindelse med Telestyrelsens konvertering af  

 tilladelser i amatør-radio- og amatør-radiosatellittjenesten, idet  

 tilladelser af kategori A, B og C henføres til ny kategori A, og tilladelser  

 af kategori D og E henføres til ny kategori C.
Beståede prøver, der har givet  

 adgang til hidtidige kategorier A, B, C, D og E omsættes tilsvarende.
 Stk. 4.  Uanset § 2, stk. 1, kan Telestyrelsen i  

 perioden indtil den 30. juni 1997 udstede tilladelser til oprettelse og drift  

 af radioanlæg frem til det tidspunkt, hvor samtlige tilladelser i  

 amatør-radio- og amatør-radiosatellittjenesten konverteres.
Forskningsministeriet, den 2. oktober  

 1996 Frank Jensen / Jane Eis Larsen Bilag 1 Benyttelse af frekvensbånd, sendetyper og sendeeffekter (Til § 5, stk. 2, og § 16, stk. 1) 1. Tilladelser af kategori A Der må, jf. § 16, stk. 1, ikke benyttes andre frekvensbånd, sendetyper  

 eller højere sendeeffekter end følgende:
2. Tilladelser af kategori B Radioanlæg, inkl. eventuelle forstærkertrin, må ikke være indrettet til  

 højere effekter eller til andre frekvensbånd eller dele heraf end de nedenfor  

 anførte, jf. § 5, stk. 1-2.
 Der må, jf. § 16, stk. 1, ikke benyttes andre frekvensbånd, sendetyper  

 eller højere sendeeffekter end følgende:
3. Tilladelser af kategori C Radioanlæg må kun være indrettet til frekvenser over 50 MHz, jf. § 5,  

 stk. 1.
 Der må, jf. § 16, stk. 1, ikke benyttes andre frekvensbånd, sendetyper  

 eller højere sendeeffekter end følgende:
4. Status 4.1. Primær status Tjenester med primær status har samme rettigheder i samme frekvensbånd.
 Amatør-radiotjenesten kan i disse bånd kræve beskyttelse mod forstyrrelser  

 fra stationer, der er tildelt båndet som sekundær tjeneste.
4.2. Sekundær status Amatør-radiotjenesten må i disse bånd ikke forårsage forstyrrelser for  

 stationer, der er tildelt båndet som primær tjeneste.
 Amatør-radiotjenesten kan ikke forlange beskyttelse mod forstyrrelser fra  

 stationer, der er tildelt båndet som primær tjeneste.
5. Sendetyper AM (amplitudemodulation):
 A1A umoduleret telegrafi.
 A2A moduleret telegrafi.
 A3E dobbeltsidebåndstelefoni (DSB).
 R3E enkeltsidebåndstelefoni (SSB) reduceret bærebølge.
 H3E enkeltsidebåndstelefoni (SSB) fuld bærebølge.
 J3E enkeltsidebåndstelefoni (SSB) undertrykt bærebølge.
 J3C faksimile.
 C3F fjernsyn (i frekvensbånd under 432 MHz maksimal videobåndbredde 3  

 kHz).
 J3F fjernsyn (maksimal videobåndbredde 3 kHz).
 FM (frekvensmodulation):
 F1B frekvensskifttelegrafi (maksimalt frekvensskift 1 kHz).
 F2B tonemoduleret telegrafi (maksimalt frekvenssving som for F3E  

 (VHF/UHF/SHF/EHF)).
 F3E telefoni (maksimalt frekvenssving MF/HF: +/- 4 kHz, VHF/UHF: +/- 5 kHz  

 og SHF/EHF: +/- 30 kHz).
 F3C faksimile.
 F3F fjernsyn (i frekvensbånd under 432 MHz maksimal videobåndbredde 3  

 kHz).
PM (fasemodultation) G2B tonemoduleret telegrafi (maksimalt frekvenssving som for G3E  

 (VHF/UHF//SHF/EHF)).
 G3E telefoni (maksimalt frekvenssving MF/HF: +/- 4 kHz, VHF/UHF: +/- 5 kHz  

 og SHF/EHF: +/- 30 kHz.
 G3C faksimile.
 G3F fjernsyn (i frekvensbånd under 432 MHz maksimal videobåndbredde 3  

 kHz).
 Ved modulerede udsendelser skal de af de ved modulationen frembragte  

 sidebånd med en amplitude større end -60 dB i forhold til senderens maksimale  

 sendeeffekt ligge inden for det tilladte amatørradiobånd.
6. Sendeeffekter Ved sendeeffekt forstås den maksimale middeleffekt, som senderen i løbet  

 af en periode af HF-signalet afgiver til en reflektionsfri belastning på 50  

 ohm ved sendere med ubalanceret udgang eller 300 ohm eller 600 ohm ved  

 sendere med balanceret udgang.
Effekten måles med et spidsvisende wattmeter  

 på det sted, hvor antennen eller en antennetuner tilsluttes senderens sidste  

 trin.
 Det anvendte wattmeter skal have så stor båndbredde, at det kan måle alle  

 sendesignalets væsentlige komposanter.
Ved amplitudemodulerede udsendelser måles sendeeffekten under fuld  

 modulation af senderen med en enkelt lavfrekvens tone.
Senderens spidseffekt  

 (PEP) må ikke overskride de maksimalt tilladte effekter.
 Amplitudemodulerede sendere skal være således indrettede, at den tilladte  

 effekt ikke kan overskrides ved en vilkårlig kraftig modulation med en  

 vilkårlig tone inden for frekvensbåndet 300 Hz til 6000 Hz.
Bilag 2 Kommunikation med radioanlæg i andre lande i amatør-radio- og  

 amatørradiosatellittjenesten (Til § 15, stk. 2) 1. I overensstemmelse med bestemmelser i det  

 internationale radioreglement, som er vedføjet den af Danmark tiltrådte  

 ITU-konvention, skal kommunikation mellem radioanlæg i amatør-radio- og  

 amatør-radiosatellittjenesten i to lande ikke være tilladt, hvis et af  

 landene har tilkendegivet at være imod en sådan kommunikation.
 2. Følgende lande har tilkendegivet forbud mod  

 kommunikation, hvorfor det ikke er tilladt at oprette forbindelse mellem  

 danske radioanlæg i amatør-radio- og amatørradiosatellittjenesten og  

 radioanlæg i disse lande:
 3. Følgende restriktioner skal iagttages ved  

 kommunikation med radioanlæg i følgende lande:
