Bekendtgørelse om ændring af  

 bekendtgørelse om den erhvervsgymnasiale uddannelse til højere  

 teknisk eksamen § 1 I bekendtgørelse nr. 524 af 15. juni 2000 om den erhvervsgymnasiale  

 uddannelse til højere teknisk eksamen foretages følgende  

 ændringer:
 1. I § 4, stk. 2, indsættes efter  

 »selvstændig overbygning til det lavere niveau,«: »jf. dog  

 stk. 5,«, og »jf. stk. 5-8« ændres til: »jf.  

 stk. 6-8«.
 2. § 4, stk. 5, affattes således:
»Stk. 5. Skolen udbyder enten kemi C og kemi B, som angivet i  

 stk. 1, eller kemi C med 130 timer i 1. år efterfulgt af kemi B og  

 A som et samlet forløb over to år, der afsluttes på niveau  

 A efter 3. skoleår.
Alle skoler skal desuden udbyde kemi C og B som et  

 samlet forløb over to år med 70 timer i 1. år og 145 timer  

 i 2. år, efterfulgt af kemi A i 3. skoleår, som angivet i  

 stk. 1.«.
 3. I § 24, stk. 1, indsættes som nye  

 rækker i skemaet:
Fag og niveau 1. år 2. år 3. år Teknologihistorie C M eller M Filosofi C M eller M 4. I § 25, stk. 2, ændres »hver elev eller  

 gruppe« til: »hver elev«.
 5. I § 25 indsættes som stk. 5:
»Stk. 5. Skolen kan godkende, at et projekt gennemføres  

 i en gruppe af elever.
Skolen skal dog sikre, at disse projekter  

 gennemføres på en sådan måde, at skolen får  

 tilstrækkeligt grundlag for individuel bedømmelse.«.
 6. § 26 affattes således:
»§ 26. Ved prøver til eksamen er alle  

 skriftlige hjælpemidler samt lommeregnere tilladt, medmindre andet er  

 fastsat i de enkelte fagplaner.
Endvidere er brug af informationsteknologiske  

 hjælpemidler tilladt under hensyntagen til reglerne i skolens  

 eksamensreglement, jf. § 13 i bekendtgørelse om eksamensordning  

 på erhvervsskolerne mv.«.
 7. I Bilag 1, Bilagsfortegnelse, indsættes  

 efter 16 under overskriften Fagplaner for fag, der er omfattet af  

 § 4 som nye numre:
16 a.
Teknologihistorie niveau C 16 b.
Filosofi niveau C 8. Efter bilag 16 indsættes som nye bilag:
Htx-bekendtgørelsen	Bilag 16 a Fagplan maj 2001 TEKNOLOGIHISTORIE NIVEAU C C. 0. Formål, timetal og prøveform Formålet er at give eleven indsigt i teknologiens  

 historiske udvikling samt grundlæggende viden om forskellige  

 karakteristiske træk ved teknologien gennem historiske eksempler.  

 Eleven opnår bevidsthed om de problemer af videnskabelig, etisk,  

 mentalitetshistorisk, samfundsmæssig og miljømæssig art,  

 som den teknologiske udvikling giver anledning til, og mulighed for  

 selvstændigt at sætte sig ind i, analysere og tage stilling til  

 problemer, der er en følge af den teknologiske udvikling.
 Vejledende timetal: 110. Mundtlig prøve.
C. 1. Undervisningens mål og indhold Målet er, at eleven:
1)	får kendskab til vigtige elementer af den teknologiske  

 udvikling fra jæger- og samlerstadiet til vor tids teknologi og kan  

 redegøre for afgørende forskelle på teknologi og  

 teknologiopfattelse i forskellige perioder og forskellige kulturer, 2)	bliver i stand til at analysere og forstå kræfterne bag  

 udviklingen af nogle konkrete teknologier, foretage sammenligninger mellem  

 forskellige landes og forskellige epokers udformninger af teknologi og tage  

 stilling til fordele og ulemper ved en given teknologi, og 3)	selvstændigt kan analysere konkrete teknologihistoriske  

 situationer med fagets begreber.
Oversigt Teknologi i forskellige perioder og kulturer:
a.
Oldtid, middelalder og renæssance (indtil 1750).
b.
Den industrielle revolution (1750 - ca. 1850).
c.
Industrisamfundet (1850 - ca. 1950).
d.
Overgang fra industrisamfund til informationssamfund (fra ca.  

 1950).
 Indfaldsvinkler:
e.
Forholdet mellem teknologi og naturvidenskab.
f.
Forholdet mellem teknologi, ideologi og kunst.
g.
Etik og teknologi.
h.
Overførsel af teknologi.
i.
Teknologiens netværk.
Teknologi i forskellige perioder og kulturer   

 (a-d) Målet er at give kendskab til samspillet mellem de  

 vigtigste teknologier og kulturer i forskellige historiske perioder.
I hver  

 periode behandles mindst én betydningsfuld teknologi.
a.
Oldtid, middelalder og renæssance (indtil 1750).
Herunder de første agerbrugerkulturer (ca. 10.000  

 til ca. 4000 f.
Kr.), de store flodkulturer (ca. 4000 til ca. 500 f.
Kr.),  

 den græsk-romerske kultur (ca. 500 f.
Kr. til ca. 500 e.
Kr.),  

 europæisk middelalder (ca. 500 til ca. 1460), renæssancen og den  

 naturvidenskabelige gennembrudsperiode (ca. 1450 til ca. 1750).
b.
Den industrielle revolution (ca. 1750 - ca. 1850).
Herunder bomuldsindustriens betydning som teknologisk  

 fornyelsesområde.
Nye metoder i landbruget, forøgelse af  

 befolkningstallet, kolonierne som råstofproducenter og markeder.  

 Skiftet fra træ til jern som basismateriale.
Dampmaskinens udvikling og  

 transportrevolutionen.
c.
Industrisamfundet (1850 - ca. 1950).
Herunder masseproduktion, taylorisme og stordrift.
Store  

 teknologiske systemer og nye energiformer.
De første videnbaserede  

 industrier.
d.
Overgang fra industrisamfund til informationssamfund (fra ca.  

 1950).
 Herunder fremkomsten af nye teknologier, atomteknologi,  

 bioteknologi og informationsteknologi, vedvarende energi,  

 livscyklusplanlægning og teknologianvendelse i landbruget.
Indfaldsvinkler (e-i) Under behandlingen af de fire perioder (a-d) inddrages  

 følgende indfaldsvinkler (e-i).
e.
Forholdet mellem teknologi og naturvidenskab.
Empirisk og videnbaseret teknologi karakteriseres med  

 udgangspunkt i den moderne opfattelse af forholdet mellem teknologi og  

 naturvidenskab.
Der inddrages fri og målrettet forskning og udnyttelse  

 af grundvidenskabelig viden herunder virksomhedslaboratorier.
f.
Forholdet mellem teknologi, ideologi og kunst.
 Den gensidige påvirkning mellem teknologi,  

 mentalhistorie, økonomi, kunst og religion.
g.
Etik og teknologi.
 Diskussion af de etiske spørgsmål i  

 forbindelse med anvendelse af teknologi, miljøproblemer, forholdet  

 mellem menneske og teknologi, livskvalitet og magtstrukturer i samfundet.
h.
Overførsel af teknologi.
 Overførsel af teknologi fra oprindelsessted til  

 andre lande og de problemer, der kan opstå ved indlejring i et samfund,  

 der er væsensforskelligt fra oprindelsesstedet.
i.
Teknologiens netværk.
Fremkomsten af en teknologi implicerer behov for mere  

 teknologi, og dette giver den teknologiske udvikling en høj grad af  

 autonomi.
Eksempelvis udløser bilen behov for en udbygget  

 infrastruktur (veje, tankstationer, p-pladser, katalysatorer). Ligeledes har  

 informationsteknologien udløst behov for hurtigere computere og  

 netværk med stadig større båndbredde.
C. 2. Undervisningen Undervisningen i teknologihistorie omfatter viden om  

 maskiner, produkter og processer og viden om organisation af produktion og  

 arbejdskraft.
Undervisningen tager udgangspunkt i teknologihistoriske  

 eksempler fra forskellige perioder og kulturer.
Samtidig introduceres en  

 metodisk tilgangsvinkel, der sammenholder teknologiens udvikling med den  

 naturvidenskabelige, økonomiske, sociale og mentalitetshistoriske  

 udvikling.
Eksemplerne er historiske, og undervisningen trækker  

 paralleller til moderne teknologiske problemstillinger.
Undervisningen består af en række kronologisk  

 ordnede, overbliksskabende forløb, hvor der fokuseres på nogle  

 konkrete teknologiers opståen og udvikling.
Der lægges også  

 vægt på samspillet mellem den teknologiske, økonomiske og  

 samfundsmæssige udvikling og de ændringer i ideologisk og etisk  

 forståelse, som nye teknologier medfører.
Ved udvælgelsen  

 af genstandsområder tilstræbes balance mellem ældre og  

 nyere eksempler på teknologi og mellem forskellige former for  

 teknologi.
Eleven udarbejder en rapport for hver af de fire perioder.  

 Rapporterne udarbejdes under lærerens vejledning og med inddragelse af  

 informationsteknologiske værktøjer.
Rapporterne indeholder en  

 analyse af en konkret teknologisk udvikling med historisk baggrund og  

 formuleret i fagets terminologi.
C. 3. Eksamen Prøven varer ca. 20 minutter.
Eleven får ved  

 lodtrækning en opgave inden for én af de fire perioder.
Med  

 udgangspunkt i elevens skriftlige arbejde inden for perioden gøres der  

 rede for væsentlige træk ved teknologiens udvikling i perioden.  

 Opgaven kan eventuelt suppleres med billed- og tekstmateriale eller et  

 konkret teknologihistorisk produkt.
Eleven har ca. 20 min. forberedelsestid,  

 hvor alt materiale må benyttes.
Under prøven må anvendes  

 notater fra forberedelsestiden.
Htx-bekendtgørelsen 	Bilag 16 b Fagplan maj 2001 FILOSOFI NIVEAU C C. 0. Formål, timetal og prøveform Formålet er, at eleven opnår viden om  

 filosofiske problemstillinger, herunder teorier og synspunkter af betydning  

 for forståelse af teknologien og dens betydning for samfundet og det  

 enkelte individ.
 Vejledende timetal: 110. Mundtlig prøve.
C. 1. Undervisningens mål og indhold Målet er, at eleven 1)	får forudsætninger for at forstå menneskelig  

 erkendelse og handlen, styrker sin systematiske og kritiske tænkning og  

 evnen til at argumentere logisk korrekt, 2)	kan formulere, analysere og forholde sig til teknologiske og  

 naturfilosofiske spørgsmål, og 3)	opnår kendskab til de teknologifilosofiske problemer og  

 synspunkters historiske udvikling og sammenhæng.
Oversigt a.
Eksistens og individ.
b.
Etik og samfund.
c.
Teknologi og natur.
d.
Valgfrit emne.
a.
Eksistens og individ Målet er at give en indføring i nogle af de  

 vigtigste eksistens- og livsfilosofiske problemstillinger.
Herunder inddrages  

 naturvidenskabernes og teknologiens betydning for det enkelte individ,  

 så eleven får kendskab til:
1)	personbegrebet, 2)	spørgsmålet om viljens frihed, 3)	fremmedgørelse og det egentlige liv, 4)	teknologi og livsverden samt 5)	individ og arbejdsprocesser.
b.
Etik og samfund Målet er at give en indføring i nogle af de  

 vigtigste normative, etiske og samfundsfilosofiske teorier.
Herunder  

 inddrages teknologiens etiske og samfundsfilosofiske aspekter, så  

 eleven får kendskab til:
1)	forholdet mellem værdier og kendsgerninger, 2)	retfærdighed contra nytte, 3)	forskellige statsteorier, 4)	begrebet om det gode liv og 5)	teknologi og naturvidenskab som ideologi.
c.
Teknologi og natur Målet er at give en indføring i centrale  

 erkendelsesteoretiske, metafysiske og videnskabsteoretiske problemstillinger.  

 Herunder inddrages natur- og teknologifilosofiske problemstillinger, så  

 eleven får kendskab til:
1)	grundlæggende logiske begreber, herunder sandhed, gyldighed og  

 begrundelse, 2)	empiri kontra teori, 3)	grundlæggende ontologiske synspunkter, 4)	forholdet mellem teknologi og videnskab og 5)	natur, kultur og teknik d.
Valgfrit emne Emnet kan frit vælges inden for grundlæggende  

 filosofiske spørgsmål.
Det kan være en større  

 filosofisk tekst, som er en uddybning af et af de tidligere emner eller en  

 filosofisk behandling af aktuelle teknologiproblemer.
C. 2. Undervisningen Undervisningen tilrettelægges som forløb.  

 Gennem arbejdet med virkelighedsnære eksempler opnås en  

 grundlæggende indsigt i filosofiske problemstillinger.
Der inddrages  

 både filosofiske primærtekster og sekundærlitteratur.  

 Litteraturen skal dække vigtige epoker i teknologifilosofiens  

 udvikling.
Det valgfrie emne fastlægges i samråd med  

 eleverne.
I forbindelse med de enkelte forløb  

 redegøres der for filosofiske spørgsmål både  

 mundtligt, skriftligt og ved brug af informationsteknologiske  

 præsentationsmåder.
Enkelte opgaver kan være et interview  

 eller lignende, hvor der debatteres eller redegøres for filosofiske  

 spørgsmål.
Dokumentationen skal afspejle de emneområder,  

 der er arbejdet med.
Elevernes dokumentation udarbejdes individuelt eller i  

 grupper på op til 3 elever.
Der udarbejdes 4-6 standardopgaver inklusiv  

 1 eksamensopgave.
Eksamensopgaven skal have karakter af en kortere  

 beskrivelse, hvor der skitseres en besvarelse af en større central  

 filosofisk problemstilling inden for hvert af de 4 emneområder:  

 Eksistens og individ, etik og samfund, teknologi og natur samt det valgfrie  

 emne.
Denne besvarelse danner udgangspunkt for den mundtlige eksamen.
I alt læses mindst 175-225 normalsider  

 primærtekster og sekundærlitteratur.
Omfanget af skriftlige  

 arbejder svarer til 4-6 standardopgaver i faget.
C. 3. Eksamen Prøven varer 20 minutter.
Eleven trækker lod  

 mellem de 4 kortere beskrivelser fra eksamensopgaven.
Eleven har ca. 20  

 minutters forberedelsestid, hvor alt materiale må benyttes.
Prøven tager udgangspunkt i eksamensopgaven og  

 omfatter en diskussion af den filosofiske problemstilling og en  

 perspektivering inden for emneområdet.
Under prøven må  

 anvendes notater fra forberedelsestiden.
 Sammen med eksamensopgivelserne sender skolen censor en  

 oversigt over emnerne for elevernes arbejder og materialer anvendt i  

 undervisningen.
§ 2 Bekendtgørelsen træder i kraft d. 1. august  

 2001.
