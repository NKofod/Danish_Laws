 I henhold til § 5, stk. 2, i lov nr. 309 af 4. juni 1986 om frikommuner,  

 som ændret ved lov nr. 266 af 13. maj 1987, meddeles:
 § 1.  Miljøministeriet har den 16. juni 1987 godkendt  

 frikommuneregulativ nr. 11 for Esbjerg Kommune om bortfald af klagemulighed  

 ved zonetilladelser givet i lokalplanlagte landzoneområder, jf. § 24 i lov om  

 frikommuner.
 § 2.  Frikommuneregulativet indebærer, at følgende  

 bestemmelse ikke gælder i Esbjerg Kommune:
 § 10  a, stk. 1, i lov om by- og landzoner, jf.  

 lovbekendtgørelse nr. 446 af 3. oktober 1985.
 § 3.  Frikommuneregulativet træder i kraft den 1. juli  

 1987. Frikommuneregulativet gælder til og med den 31. december 1989.
 Stk. 2.  Frikommuneregulativet vil være fremlagt de  

 samme steder som byrådets mødedagsordener, jf. lov om kommunernes styrelse §  

 8, stk. 4.
