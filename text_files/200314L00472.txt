Betænkning afgivet af Udvalget for Videnskab og Teknologi  

 den 13. maj 2004 Betænkning over Forslag til lov om teknologioverførsel m.v. ved offentlige  

  

 forskningsinstitutioner [af  

 videnskabsministeren (Helge Sander)] 1. Ændringsforslag Videnskabsministeren har stillet 5 ændringsforslag til  

 lovforslaget.
2. Udvalgsarbejdet Lovforslaget blev fremsat den 10. marts 2004 og var til 1.  

 behandling den 30. marts 2004. Lovforslaget blev efter 1. behandling henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 9. januar 2004 dette udkast til  

 udvalget, jf. alm. del  bilag 145. Den 10. marts 2004 sendte  

 videnskabsministeren  

 de indkomne høringssvar samt et notat herom til udvalget.
Teknisk gennemgang Videnskabsministeren og embedsmænd fra Videnskabsministeriet har  

 den 14. april 2004 foretaget en teknisk gennemgang af lovforslaget over for  

 udvalget.
Skriftlige henvendelser Udvalget har i forbindelse med udvalgsarbejdet modtaget 3  

 skriftlige henvendelser fra Dansk Magisterforening og Udvalget til  

 Beskyttelse  

 af Videnskabeligt Arbejde.
 Videnskabsministeren har over for udvalget kommenteret de  

 skriftlige henvendelser til udvalget.
Deputationer Endvidere har Dansk Magisterforening mundtligt over for udvalget  

 redegjort for sin holdning til lovforslaget.
Samråd Udvalget har stillet 3 spørgsmål til videnskabsministeren til  

 mundtlig besvarelse.
Ministeren har besvaret spørgsmålene i et samråd med  

 udvalget den 5. maj 2004. Ministeren har i forlængelse af samrådet sendt  

 udvalget  

 det talepapir, der lå til grund for ministerens besvarelse af spørgsmålene.
Spørgsmål Udvalget har stillet 28 spørgsmål til videnskabsministeren til  

 skriftlig besvarelse, som denne har besvaret.
 2 af udvalgets spørgsmål til videnskabsministeren og dennes svar  

 herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede ændringsforslag.
Socialdemokratiets, Socialistisk Folkepartis og Det Radikale  

 Venstres medlemmer af udvalget kan støtte lovforslaget med ministerens  

 ændringsforslag, der vil give institutionerne ret til at etablere helejede  

 datterselskaber, der kan anvendes til at modne væsentlige ideer i separate  

 selskaber.
Efter Socialdemokratiets, SFs og Det Radikale Venstres  

 mening er  

 dette af stor betydning for, om loven reelt giver institutionerne  

 tilstrækkelig  

 gode redskaber til at sikre projektmodning.
De tre partier vil i denne  

 forbindelse pege på, at denne mulighed bl.a. har haft stor betydning for  

 arbejdet med videnoverførsel i Sverige.
De tre partier lægger desuden vægt på, at der afsættes penge til  

 institutionernes arbejde med projektmodning.
Konkret foreslås det, at man i  

 forbindelse med finansloven sikrer, at staten skyder op til 100 mio. kr. ind  

 i  

 dette arbejde i form af en pulje, som institutionerne kan søge midler fra.  

 Beløbet  

 svarer til halvdelen af den økonomiske ramme, der er lovforslagets øvre  

 grænse  

 for, hvad institutionerne må anvende.
Tilskud fra puljen kan eventuelt administreres med den klausul,  

 at pengene betales tilbage, når og hvis projekterne giver et nærmere bestemt  

 afkast.
Baggrunden for etableringen af en sådan pulje er dels at forhindre at  

 selskabsdannelser under institutionerne svækker den eksisterende undervisning  

 og forskning, dels at give de berørte institutioner bedre mulighed for at gå  

 med i etableringen af henholdsvis helejede og samejede selskaber.
 De tre partier lægger desuden vægt på, at det under  

 udvalgsbehandlingen er blevet klart, at begrebet »på markedsvilkår« i  

 lovforslagets § 3 skal forstås således, at man fuldt ud kan benytte sig af  

 aftaler om, hvordan et eventuelt overskud skal deles, når eller hvis der  

 kommer  

 penge i kassen.
De tre partier lægger endvidere vægt på, at det er  

 institutionerne selv, der suverænt tager stilling til, om de ønsker at  

 etablere  

 selskaber, og hvilke aktiviteter de ønsker at placere i disse.
Det er  

 ligeledes  

 af stor betydning for de tre partier, at der ikke i loven er lagt  

 begrænsninger  

 ind i forskernes ret til frit at publicere forskningsresultater.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling og vil stemme hverken for eller imod ændringsforslagene.
Enhedslistens medlem af udvalget finder, at lovforslaget handler  

 om at sætte mere fart i kommercialiseringen af dansk offentligt finansieret  

 forskning ved at give forskningsinstitutionerne mulighed for at etablere  

 aktieselskaber.
Lovforslaget styrker det stadig snævrere fokus på kommerciel  

 udnyttelse af forskning, hvilket betyder, at fokus inden for forskning  

 forskubbes, så den fri forskning nedprioriteres til fordel for den forskning,  

 der kan udnyttes her og nu, og som kan omsættes i patenter og penge.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 videnskabsministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 8 1)  

  

 I  

  

 stk. 1  

  

 indsættes som  

  

 nr. 4:
»4)  

 At  

 stifte eller erhverve ejerandele i aktie- eller anpartsselskaber, der alene  

 har  

 til formål at modne en opfindelse med henblik på beskyttelse af de  

 immaterielle  

 rettigheder.« [Mulighed for, at aktieselskaber stiftet efter lovforslagets §  

 4 kan oprette selskaber til modning af enkelte opfindelser uden særlige  

 bestemmelser for ejerskabsandel] 2)  

  

 Efter stk. 2 indsættes som nye  

 stykker:
 »Stk. 3.  

  

 Aktieselskaber stiftet  

 efter § 4, som har samme forbindelse til en eller flere  

 sektorforskningsinstitutioner,  

 som et datterselskab har til et moderselskab efter aktieselskabsloven, kan  

 alene stifte eller erhverve ejerandele i selskaber omfattet af stk. 1, nr. 4,  

 hvor dette sker i aktieselskabs regi.
Stk. 4.  

  

  

 Ejerskabet til et selskab omfattet af stk. 1, nr. 4,  

 skal senest 2 år efter, at det er blevet omfattet af denne lov, følge § 9  

 stk.  

 1, nr. 1.« Stk.  

 3 bliver herefter stk. 5.
[§ 4-selskaber tilknyttet sektorforskningsinstitutioner kan  

 alene oprette modningsselskaber i aktieselskabsform.
Muligheden for at  

 opretholde ejerskab i særlige modningsselskaber uden bestemmelser vedrørende  

 ejerandel kan opretholdes i indtil 2 år] 3)  

  

 I  

  

 stk. 3,  

  

 der bliver stk. 5, ændres »og 2« til: », 2 og 4«.
[Lovteknisk ændring som følge af ændringsforslag nr. 1] Til § 9 4)  

  

 I  

  

 stk. 1  

  

 ændres »1-3« til: »1-4«.
[Lovteknisk ændring som følge af ændringsforslag nr. 1] Til § 15 5)  

  

 I  

  

 stk. 1  

  

 indsættes efter »lovens« ordene: »hele eller delvise«.
[Der åbnes mulighed for, at videnskabsministeren i lyset af  

 Europa-Kommissionens hele eller delvise godkendelse af loven efter EUs  

 statsstøtteregler kan iværksætte loven helt eller delvis] Bemærkninger Til nr. 1 og 2 Ændringsforslagene giver mulighed for, at § 4-selskaberne kan  

 henlægge dele af deres aktiviteter, nemlig arbejdet med at modne opfindelser  

 med henblik på beskyttelse af de immaterielle rettigheder, til særlige  

 selskaber.
 Der stilles i ændringsforslagene ingen særlige krav til  

 ejerskabsandelen for sådanne modningsselskaber, men der indsættes en  

 tidsmæssig  

 grænse på 2 år for, hvor længe der kan opretholdes ejerskab, ud over de  

 muligheder,  

 der allerede ligger i § 9.
 For § 4-selskaber stiftet af sektorforskningsinstitutioner kan  

 denne mulighed alene omfatte stiftelse og ejerandele i aktieselskabsform, jf.  

 de særlige bemærkninger til lovforslagets § 4.
Sådanne modningsselskaber  

 giver mulighed for at placere bestemte typer af viden og teknologi i  

 afgrænsede selskaber, således at man ikke skal modne vidt forskellige typer  

 af  

 opfindelser i samme selskab, dvs. et selskab stiftet efter lovforslagets § 4,  

 og at afgrænse risikoen, så et eventuelt tab højst rammer  

 modningsselskabet.
 Der er således ikke tale om, at modningsselskaberne må sælge og  

 producere produkter og tjenesteydelser i konkurrence med andre private  

 virksomheder,  

 men om at etablere en fleksibilitet, som vil kunne give  

    

  

 § 4-selskaberne et vigtigt redskab til uden  

 forsinkelse at få viderebearbejdet væsentlige opfindelser til så modne ideer,  

 at de faktisk har en mulighed for at komme ud på markedet for immaterielle  

 rettigheder.
Til nr. 3 og 4 Ændringsforslagene er lovtekniske ændringer som følge af  

 ændringsforslag nr. 1.
Til nr. 5 Ændringsforslaget giver mulighed for, at videnskabsministeren  

 foruden bemyndigelsen til at fastsætte tidspunktet for lovens ikrafttræden  

 endvidere bemyndiges til at sætte loven delvis i kraft.
Dette sigter på den  

 situation, der kan opstå, hvis Europa-Kommissionen kun kan godkende dele af  

 loven efter EUs statsstøtteregler.
Hvis loven indeholder bestemmelser,  

 som  

 ikke kan godkendes efter statsstøttereglerne, skal disse bestemmelser ikke  

 sættes i kraft.
Jørgen Winther (V)  

    

  

 Flemming Damgaard Larsen (V)  

    

  

 Tina Nedergaard (V)  

    

  

 Hanne Severinsen (V)   

  

 fmd.  

  

    

  

 Jesper Langballe (DF)  

    

  

 Søren Krarup (DF)  

    

  

 Pia Christmas‑Møller (KF)  

    

  

 Carina Christensen (KF)  

    

  

 Bodil Kornbek (KD)  

    

  

 Jytte Wittrock (S)  

    

  

 Lene Jensen (S)  

    

  

 Niels Sindal (S)  

    

  

 Thomas Adelskov (S)   

  

 nfmd.  

  

    

  

 Torben Hansen (S)  

    

  

 Anne Grete Holmsgaard (SF)  

    

  

 Margrethe Vestager (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 177 Bilagsnr.
Titel 1 Høringssvar og høringsnotat samt notat om de centrale  

 ændringer fra høringsudgaven til det fremsatte lovforslag, fra  

 videnskabsministeren 2 Udkast til tidsplan for udvalgets behandling af  

 lovforslaget 3 Spm. 1 om, hvilke incitamenter de enkelte universiteter  

 har til at lade et specifikt forskningsfelt overgå til et aktieselskab, til  

 videnskabsministeren Spm. 2 om, hvordan industrivirksomheder kan få konkret  

 udbytte af aktieselskabskonstruktionen, til videnskabsministeren Spm. 3, om aktieselskabsbestyrelsens eksterne medlemmer  

 skal bestå af repræsentanter for industrielle virksomheder eller  

 brancherepræsentanter  

 for de vigtigste innovationsområder, til videnskabsministeren Spm. 4, om lovforslaget primært er rettet mod oprettelse  

 af aktieselskaber med produktionsmæssigt sigte, eller om der også kan  

 oprettes aktieselskaber med henblik på konsulentydelser, til  

 videnskabsministeren Spm. 5 om fordelene ved aktieselskabskonstruktionen, til  

 videnskabsministeren Spm. 6, om et oprettet aktieselskab er stillet anderledes  

 end en industrivirksomhed, til videnskabsministeren Spm. 7 om, hvad det betyder, at en offentlig  

 forskningsinstitution »i begrænset omfang« kan afholde udgifter til  

 administration, lokaler og lign., til videnskabsministeren Spm. 8 om, hvilke dele af lovforslaget der sætter grænser  

 for konkurrenceforvridning, til videnskabsministeren Spm. 9 om, hvordan et universitet tilvejebringer  

 kapitalindskuddet, til videnskabsministeren 4 Tidsplan for udvalgets behandling af lovforslaget 5 Spm. 10 om redegørelse for de skillelinjer, der forventes  

 skabt mellem videnskabelige og kommercielle interesser i forskningen, til  

 videnskabsministeren 6 Spm. 11 om forholdet mellem lovforslaget og  

 universiteternes pligt til at formidle, til videnskabsministeren Spm. 12, om ministeren påtænker initiativer, der kan  

 støtte universiteterne i at skabe vækstmiljøer, til videnskabsministeren 7 Meddelelse om teknisk gennemgang af lovforslaget 14/4-04 8 Overheads fra videnskabsministerens tekniske gennemgang  

 af lovforslaget 14/4-04 9 Notat vedrørende udenlandske erfaringer med  

 teknologioverførsel i selskabsform, fra videnskabsministeren 10 Spm. 13 om præcisering af forholdene omkring  

 dobbeltansættelse, til videnskabsministeren Spm. 14 om, hvem der har kompetencen til fastsætte  

 markedsprisen for en given opfindelse, til videnskabsministeren Spm. 15, om offentlige forskningsinstitutioners  

 anvendelse af aktieselskabskonstruktionen er frivillig, til  

 videnskabsministeren Spm. 16 om oversigt over reglerne i Sverige, Holland og  

 England for universiteternes muligheder for at danne fuldt ud ejede  

 datterselskaber, til videnskabsministeren 11 Spm. 17 om, hvilken åbenhed universiteternes bestyrelser  

 er underlagt med hensyn til offentlighedens krav om information og viden om  

 de immaterielle rettigheder, som universiteterne overdrager til  

 aktieselskaberne,  

 til videnskabsministeren Spm. 18 om, hvordan det sikres, at  

 universitetsbestyrelserne ikke kun prioriterer forskning med potentiale for  

 kommercialisering, til videnskabsministeren Spm. 19 om, hvordan den enkelte forskers forskningsfrihed  

 sikres, til videnskabsministeren Spm. 20 om, hvilke sanktionsmuligheder ministeren har i  

 tilfælde af, at universiteterne ikke overholder universitetslovens § 2, til  

 videnskabsministeren Spm. 21, om de statslige løn- og ansættelsesvilkår er  

 gældende for en ansat ved en forskningsinstitution, der i en orlovsperiode  

 uden løn fra institutionen får ansættelse i et aktieselskab, til  

 videnskabsministeren Spm. 22 om, hvorfor andre selskabskonstruktioner ikke er  

 relevante i forbindelse med teknologioverførsel på markedslignende vilkår,  

 til videnskabsministeren Spm. 23 om den enkelte forskers rettigheder i forbindelse  

 med de forskellige aspekter, som er indbygget i lovudkastets begrebsramme  

 omkring  

 teknologioverførsel, til videnskabsministeren 12 Spm. 24, om ministeren er indstillet på at give  

 universiteter og sektorforskningsinstitutioner mulighed for at etablere 100  

 pct. institutions-ejede datterselskaber, til videnskabsministeren 13 Svar på spm. 1 om, hvilke incitamenter de enkelte  

 universiteter har til at lade et specifikt forskningsfelt overgå til et  

 aktieselskab, fra videnskabsministeren Svar på spm. 2 om, hvordan industrivirksomheder kan få  

 konkret udbytte af aktieselskabskonstruktionen, fra videnskabsministeren Svar på spm. 3, om aktieselskabsbestyrelsens eksterne  

 medlemmer skal bestå af repræsentanter for industrielle virksomheder eller  

 brancherepræsentanter for de vigtigste innovationsområder, fra  

 videnskabsministeren Svar på spm. 4, om lovforslaget primært er rettet mod  

 oprettelse af aktieselskaber med produktionsmæssigt sigte, eller om der også  

 kan oprettes aktieselskaber med henblik på konsulentydelser, fra  

 videnskabsministeren Svar på spm. 5 om fordelene ved aktieselskabskonstruktionen,  

 fra videnskabsministeren Svar på spm. 6, om et oprettet aktieselskab er stillet  

 anderledes end en industrivirksomhed, fra videnskabsministeren Svar på spm. 7 om, hvad det betyder, at en offentlig  

 forskningsinstitution »i begrænset omfang« kan afholde udgifter til  

 administration, lokaler og lign., fra videnskabsministeren Svar på spm. 8 om, hvilke dele af lovforslaget der sætter  

 grænser for konkurrenceforvridning, fra videnskabsministeren Svar på spm. 9 om, hvordan et universitet tilvejebringer  

 kapitalindskuddet, fra videnskabsministeren Svar på spm. 10 om redegørelse for de skillelinjer, der  

 forventes skabt mellem videnskabelige og kommercielle interesser i  

 forskningen, fra videnskabsministeren Svar på spm. 11 om forholdet mellem lovforslaget og  

 universiteternes pligt til at formidle, fra videnskabsministeren Svar på spm. 12, om ministeren påtænker initiativer, der  

 kan støtte universiteterne i at skabe vækstmiljøer, fra videnskabsministeren Svar på spm. 13 om præcisering af forholdene omkring  

 dobbeltansættelse, fra videnskabsministeren Svar på spm. 14 om, hvem der har kompetencen til  

 fastsætte markedsprisen for en given opfindelse, fra videnskabsministeren Svar på spm. 15, om offentlige forskningsinstitutioners  

 anvendelse af aktieselskabskonstruktionen er frivillig, fra  

 videnskabsministeren Svar på spm. 16 om oversigt over reglerne i Sverige,  

 Holland og England for universiteternes muligheder for at danne fuldt ud  

 ejede datterselskaber, fra videnskabsministeren Svar på spm. 17 om, hvilken åbenhed universiteternes  

 bestyrelser er underlagt med hensyn til offentlighedens krav om information  

 og viden om de immaterielle rettigheder, som universiteterne overdrager til  

 aktieselskaberne, fra videnskabsministeren Svar på spm. 18 om, hvordan det sikres, at  

 universitetsbestyrelserne ikke kun prioriterer forskning med potentiale for  

 kommercialisering, fra videnskabsministeren Svar på spm. 19 om, hvordan den enkelte forskers  

 forskningsfrihed sikres, fra videnskabsministeren Svar på spm. 20 om, hvilke sanktionsmuligheder ministeren  

 har i tilfælde af, at universiteterne ikke overholder universitetslovens § 2,  

 fra videnskabsministeren Svar på spm. 21, om de statslige løn- og  

 ansættelsesvilkår er gældende for en ansat ved en forskningsinstitution, der  

 i en orlovsperiode uden løn fra institutionen får ansættelse i et  

 aktieselskab, fra videnskabsministeren Svar på spm. 22 om, hvorfor andre selskabskonstruktioner  

 ikke er relevante i forbindelse med teknologioverførsel på markedslignende  

 vilkår, fra videnskabsministeren Svar på spm. 23 om den enkelte forskers rettigheder i  

 forbindelse med de forskellige aspekter, som er indbygget i lovudkastets  

 begrebsramme omkring teknologioverførsel, fra videnskabsministeren Svar på spm. 24, om ministeren er indstillet på at give  

 universiteter og sektorforskningsinstitutioner mulighed for at etablere 100  

 pct. institutionsejede datterselskaber, fra videnskabsministeren 14 1. udkast til betænkning 15 Samrådsspm.
A, om der ikke er mulighed for, at den enkelte  

 institutions aktieselskab kan danne helejede datterselskaber, til  

 videnskabsministeren Samrådsspm.
B, om det ikke ville øge chancerne for succes  

 med teknologioverførsel, hvis staten skyder halvdelen af institutionernes  

 3-pct.-ramme i en pulje, til videnskabsministeren Samrådsspm.
C om, hvordan en opfindelse værdisættes, og  

 hvem der har retten til at afgøre en strid om værdifastsættelse, til  

 videnskabsministeren 16 Henvendelse af 27/4-04 fra Udvalget til Beskyttelse af  

 Videnskabeligt Arbejde 17 Spm. 25 om kommentar til henvendelse af 27/4-04 fra  

 Udvalget til Beskyttelse af Videnskabeligt Arbejde, til videnskabsministeren 18 Henvendelse af 4/5-04 fra Dansk Magisterforening 19 Spm. 26 om kommentar til henvendelse af 4/5-04 fra Dansk  

 Magisterforening, til videnskabsministeren 20 Videnskabsministerens talepapir fra samrådet 5/5-04 om  

 samrådsspørgsmål A-C, fra videnskabsministeren 21 2. udkast til betænkning 22 Svar på spm. 25 om kommentar til henvendelse af 27/4-04  

 fra Udvalg til Beskyttelse af Videnskabeligt Arbejde, fra  

 videnskabsministeren Svar på spm. 26 om kommentar til henvendelse af 4/5-04  

 fra Dansk Magisterforening, fra videnskabsministeren Notat om innovationsmiljøernes opgaver og finansiering,  

 fra videnskabsministeren 23 3. udkast til betænkning 24 4. udkast til betænkning 25 Henvendelse af 12/5-04 fra Dansk Magisterforening 26 Spm. 27 om kommentar til henvendelse af 12/5-04 fra Dansk  

 Magisterforening, til videnskabsministeren 27 Spm. 28, om der med lovforslaget ikke er risiko for, at  

 universiteterne eller de nye selskaber får øgede muligheder for at gribe ind  

 i den enkelte forskers forskningsfrihed, til videnskabsministeren 28 Svar på spm. 28, om der med lovforslaget ikke er risiko  

 for, at universiteterne eller de nye selskaber får øgede muligheder for at  

 gribe ind i den enkelte forskers forskningsfrihed, fra videnskabsministeren 29 Svar på spm. 27 om kommentar til henvendelse af 12/5-04  

 fra Dansk Magisterforening, fra videnskabsministeren 30 5. udkast til betænkning 31 Ændringsforslag fra videnskabsministeren Bilag 2 2 af udvalgets spørgsmål til videnskabsministeren og  

 dennes svar herpå Spørgsmålene og svarene er optrykt efter ønske fra  

 udvalget.
Spørgsmål 28 Af bemærkningerne til § 2, stk. 2, fremgår det i forbindelse med  

 definitionen af begrebet »identifikation«, at de nye aktieselskaber stiftet  

 efter lovforslagets § 4 på universiteternes vegne bl.a. kan drive »opsøgende  

 arbejde« og »afsøge potentielle opfindelser«.
Er der ikke hermed en risiko  

 for,  

 at universiteterne eller de nye selskaber dermed får øgede muligheder for at  

 gribe ind i den enkelte forskers forsknings- og metodefrihed m.v.? Svar Sigtet med det aktuelle lovforslag er at give universiteter og  

 sektorforskning bedre rammer for at organisere arbejdet med  

 teknologioverførsel  

 bedre og mere professionelt.
 I den forbindelse har det været vigtigt at sikre, at der skabes  

 bedre muligheder for, at teknologioverførslen kan organiseres og gennemføres  

 som en service over for institutionens ledelse og ansatte.
 Frem for at den enkelte forsker er overladt til på egen hånd at  

 opsøge viden, ekspertise og kompetence, når vedkommende står med en idé eller  

 opfindelse med kommercielt potentiale, er det vigtigt, at de personer, der  

 arbejder på institutionen eller i et § 4-selskab med teknologioverførsel, er  

 synlige på institutionen og også selv tager initiativ til at komme rundt og  

 tilbyde deres viden og hjælp til forskerne og forskermiljøerne.
 Det er det, som skal forstås ved begreber som »opsøgende« og  

 »afsøgning af potentielle opfindelser«.
Som det også fremgår af bemærkningerne til § 2, stk. 2, er det  

 helt afgørende, at dette sker gennem dialog mellem dem, der arbejder med  

 teknologioverførsel, og de enkelte forskere og forskningsledere på  

 institutionen.
Det understreges, at denne dialog alene har karakter af et  

 tilbud til forskerne, ikke en forpligtelse ud over allerede gældende ret.
 L 177 indeholder derfor ikke hverken direkte eller indirekte  

 nogen yderligere beføjelser for universiteter og  

 sektorforskningsinstitutioner  

 med hensyn til at gribe ind i den enkelte forskers rettigheder eller  

 forsknings- eller metodefrihed.
 Lovforslaget ændrer ikke ved den eksisterende retstilstand på  

 dette område, jævnfør i øvrigt besvarelsen af spørgsmål 27.
Spørgsmål 27 Ministeren bedes kommentere henvendelsen af 12. maj 2004 fra  

 Dansk Magisterforening, jf.  

  

 L 177  bilag 25. Herunder bedes ministeren oplyse, om det er korrekt,  

 at en  

 universitetsbestyrelse kan fratage en forsker den frie publiceringsadgang ved  

 at anvende reglerne i forvaltningslovens kapital 8 eller universitetslovens §  

 10.
 Svar:
Jeg vil indledningsvis slå fast, at der med forslaget til lov om  

 teknologioverførsel mv. ved offentlige forskningsinstitutioner ikke ændres  

 ved  

 gældende regler for offentliggørelse af forskningsresultater.
Retstilstanden  

 er  

 den samme som hidtil.
Det er som udgangspunkt en del af ophavsmanden til et værks  

 ideelle ret at træffe afgørelse om værkets offentliggørelse.
Hertil kommer,  

 som  

 fremhævet i svaret på spørgsmål 17 og 26, at hvor forskning finansieres helt  

 eller delvist af offentlige midler, så er der en pligt til at offentliggøre  

 forskningsresultater.
 Bestyrelsen kan dermed normalt ikke fratage den enkelte forsker  

 retten til at offentliggøre forskningsresultater, men offentliggørelsen kan  

 efter omstændighederne udskydes.
Det fremgår således af lov nr. 347 af 2. juni 1999 om  

 opfindelser ved offentlige forskningsinstitutioner, § 10, stk. 3, at  

 forskeren  

 som udgangspunkt  

  

 kan  

  

 offentliggøre og disponere over en opfindelse, når ansættelsesinstitutionen,  

 f.eks. et universitet, skriftligt har bekræftet at have modtaget en  

 underretning om, at forskeren har gjort en opfindelse som led i sit arbejde.  

 Ansættelsesinstitutionen kan imidlertid i medfør af § 11, stk. 2, pålægge  

 forskeren ikke at offentliggøre sin opfindelse i op til to måneder eller  

 længere efter konkret aftale, hvis institutionen ønsker at udnytte  

 opfindelsen erhvervsmæssigt.
Også her ændrer lovforslaget ikke ved gældende  

 ret.
Jeg henviser desuden til mit svar på spørgsmål 23.
 Af lov nr. 402 af 28. maj 2003 om et videnskabsetisk komitésystem og  

 behandling af biomedicinske forskningsprojekter følger det af § 14, stk. 1,  

 nr. 6, at komiteen skal sikre, at der sker offentliggørelse af såvel negative  

 som positive forsøgsresultater så hurtigt, det er muligt og  

 fagligt forsvarligt.
Efter forvaltningslovens § 27 kan den ansatte pålægges  

 tavshedspligt med hensyn til oplysninger, det kan være nødvendigt at  

 hemmeligholde for at varetage væsentlige hensyn til blandt andet det  

 offentliges økonomiske interesser, herunder udførelsen af det offentliges  

 forretningsvirksomhed.
Der skal foreligge væsentlige hensyn, før en forskers  

 publiceringsret kan begrænses af  

    

  

 tavshedspligten.  

 Afgørelsen skal begrundes.  


  

 Tavshedspligten  

 kan kun opretholdes, så længe begrundelsen for tavshedspligten er til stede.  

 Dette forhold er også kommet til udtryk i universitetslovens § 10, stk. 2,  

 med  

 bemærkninger, som også bygger på forvaltningslovens regler.
