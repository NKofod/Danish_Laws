Information  

 om barsel og ferie Indhold 1.  

 	  

  

 Indledning 2.  

 	  

  

 Kort om orlov og dagpenge i forbindelse med barsel og graviditet  

 mv. og ferie 3.  

 	  

  

 Reglerne om orlov og dagpenge i forbindelse med barsel og  

 graviditet mv.
4.  

 	  

  

 Ferielovens regler 5.  

 	  

  

 Barsel som en feriehindring 6.  

 	  

  

 Perioder med  

  

 mulighed  

  

 for at holde ferie 7.  

 	  

  

 Børnepasningsorlov 8.  

 	  

  

 Optjening af ferie under barsel- og forældreorlov 9.  

 	  

  

 Varsling af ferien 10.  

 	  

  

 Beregning af feriepenge 11.  

 	  

  

 Optjening af feriedagpenge fra a-kasserne 12.  

 	  

  

 Optjening af ferieydelse 1. Indledning Nedenfor beskrives  

 reglerne om afholdelse og optjening af ferie i forbindelse med barsel- og  

 forældreorlov.  

 Beskrivelsen vedrører alene feriereglerne i relation til ferieloven (lov om  

 ferie, jf. lovbekendtgørelse nr. 407 af 28. maj 2004). Hvordan der optjenes  

 og  

 afholdes ferie i forbindelse med barsel- og forældreorlov, hvis der er  

 indgået  

 kollektiv overenskomst, der fraviger ferielovens bestemmelser, er derfor ikke  

 beskrevet.
Disse forhold skal derimod afgøres ved fortolkning af den  

 kollektive  

 overenskomst i det fagretlige system.
2. Kort om orlov og dagpenge i forbindelse med barsel  

 og graviditet mv. og ferie Afvikling af barselorlov  

 mv. er en feriehindring.
Det betyder, at man ikke kan holde ferie en given  

 dag,  

 hvis man samme dag er på orlov.
Dette skal ses i sammenhæng med, at ferie  

 skal  

 holdes i hele dage.
 Da hovedferie skal  

 holdes i sammenhæng af normalt 3 ugers varighed, kan hovedferien kun holdes,  

 hvis der ikke i ferien er dage med orlov.
 Afvikling af ferie i  

 forbindelse med orlov forudsætter enten, at orloven udskydes efter reglerne  

 herom, eller at en genoptagelse af arbejdet i orlovsperioden sker i hele  

 dage.  

 Der kan læses mere om disse regler i afsnit 5.
I perioder, hvor  

 lønmodtageren ikke er på orlov, skal ferien holdes på sædvanlig vis efter  

 ferielovens regler.
Det gælder fx, hvis den resterende orlov er udskudt helt  

 enten rets- eller aftalebaseret (arbejdet er genoptaget på normal tid).
 Nedenfor følger en  

 nærmere uddybning af reglerne.
 3. Reglerne om orlov og dagpenge i forbindelse med  

 barsel og graviditet mv.
Reglerne om orlov og  

 dagpenge indebærer bl.a., at moderen har ret til barselorlov med dagpenge i  

 14  

 uger efter fødslen.
Herefter har hver forælder ret til 32 ugers fravær  

 (forældreorlov). Tilsammen har forældrene i forældreorlovsperioden ret til 32  

 ugers dagpenge, som de skal fordele mellem sig.
Ved adoption ydes dagpenge  

 indtil 46 uger efter modtagelse af barnet.
Forældrene har mulighed  

 for at forlænge eller udskyde orloven.
Nogle rettigheder er retsbaserede og  

 kræver, at arbejdsgiveren er varslet i overensstemmelse med barsellovens  

 regler  

 herom.
Andre rettigheder er aftalebaserede og kræver således en aftale med  

 arbejdsgiveren.
Det er i princippet  

 forældrene, der inden for barsellovens rammer bestemmer, hvordan orloven skal  

 holdes.
En arbejdsgiver kan altså ikke pålægge en lønmodtager fx at udskyde  

 eller forlænge orloven.
Udskydelse eller forlængelse kræver imidlertid enten  

 en  

 aftale med arbejdsgiveren eller et korrekt varsel.
 Der henvises i det hele  

 til barselloven, jf. lov nr. 566 af 9. juni 2006 om ret til orlov og dagpenge  

 ved barsel.
Retsbaseret forlængelse eller udskydelse af orlov (barselloven §§ 10-11) Efter barsellovens § 10  

 kan hver af forældrene vælge at forlænge forældreorlovens 32-ugersperiode med  

 8  

 eller 14 uger til 40 uger eller til 46 uger, dvs. indtil barnet er  

 henholdsvis  

 54 eller 60 uger gammelt.
Ledige kan dog kun forlænge med 8 uger.
Ved en  

 sådan  

 forlængelse har forældrene dog kun ret til dagpenge svarende til 32 uger.
 Efter barsellovens § 11  

 kan den ene af forældrene  når den pågældende er i beskæftigelse   

 udskyde mindst 8 uger og højst 13 uger af forældreorlovens  

 32-ugersperiode til senere afholdelse i en sammenhængende periode inden  

 barnet  

 fylder 9 år.
 Retsbaseret udskydelse  

 eller forlængelse af orloven skal varsles af lønmodtageren over for  

 arbejdsgiveren.
Genoptagelse af arbejdet på fuld tid  aftalebaseret udskydelse  

 (barsellovens § 12, stk. 3) Efter barsellovens § 12,  

 stk. 3, kan beskæftigede lønmodtagere efter aftale med arbejdsgiveren udskyde  

 op til 32 uger af forældreorlovsperioden til senere afholdelse inden barnet  

 fylder  

 9 år.
Udskydelsen kræver, at arbejdsgiveren accepterer dette.
Genoptagelse af arbejdet på nedsat tid med eller uden forlængelse  

 (barsellovens § 12, stk. 1 og 2) Efter barsellovens § 12,  

 stk. 2, kan beskæftigede lønmodtagere efter aftale med arbejdsgiveren  

 forlænge  

 deres orlov med dagpenge med den tid arbejdet genoptages.
4. Ferielovens regler Ferie skal holdes i hele  

 dage, uanset om der er tale om hovedferie eller øvrig ferie.
Hovedferie Hovedferien består af 3  

 ugers ferie, der skal holdes i sammenhæng.
Det kan dog aftales med  

 arbejdsgiveren,  

 at der kun skal holdes 10 feriedage i sammenhæng.
Hovedferieperioden ligger  

 fra  

 1. maj til 30. september i ferieåret.
Øvrig ferie De resterende 2 ugers  

 ferie kaldes øvrig ferie, og skal som udgangspunkt gives i sammenhæng af 5  

 dage.
Det kan dog aftales med arbejdsgiveren, at ferien afholdes i  

 enkeltdage.  

 Arbejdsgiveren kan også varsle afholdelse af øvrig ferie i enkeltdage, hvis  

 driftsmæssige hensyn nødvendiggør dette.
Generelt om feriehindringer Hvis man på grund af en  

 feriehindring ikke kan holde hovedferie inden hovedferieperiodens udløb,  

 eller  

 øvrig ferie inden ferieårets udløb, kan man få udbetalt sine feriepenge uden  

 at  

 holde ferien (§ 24 i bekendtgørelse nr. 1285 af 14. december 2004 om ferie).
Feriehindringen skal  

 ligge op til hovedferieperiodens udløb den 30. september.
Efter den 30.  

 september  

 har lønmodtageren ret til udbetaling af feriepenge svarende til hovedferien  

 (15  

 dage), medmindre lønmodtageren vælger at holde ferie på et senere tidspunkt  

 inden ferieårets udløb.
 Hvis feriehindringen  

 ligger op til ferieårets udløb den 30. april, skal feriepengene for den  

 ferie,  

 der på grund af feriehindringen ikke kan afholdes inden ferieårets udløb,  

 udbetales til lønmodtageren.
 Feriepengene skal  

 udbetales kontant af arbejdsgiver, FerieKonto eller feriekort-administrator.
 Det er ikke muligt at  

 overføre ikke afholdt ferie på grund af feriehindringer, herunder barsel mv.,  

 til næste ferieår, medmindre lønmodtageren er omfattet af en kollektiv  

 overenskomst, som giver mulighed for dette, og overførsel af ferie derudover  

 skriftligt aftales mellem arbejdsgiveren og lønmodtageren inden ferieårets  

 udløb efter reglen i § 40 i ferieloven.
5. Barsel som en feriehindring Følgende situationer  

 betragtes som en feriehindring, og ferie kan derfor ikke holdes i  

 orlovsperioden:
 -  

 	  

 Orlov på fuld tid.  


  

 Orlov, som  

 holdes i umiddelbar forlængelse af fødslen, uden at orloven forlænges eller  

 udskydes, er en feriehindring, da ferie ikke kan holdes, hvis lønmodtageren  

 samtidig er på barselorlov.
 Eksempel 5.1:
Lønmodtageren går  

 på barsel den 7. maj og har orlov indtil den 10. maj året efter, hvor hun  

 genoptager sit arbejde på fuld tid.
Hun har således været forhindret i at  

 holde sin ferie både op til hovedferieperiodens udløb den 30. september og op  

 til ferieårets udløb den 30. april.
 Eksempel 5.2:
Moderen holder  

 barselorlov i 14 uger.
I disse 14 uger går faderen på arbejde og kan holde  

 ferie efter ferielovens regler.
Herefter tager faderen 10 ugers barselorlov,  

 og moderen starter på arbejde.
Moderen kan herefter holde ferie, hvorimod  

 faderen vil have en feriehindring i 10-ugersperioden.
 -  

 	  


  

 Retsbaseret forlængelse  


  

 af orloven (barsellovens § 10). Afholdelse af en sådan forlænget  

 orlovsperiode  

 er en feriehindring, da perioden skal holdes i sammenhæng og ikke kan  

 udskydes.
 Eksempel 5.3:
Lønmodtageren har  

 forlænget sin barselorlov på 46 uger til 60 uger.
Den forlængede del af  

 orloven holdes i umiddelbar forlængelse af 46-ugersperioden.
Lønmodtageren er  

 stadig på orlov og kan derfor ikke holde ferie.
Hun kan få sine feriepenge  

 udbetalt, uden at holde ferien, hvis hendes orlov ligger op til  

 hovedferieperiodens/ferieårets  

 udløb.
 Eksempel 5.4:
Moderen og faderen  

 holder orlov forskudt af hinanden eller samtidig.
Den forælder, der ikke er  

 på orlov, kan holde ferie, hvorimod den forælder, der holder orlov, ikke kan  

 holde ferie, fordi han eller hun stadig er på orlov, og  

 der ikke er mulighed for at udskyde orloven i ferieperioden.
 -  

 	  

  

 Afvikling af  

  

 retsbaseret udskudt  

 orlov  


  

 (barsellovens § 11). Afvikling af en sådan udskudt orlovsperiode  

 er en feriehindring, da det ikke er muligt at afbryde orloven for at holde  

 ferie, da en retsbaseret udskudt orlov skal holdes i en sammenhængende  

 periode.
 Eksempel 5.5:
Lønmodtageren  

 vælger at udskyde 12 uger af sin 32-ugersperiode.
Når udskydelse afvikles,  

 kan der ikke holdes ferie i afviklingsperioden, fordi udskydelsesperioden  

 skal holdes i sammenhæng.
Hun kan derfor få sine feriepenge udbetalt uden at  

 holde ferien, hvis hendes afviklingsperiode ligger op til  

 hovedferieperiodens/ferieårets  

 udløb.
6. Perioder med mulighed for at holde ferie Muligheden for at holde  

 ferie afhænger af, hvordan man tilrettelægger sin orlov, og om ferielovens  

 betingelser om afholdelse af ferie i øvrigt er opfyldt.
 De ordninger, der kan give  

 mulighed for afholdelse af ferie, er følgende:
-  

 	  

 Arbejdet er genoptaget  

 delvist (barsellovens § 12, stk. 1 og 2). Hvis arbejdet efter aftale er  

 genoptaget  

 delvist på en sådan måde, at arbejdet er genoptaget på hele dage, og  

 barselorlov holdes efter en af ovennævnte bestemmelser, kan øvrig ferie  

 holdes  

 de hele dage, hvor arbejdet er genoptaget.
I disse situationer er barselorlov  

 ikke en feriehindring, jf. § 24 i feriebekendtgørelsen.
Derimod kan  

 hovedferie  

 aldrig afvikles under delvis genoptagelse af arbejdet, medmindre orloven  

 udskydes.
 Eksempel 6.1:
 Lønmodtageren  

 arbejder 3 dage om ugen og har forældreorlov de 2 resterende dage.  

 Hovedferien på 15 feriedage kan kun holdes, hvis lønmodtageren aftaler med  

 arbejdsgiveren, at orloven udskydes efter reglerne om udskydelse.  

 Lønmodtageren  

 kan holde øvrig ferie i en eller flere af de tre dage, hvor der arbejdes uden  

 at udskyde orloven.
 Hvis arbejdet derimod er  

 genoptaget på en sådan måde, at der dagligt både arbejdes og holdes orlov,  

 kan  

 ferie kun holdes, hvis den resterende orlov efter aftale udskydes, jf.  

 barsellovens § 12, stk. 3, som omtales nedenfor.
 Til gengæld kan der i  

 denne situation holdes både hovedferie og øvrig ferie.
 Udskydes orloven ikke,  

 har lønmodtageren en feriehindring.
 Eksempel 6.2:
Lønmodtageren  

 arbejder i 5 timer om dagen og har forældreorlov i 2,4 timer om dagen.
Fordi  

 ferie skal holdes i hele dage, kan lønmodtageren kun holde ferie, hvis det  

 aftales med arbejdsgiveren, at de 2,4 timers orlov udskydes fra de dage,  

 ferien holdes.
Dette gælder, uanset om lønmodtageren ønsker at holde en  

 enkelt eller flere feriedage.
 Eksempel 6.3:
Lønmodtageren har  

 aftalt med arbejdsgiveren at bruge 16 uger af forældreorloven på 32 uger til  

 at genoptage arbejdet på nedsat tid.
Under afvikling af de 16 uger, holdes  

 der 3 ugers hovedferie i sommerferien.
Dette forudsætter, at det er aftalt,  

 at orloven svarende til disse 3 uger udskydes.
-  

 	  

 Afvikling af  

 aftalebaseret udskudt orlov (barsellovens § 12, stk. 3). Under afvikling af  

 den  

 aftalebaserede udskudte orlov er lønmodtageren på barselorlov.
For at kunne  

 holde ferie er lønmodtageren derfor nødt til på ny at indgå aftale med  

 arbejdsgiveren om at udskyde orloven.
Kan en sådan aftale ikke indgås, kan  

 ferie ikke holdes.
Man kan udskyde afviklingen af sin orlov efter denne  

 bestemmelse, hvis man tidligere har udskudt sin orlov aftalebaseret, men ikke  

 hvis orloven har været retsbaseret udskudt, fordi denne periode skal holdes i  

 sammenhæng, for at der kan gøres et retskrav gældende på denne orlov.
 Eksempel 6.4:
Lønmodtageren har  

 udskudt 12 uger af sin 32-ugersperiode.
Lønmodtageren afvikler 5 af disse  

 uger i forbindelse med barnets skolestart.
Under afvikling af de 5 ugers  

 orlov er der kun mulighed for at holde ferie, hvis det aftales med  

 arbejdsgiveren at udskyde orloven i ferieperioden.
Når lønmodtageren holder  

 ferie, udskydes en orlovsperiode svarende til antallet af feriedagene.
7. Børnepasningsorlov Det fremgår af § 13,  

 stk. 2, i børnepasningsorlovsloven, som senest bekendtgjort ved  

 lovbekendtgørelse  

 nr. 193 af 23. marts 2004, med senere ændringer, at såfremt lønmodtageren  

 afholder optjent ferie, efter at orloven er påbegyndt, udsættes den  

 resterende  

 del af orlovsperioden i en periode, der svarer til den afholdte ferie.
Dette betyder, at orlov  

 til børnepasning ikke betragtes som en feriehindring, fordi orloven udsættes,  

 hvis der holdes ferie.
Lønmodtagere, der afvikler børnepasningsorlov, skal  

 derfor holde deres ferie inden ferieårets udløb den 30. april.
8. Optjening af ferie under barsel- og forældreorlov En lønmodtager optjener  

 2,08 dages betalt ferie for hver måneds lønnet ansættelse i optjeningsåret.  

 For  

 ansættelsesperioder af under 1 måneds varighed optjener man ret til 0,07  

 dages  

 betalt ferie for hver dags ansættelse.
Under barsel-, forældre-  

 og børnepasningsorlov optjener lønmodtageren således kun ret til betalt ferie  

 fra arbejdsgiveren, hvis lønmodtageren får udbetalt hel eller delvis løn  

 under  

 fraværet.
Dette gælder også, selvom arbejdsgiveren får lønudgiften helt eller  

 delvist refunderet af kommunen.
Hvis arbejdsgiveren ikke  

 har pligt til at udbetale løn under barsel- eller forældreorlov, og  

 arbejdsgiveren  

 kun udbetaler, hvad der svarer til dagpengesatsen og får beløbet refunderet  

 af  

 kommunen, optjener lønmodtageren ikke ret til betalt ferie fra arbejdsgiveren  

 for disse perioder.
Dette skyldes, at denne udbetaling ikke kan betragtes som  

 løn, men derimod som dagpenge.
 Hvis lønmodtageren alene  

 får barseldagpenge udbetalt direkte af kommunen, optjenes der ikke ret til  

 betalt ferie fra arbejdsgiveren.
 Har lønmodtageren  

 genoptaget arbejdet på nedsat tid efter barsellovens § 12, stk. 2, optjener  

 lønmodtageren  

 ret til 2,08 dages betalt ferie, hvis lønmodtageren er ansat og får løn for  

 alle dagene i måneden.
 Hvis lønmodtageren har  

 genoptaget arbejdet på nedsat tid efter ovennævnte regler på en sådan måde,  

 at  

 lønmodtageren både arbejder og holder barsel på samme dag, og således også  

 får  

 (delvis) løn for alle dagene, optjener lønmodtageren fuld ferieret hos  

 arbejdsgiveren.
 Hvis arbejdet derimod er  

 genoptaget på en sådan måde, at lønmodtageren fx er på arbejde 4 dage om ugen  

 og er på barsel en hel dag om ugen uden løn, optjener lønmodtageren ikke fuld  

 ferieret hos arbejdsgiveren, men alene 0,07 dages betalt ferie pr.  

 ansættelsesdag med fuld eller delvis løn.
 Eksempel 8.1:
En lønmodtager er  

 ansat hele måneden, men er på forældreorlov uden løn hver fredag.
I en måned  

 er der fx 31 dage, hvoraf 5 dage er 5 fredage.
Lønmodtageren optjener derfor  

 (31-5=) 26 x 0,07 dages betalt ferie i måneden, svarende til 1,82 dages  

 betalt  

 ferie i måneden.
9. Varsling af ferien Lønmodtageren skal have  

 meddelelse fra arbejdsgiveren om, hvornår ferien holdes, så tidligt som  

 muligt.  

 Hvis der er tale om hovedferie, skal lønmodtageren have meddelelsen senest 3  

 måneder før, hovedferien skal begynde.
Hvis der er tale om øvrig ferie, skal  

 lønmodtageren have meddelelsen senest 1 måned, før den øvrige ferie skal  

 begynde.
En arbejdsgiver kan ikke  

 varsle ferie for en periode, hvor lønmodtageren er på barselorlov eller  

 forældreorlov på fuld tid, da barsel- og forældreorlov på fuld tid er en  

 feriehindring.
Dette gør sig også gældende efter barsellovens § 12, stk. 1,  

 hvis lønmodtageren ikke vil indgå aftale om at udskyde orloven efter  

 barsellovens § 12, stk. 3.
Arbejdsgiveren kan dog  

 varsle afholdelse af øvrig ferie i enkeltdage, hvis driftsmæssige hensyn  

 nødvendiggør dette.
Hvis lønmodtageren har genoptaget arbejdet i hele dage,  

 skal ferien holdes efter ferielovens almindelige regler herom.
 En arbejdsgiver kan  

 desuden varsle ferie for perioder, hvor arbejdet er genoptaget, og  

 forældreorloven  

 er udskudt rets- eller aftalebaseret (efter barsellovens § 11 eller § 12,  

 stk.  

 3).
Hvis barselorloven  

 afvikles på en sådan måde, at lønmodtageren arbejder og holder orlov på samme  

 dag, vil arbejdsgiveren ikke kunne pålægge lønmodtageren at holde ferie, da  

 ferie skal holdes i hele dage.
Derimod kan lønmodtageren aftale med  

 arbejdsgiveren at udskyde orloven, så der kan holdes ferie i hele dage.
10. Beregning af feriepenge Løn under ferie Lønmodtagere, der får  

 løn under ferien  fx funktionærer  har krav på fuld og sædvanlig  

 løn under  

 ferie i ferieåret, hvis de har fået hel eller delvis løn under  

 barsel-/forældreorloven i optjeningsåret.
 Det forudsættes dog, at  

 lønmodtageren er ansat hos arbejdsgiveren, når ferien holdes.
Lønmodtageren har  

 desuden ret til ferietillæg på 1 pct. af lønnen i optjeningsåret.
Det vil  

 sige  

 også af den løn, der er udbetalt af arbejdsgiveren under  

 barsel-/forældreorloven, uanset om arbejdsgiveren får hel eller delvis  

 lønrefusion  

 fra kommunen.
Lønnen på ferietidspunktet Hvis lønmodtageren  

 holder ferie i forbindelse med delvis genoptagelse af arbejdet, har  

 lønmodtageren  

 krav på løn for det antal timer, lønmodtageren normalt har krav på i henhold  

 til ansættelseskontrakten, når der holdes ferie.
Dette skyldes, at  

 lønmodtageren stadig betragtes som ansat i henhold til normal arbejdstid,  

 selv  

 om lønmodtageren holder orlov en del af arbejdstiden.
Der skal derfor heller  

 ikke ske feriedifferenceberegning efter ferielovens § 23, stk. 3, når ferien  

 holdes, hvis der ikke er sket andre ændringer i arbejdstiden end at  

 lønmodtageren holder orlov en del af arbejdstiden.
 Eksempel 10.1:
 Hvis en lønmodtager  

  der normalt (inden den delvise genoptagelse af arbejdet) var ansat til  

 7,4  

 timer om dagen   

 ved den delvise  

 genoptagelse af arbejdet arbejder 5 timer om dagen, har lønmodtageren krav på  

 løn under ferie svarende til 7,4 timer, når der holdes ferie i en dag.
 Der skal heller ikke ske  

 nogen feriedifferenceberegning i det efterfølgende ferieår, hvis ændringen  

 alene  

 består i, at lønmodtageren i optjeningsåret kun arbejdede delvist pga.  

 afholdelse af forældreorlov, og på ferietidspunktet (igen) arbejder på fuld  

 tid.
Feriegodtgørelse Lønmodtagere, der får  

 hel eller delvis løn under barsel- eller forældreorlov, og som har ret til  

 ferie med feriegodtgørelse, får beregnet feriegodtgørelse af den løn,  

 arbejdsgiveren har udbetalt under orloven.
Lønmodtageren har  

 således krav på 12,5 pct. af den løn, der er udbetalt af arbejdsgiveren under  

 orloven.
Det vil sige også af den løn, der er udbetalt af arbejdsgiveren  

 under  

 barsel-/forældreorloven, uanset om arbejdsgiveren får hel eller delvis  

 lønrefusion fra kommunen.
Fratræden Ved en lønmodtagers  

 fratræden skal arbejdsgiveren afregne feriegodtgørelse af den løn,  

 arbejdsgiveren  

 har udbetalt under orloven.
Det vil sige også af den løn, der er udbetalt af  

 arbejdsgiveren under barsel-/forældreorloven, uanset om arbejdsgiveren får  

 hel  

 eller delvis lønrefusion fra kommunen.
 Hvis en lønmodtager  som  

 har ret til løn under ferie  i barselperioden går fra at få løn fra  

 arbejdsgiveren  

 til kun at få dagpenge, skal der ikke afregnes feriegodtgørelse til  

 lønmodtageren, medmindre lønmodtageren reelt fratræder sin stilling.
 På  

  

 www.adir.dk  

  

 findes flere oplysninger om  

 ferielovens regler.
11. Optjening af feriedagpenge fra a-kasserne Lønmodtagere, som i  

 perioder under barselorlov alene modtager barseldagpenge eller orlovsydelse i  

 forbindelse med børnepasningsorlov, optjener ikke ret til betalt ferie fra  

 arbejdsgiveren.
 Hvis en lønmodtager er  

 medlem af en a-kasse, kan lønmodtageren optjene ret til feriedagpenge på  

 baggrund af de udbetalte barseldagpenge eller orlovsydelse, hvis  

 betingelserne  

 herfor er opfyldt.
Vær opmærksom på, at  

 optjente feriedagpenge kun kan udbetales, hvis lønmodtageren opfylder  

 betingelserne for ret til feriedagpenge på ferietidspunktet.
Feriedagpenge  

 kan  

 fx ikke udbetales, hvis lønmodtageren på ferietidspunktet har en  

 feriehindring.  

 Muligheden for udbetaling af feriepenge, uden at ferien holdes på grund af  

 feriehindringer, gælder altså kun ferie efter ferieloven, ikke feriedagpenge  

 efter lov om arbejdsløshedsforsikring m.v., jf. lovbekendtgørelse nr. 874 af  

 11. september 2005.
 A-kassen kan vejlede  

 nærmere om reglerne om feriedagpenge.
12. Optjening af ferieydelse Forældre, der ikke  

 optjener ret til løn under ferie og ferietillæg, feriegodtgørelse eller  

 feriedagpenge,  

 kan under visse betingelser optjene ret til en ferieydelse under de første 14  

 uger af barselorloven.
