Ændringsforslag stillet den 18. december 2017 Ændringsforslag til 3. behandling af Forslag til lov om fastsættelse af udgiftslofter for stat, kommuner og regioner for finansåret 2021 [af finansministeren (Kristian Jensen)]:
Til § 1 Af finansministeren:
 1) I stk. 1 ændres »466,8« til: »465,2«, »209,1« ændres til: »207,8«, og »257,7« ændres til: »257,4«.
[Ændringer som følge af aftale om omlægning af bilafgifterne, trepartsaftale om styrket og mere fleksibel voksen-, efter- og videreuddannelse, aftale om erhvervs- og iværksætterinitiativer og aftale om finansloven for 2018] Bemærkninger Til nr. 1 Det foreslås på baggrund af aftale om omlægning af bilafgifterne, trepartsaftale om styrket og mere fleksibel voksen-, efter- og videreuddannelse, aftale om erhvervs- og iværksætterinitiativer og aftale om finansloven for 2018 at ændre udgiftslofterne for staten for finansåret 2021.
De foreslåede ændringer afspejler virkningerne af de konkrete initiativer i aftalerne.
De foreslåede ændringer skal ses i lyset af en række modsatrettede korrektioner af udgiftslofterne i staten for 2021. Et dokumentationsnotat vedrørende de konkrete korrektioner er oversendt til Finansudvalget, og det findes tillige på Finansministeriets hjemmeside.
