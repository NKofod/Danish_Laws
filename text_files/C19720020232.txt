 (Til amtsskatteinspektoraterne (amtstuerne) og  

 skatterådene).
 Efter forhandling med 2. revisionsdepartement og statens  

 ligningsdirektorat skal man henlede opmærksomheden på, at de siden 14.  

 almindelige vurdering pr. 1. august 1969 stedfundne prisstigninger på faste  

 ejendomme medfører, at ansættelserne ved denne vurdering ikke uden videre kan  

 lægges til grund ved gave- eller arveafgiftsberegninger, når en gave- eller  

 arveafgiftspligtig erhvervelse omfatter fast ejendom her i landet, jfr. også  

 "Meddelelser fra Skattedepartementet", nr. 12, side 68-69.
 Såfremt der ikke foreligger særlige oplysninger om den pågældende ejendoms  

 salgsværdi, kan værdien ansættes til værdien ved 14. almindelige vurdering  

 med tillæg af de procentsatser, der er anført i vedlagte oversigt over  

 stedfundne prisstigninger for forskellige kategorier af ejendomme indenfor de  

 områder, der er nævnt i oversigten, dog således at der tages hensyn til  

 ejendommens prioriteringsforhold, jfr. "Meddelelser fra  

 Skattedepartementet", nr. 12 side 69.
Oversigten er kun vejledende, og hvis der fremkommer indsigelse mod en af  

 vedkommende amtsskatteinspektorat (amtstue) eller skatteråd på dette grundlag  

 forhøjet værdiansættelse, må der foretages et konkret skøn over den  

 pågældende ejendoms værdi.
Eventuelt kan der indhentes en erklæring fra  

 statens ligningsdirektorat, II afdeling, om salgsværdien på det tidspunkt,  

 der er afgørende for værdiansættelsen.
Nedsættelse kan også ske på grundlag  

 af en i henhold til kildeskattelovens § 16, stk. 3, afholdt vurdering, jfr.  

 pkt. 10 i skattedepartementets cirkulære nr. 144 af 17. juni 1970.
Om prisudviklingen med hensyn til faste ejendomme henvises i øvrigt til de  

 af statens ligningsdirektorat udarbejdede halvårlige statistikker over  

 ejendomssalg i det foregående halvår.
Disse vil fremtidig blive tilsendt  

 amtsskatteinspektoraterne (amtstuerne) og skatterådene.
 Skattedepartementet, den 31. august  

 1972.
Hans P.
Gøtrik.
 Bilag.
 Oversigt pr. 1. juli 1972 over den gennemsnitlige procentvise stigning af  

 værdien af faste ejendomme i forhold til 14. almindelige vurdering.
