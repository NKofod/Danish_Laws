(Til samtlige ministerier og styrelser) Indledning Sygefravær i staten er hidtil blevet indberettet til Finansministeriet  

 hvert kvartal med samlede oplysninger for hvert ministerområde.
 I forbindelse med ressortomlægninger har det imidlertid vist sig, at denne  

 indberetningsform umuliggør udarbejdelse af sammenhængende tidsserier for de  

 ministerier, der er involveret i en ressortomlægning.
 Det er derfor besluttet, at indberetning af fraværsoplysninger fra og med  

 1. kvartal 1988 skal ske på hovedkontoniveau.
 De oplysninger, der ønskes afgivet, svarer herudover til det hidtil  

 gældende.
De ønskede oplysninger 1. sygefravær med angivelse af antallet af sygedage og sygeperioder samt  

 sygefraværet fordelt efter periodens varighed.
Oplysningerne anføres særskilt for personale med tjenestested i  

 hovedstaden og i provinsen samt for mænd og kvinder opdelt i aldersgrupper 2. fravær på grund af arbejdsskade med oplysning om det samlede antal  

 fraværsdage og fraværsperioder for henholdsvis mænd og kvinder 3. fravær på grund af barns første sygedag med oplysning om samlet antal  

 fraværsdage for henholdsvis mænd og kvinder 4. barselsorlov og adoption med oplysning om antallet af mænd henholdsvis kvinder, der har været fraværende.
Statistikkens hyppighed Statistikken udarbejdes kvartalsvis.
Opmærksomheden henledes på, at  

 oplysningerne skal videresendes til Finansministeriet, Administrations- og  

 Personaledepartementet, således at de er departementet i hænde senest med  

 udgangen af det følgende kvartal.
Statistikkens område Statistikken vedrører alene statslige myndigheder.
Afgrænsningen er den  

 samme, som anvendes af Danmarks Statistik ved indsamlingen af lønstatistik  

 for staten.
 Indsamlingen af oplysninger omfatter herefter ikke f.eks. folkekirken,  

 folkeskolen og sygehuse (bortset fra Rigshospitalet). Kommunale, private og  

 selvejende forsorgsinstitutioner, hvis personaleudgifter ikke fuldt ud  

 afholdes af statskassen, omfattes ej heller af indsamlingen af oplysninger.
Personkredsen, der omfattes af sygefraværsstatistikken Der indsamles oplysninger om samtlige ansatte.
Sygefraværet opgøres  

 således for såvel heltidssom deltidsbeskæftigede.
Indberetningen skal også  

 omfatte personale, der ikke har været beskæftiget hos myndigheden i hele  

 kvartalet.
Indberetningsskemaet rummer en rubrik til angivelse af antallet af  

 beskæftigede i kvartalet.
Dette opgøres som antallet af beskæftigede ved  

 kvartalets begyndelse.
Indberetning af oplysninger Fraværsoplysningerne overføres af det enkelte tjenestested på grundlag af  

 sygefraværslisterne til det som bilag vedlagte skema for hver hovedkonto.  

 Skemaerne for de enkelte hovedkonti samles og indsendes af hvert enkelt  

 ministerium/statsvirksomhed til Finansministeriet, Administrations- og  

 Personaledepartementet.
Særordninger vedrørende indberetningsformen Myndighedsområder, som fører en sygestatistik, der indeholder de udbedte  

 oplysninger, men som derudover er mere detaljeret end den her omhandlede, vil  

 efter nærmere aftale med Finansministeriet kunne indberette deres egen  

 statistik i den foreliggende form.
Spørgsmål vedrørende udarbejdelsen af sygefraværsstatistikken Eventuelle spørgsmål vedrørende udfyldelsen af skemaerne eller  

 indsamlingen heraf bedes rettet til Finansministeriet, Administrations- og  

 Personaledepartementet, planlægningsenheden, tlf. 01 92 60 00.
 Yderligere eksemplarer af skemaet kan rekvireres i begrænset omfang i  

 Administrations- og Personaledepartementets betjentstue, tlf. 01 92 33 44,  

 lokal 24202.
Ikrafttræden Dette cirkulære og det tilhørende indberetningsskema finder anvendelse fra  

 og med indberetningen vedrørende januar kvartal 1988. Samtidig hermed ophæves  

 cirkulære af 10. februar 1987 om sygefraværsstatistik for statsansatte.
Finansministeriet, Administrations- og Personaledepartementet, den 25. april  

 1988 P.
M.
V.
E.
B.
