 I medfør af § 35, § 46 og § 84 i lov om arbejdsmiljø, jf.
lovbekendtgørelse nr. 646 af 18. december 1985, som ændret ved lov nr. 220 af 22. april 1987, lov nr. 196 af 29. marts 1989, lov nr.
 380 af 13. juni 1990, lov nr. 273 af 8. maj 1991, lov nr. 373 af 20.
maj 1992, lov nr. 474 af 24. juni 1992 og lov nr. 177 af 14. april 1993, samt efter bemyndigelse i henhold til lovens § 73, fastsættes:
§ 1.  Forhandling af aerosoler kan ikke nægtes,  

 forbydes eller begrænses under henvisning til, at de ikke opfylder danske  

 bestemmelser om indretning, påfyldning og afprøvning, såfremt aerosolerne er  

 i overensstemmelse med de modsvarende bestemmelser i Rådets direktiv  

 75/324/EØF af 20. maj 1975, som berigtiget i EF-Tidende 1975, nr.
L 299, s.  

 27, og som ændret ved Kommissionens direktiv 94/1/EF.
Rådets direktiv med de  

 nævnte ændringer er gengivet i bilaget til denne bekendtgørelse.
 Stk. 2.  Sådanne aerosoler skal, inden de udbydes til  

 salg , være påført symbolet »3« (spejlvendt epsilon) samt være  

 forsynet med en påskrift, hvori de i direktivet krævede angivelser er anført  

 på dansk.
 Stk. 3.  Symbolet »3« (spejlvendt epsilon)  

 eller mærker eller angivelser, der kan forveksles hermed, må ikke påføres  

 aerosoler, der ikke er ioverensstemmelse med forskrifterne i Rådets direktiv  

 med de i stk. 1 nævnte ændringer.
 § 2.  Kontrolprøver, der efter direktivet kan  

 foretages af medlemsstaterne, foretages ved Direktoratet for Arbejdstilsynets  

 foranstaltning.
 § 3.  Afgørelser truffet af Arbejdstilsynet efter  

 denne bekendtgørelse kan påklages efter arbejdsmiljølovens § 81.
 § 4.  Medmindre højere straf er forskyldt efter lov om  

 arbejdsmiljø eller anden lovgivning, straffes med bøde eller hæfte den, der  

 overtræder § 1, stk. 2 og 3, og direktivets artikel 9a.
Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 5.  Bekendtgørelsen træder i kraft den 1. april  

 1995.
 Stk. 2.  Fra samme dato ophæves bekendtgørelse nr. 443  

 af 19. august 1977 om EF-direktiv om aerosoler.
Arbejdstilsynet, den 30. september 1994 Erik Andersen / Charlotte Skjoldager BILAG RÅDETS DIREKTIV af 20. maj 1975 om tilnærmelse af medlemsstaternes lovgivning om aerosoler som berigtiget jf.
EF-Tidende 1975, nr.
L 21 99, s. 27, og ændret ved  

 Kommissionens direktiv 94/1/EF af 6. januar 1994 om teknisk tilnærmelse af  

 Rådets direktiv 75/324/EØF om tilpasning af medlemsstaternes lovgivning om  

 aerosoler Artikel 1 Dette direktiv gælder for aerosoler som defineret i artikel 2 med  

 undtagelse dels af sådanne, hvis beholdere har et maksimalt rumindhold på  

 mindre end 50 ml dels af sådanne, hvis beholdere har et større maksimalt  

 rumindhold, end hvad der er angivet i punkt 3.1, 4.1.1, 4.2.1, 5.1 og 5.2 i  

 bilaget til dette direktiv.
Artikel 2 Ved et aerosol forstås i dette direktiv en engangsbeholder af metal, glas  

 eller kunststof indeholdende en sammentrykket, fordråbet eller under tryk  

 opløst luftart med eller uden en væske, pasta eller pulver og forsynet med en  

 anordning, som muliggør udtømning af indholdet i form af faste eller flydende  

 partikler som tåge eller i form af skum, pasta eller pulver eller i  

 væsketilstand.
Artikel 3 Den, der er ansvarlig for, at aerosolerne bringes i handelen påfører  

 symbolet »3« (spejlvendt epsilon) på aerosolerne, hvorved det  

 bekræftes, at de er i overensstemmelse med forskrifterne i dette direktiv og  

 i dets bilag.
Artikel 4 Medlemsstaterne kan ikke af årsager, der vedrører kravene i henhold til  

 dette direktiv og i bilaget dertil nægte, forbyde eller begrænse forhandling  

 af aerosoler, der er i overensstemmelse med forskrifterne i dette direktiv og  

 i bilaget dertil.
Artikel 5 De ændringer, som er nødvendige for at tilpasse direktivets bilag med  

 undtagelse af punkt 2 til 5 til de tekniske fremskridt, fastsættes efter  

 fremgangsmåden i artikel 7.
Artikel 6 1. Der nedsættes et udvalg for tilpasning af  

 »aerosol«-direktivet til det tekniske fremskridt, i det følgende  

 benævnt »Udvalget«, som består af repræsentanter for  

 medlemsstaterne og med en repræsentant for Kommissionen som formand.
 2. Udvalget fastsætter selv sin forretningsorden.
Artikel 7 1. Når den i denne artikel fastsatte fremgangsmåde  

 påberåbes, indbringer formanden sagen for udvalget enten på eget initiativ  

 eller på begæring af en medlemsstats repræsentant.
2. Kommissionens repræsentant forelægger udvalget et  

 udkast til de foranstaltninger, som skal træffes.
Udvalget afgiver udtalelse  

 om dette udkast inden for en frist på to måneder.
Udtalelsen vedtages med et  

 flertal af 41 stemmer, idet der tildeles medlemsstaternes stemmer den vægt,  

 der er fastsat i traktatens artikel 148, stk. 2. Formanden deltager ikke i  

 afstemningen.
 3. a) Kommissionen vedtager de påtænkte  

 foranstaltninger, såfremt de er i overensstemmelse med udvalgets udtalelse.
Artikel 8 1. Med forbehold af andre fællesskabsdirektiver,  

 særlig direktiverne om farlige stoffer og præparater, skal nedenstående  

 angivelser anføres synligt, let læseligt og således, at de ikke kan udviskes  

 på hvert aerosol eller en herpå påhæftet etiket i tilfælde af, at det ikke er  

 muligt at anbringe angivelserne på aerosolet på grund af dets små dimensioner  

 (maksimalt rumindhold på 150 ml eller derunder):
 2. Medlemsstaterne kan gøre forhandling af aerosoler  

 på deres område betinget af, at der ved udformningen af etikettens tekst  

 anvendes det eller de sprog, der tales i det pågældende land.
Artikel 9 Medlemsstaterne træffer enhver hensigtsmæssig foranstaltning for at  

 forhindre, at der på aerosolerne anvendes mærker eller angivelser, som kan  

 forveksles med symbolet »3« (spejlvendt epsilon).
Artikel 9 a Når den, der er ansvarlig for at bringe aerosolet i handelen, råder over  

 prøvningsresultater eller andre beviser for, at disse aerosoler, selvom de  

 indeholder let antændelige bestanddele, ikke indebærer nogen risiko for  

 antændelse under normale omstændigheder eller under anvendelsesbetingelser,  

 som med rimelighed kan forudses, kan han på eget ansvar undlade at an- vende de bestemmelser, der er fastsat under punkt 2.2. litra b) og 2.3.  

 litra b) i bilaget.
 Han stiller et eksemplar af de pågældende dokumenter til medlemsstaternes  

 rådighed.
 Mængden af let antændelige bestanddele i aerosolet skal i dette tilfælde  

 fremgå tydeligt, læseligt og uudsletteligt at etiketten, formuleret således:  

 »indeholder x vægtprocent let antændelige bestanddele«.
Artikel 10 1. Såfremt en medlemsstat med udførlig begrundelse  

 fastslår, at et eller flere aerosoler, der om end de er i overensstemmelse  

 med forskrifterne i dette direktiv, dog frembyder fare for sikkerhed eller  

 sundhed, kan den midlertidigt forbyde eller fastsætte særlige betingelser for  

 forhandlingen af dette eller disse aerosoler på sit område.
Den skal straks  

 underrette de øvrige medlemsstater og Kommissionen herom, med angivelse af  

 årsagerne til dens beslutning.
 2. Kommissionen skal inden seks uger konsultere de  

 berørte medlemsstater, hvorefter den omgående fremsætter sin udtalelse og  

 træffer passende foranstaltninger.
 3. Såfremt Kommissionen finder, at tekniske  

 tilpasninger af dette direktiv er påkrævede, vedtages disse tilpasninger af  

 Kommissionen eller Rådet efter den i artikel 7 omhandlede fremgangsmåde; i så  

 fald kan den medlemsstat, som har vedtaget beskyttelsesforanstaltninger,  

 opretholde disse, indtil tilpasningerne træder i kraft.
Artikel 11 1. Medlemsstaterne sætter de nødvendige bestemmelser i  

 kraft for at efterkomme dette direktiv inden atten måneder efter dets  

 meddelelse og underretter straks Kommissionen herom.
 2. Medlemsstaterne meddeler Kommissionen ordlyden af  

 de nationale retsforskrifter, som de udsteder på det område, der er omfattet  

 af dette direktiv.
Artikel 12 Dette direktiv er rettet til medlemsstaterne.
BILAG 1. DEFINITIONER 1.1. Tryk Ved »tryk« forstås det indre tryk i bar (overtryk).
1.2. Prøvningstryk Ved »prøvningstryk« forstås det tryk, som den tomme beholder  

 skal kunne modstå i 25 sekunder, uden at der opstår utætheder eller for  

 metal- og kunstofbeholderes vedkommende synlig og blivende deformation med  

 undtagelse af den deformation som er tilladt efter punkt 6.1.1.2.
1.3. Sprængningstryk Ved »sprængningstryk« forstås det laveste tryk, som bevirker, at  

 beholderen springer læk eller brister.
1.4. Beholderens maksimale rumindhold Ved »maksimalt rumindhold« forstås den åbne beholders rumindhold  

 udtrykt i ml, indtil kanten af dens åbning.
1.5. Nettorumindhold Ved »nettorumindhold« forstås den fyldte og lukkede beholders  

 rumindhold, udtrykt i ml.
1.6. Den flydende fases rumfang Ved »den flydende fases rumfang« forstås den ikke luftformige  

 fases rumfang i et aerosol.
1.7. Prøvningsbetingelser Ved »prøvningsbetingelser« forstås prøvnings- og sprængningstryk  

 udført hydraulisk ved 20 grader C (+-5 grader C).
1.8 Let antændelige bestanddele Ved »let antændelige bestanddele« forstås stoffer og præparater,  

 som opfylder de kriterier, der er fastsat for kategorierne »yderst let  

 antændelige«, »let antændelige« og »antændelige«, og  

 som er opført i bilag Vl til Rådets direktiv 67/548/EØF.
 Antændeligheden af bestanddelene i beholderen bestemmes efter de  

 specifikke metoder, der er beskrevet i bilag V, del A, i ovennævnte direktiv.
2. ALMINDELIGE BESTEMMELSER 2.1. Konstruktion og udstyr 2.1.1. Aerosolet skal under normale anvendelses- og opbevaringsforhold  

 opfylde bestemmelserne i dette bilag.
 2.1.2. Ventilen skal sikre en i praksis tæt lukning af beholderen under  

 alle normale opbevarings- eller transportforhold og være beskyttet mod enhver  

 utilsigtet åbning samt mod enhver beskadigelse, f. eks. ved et  

 beskyttelseslåg.
 2.1.3. De stoffer, der er indeholdt i beholderen må ikke formindske  

 aerosolets mekaniske modstandskraft selv under længere tids opbevaring.
2.2 Etikettering Med forbehold af bestemmelserne i direktiverne om klassificering,  

 emballering og etikettering af farlige stoffer og præparater, navnlig med  

 hensyn til sundhedsfare og/eller miljørisiko skal hvert aerosol læseligt og  

 uudsletteligt være forsynet med følgende angivelser:
2.3 Særlige bestemmelser vedrørende anvendelsen Med forbehold af bestemmelserne i direktiverne om klassificering,  

 emballering og etikettering af farlige stoffer og præparater, navnlig med  

 hensyn til sundhedsfare og/eller miljørisiko, skal hvert aerosol læseligt og  

 uudsletteligt være forsynet med følgende angivelser:
- »Udtømning må ikke finde sted imod åben ild eller glødende  

 legemer« - »Opbevares fjernt fra enhver kilde til antændelse - Rygning  

 forbudt« - »Opbevares uden for børns rækkevidde«.
3. SÆRLIGE BESTEMMELSER FOR AEROSOLER MED  

 METALBEHOLDERE 3.1. Rumindhold Beholderens maksimale rumindhold må ikke overstige 1000 ml.
3.1.1. Beholderens prøvningstryk 3.1.2. Påfyldning Ved 50 grader C må trykket i aerosolet ikke overstige 12 bar, uanset  

 hvilken luftart, der anvendes ved påfyldningen.
3.1.3. Den flydende fases rumfang Ved 50 grader C må den flydende fases rumfang ikke overstige 87% af  

 beholderens nettorumindhold.
 For beholdere med indadhvælvet bund, som krænges ud før der forekommer et  

 brud, kan den flydende fases rumfang ved 50 grader C dog andrage 95% af  

 beholderens nettorumindhold.
4. SÆRLIGE BESTEMMELSER FOR AEROSOLER MED  

 GLASBEHOLDERE 4.1. Beholdere beklædt med kunststof eller anden permanent  

 beskyttelse Beholdere af denne art kan anvendes til påfyldning af sammentrykkede,  

 fordråbede eller opløste luftarter.
4.1.1. Rumindhold Disse beholderes maksimale rumindhold må ikke overstige 220 ml.
4.1.2. Overtræk Overtrækket skal bestå af et hylster af kunststof eller andet egnet  

 materiale, som skal udelukke fare for, at glassplinter udslynges ved  

 utilsigtet brud på beholderen, og skal være således konstrueret, at der ikke  

 udslynges glassplinter, når aerosolet ved en temperatur på 20 grader C  

 bringes til fald mod et betongulv fra en højde på 1,8 meter.
4.1.3. Beholdernes prøvningstryk 4.1.4. Påfyldning Tabellen angiver den tilladte grænseværdi for tryk ved 20 grader C som  

 funktion af drivmidlet.
 For de procentsatser, som ikke er angivet i tabellen, beregnes den  

 tilladte grænseværdi for tryk ved ekstrapolation.
4.1.5. Den flydende fases rumfang Ved 50 grader C må den flydende fases rumfang i aerosoler ikke overstige  

 87% af nettorumindholdet.
4.2. Beholdere af ubeskyttet glas Beholdere af ubeskyttet glas må kun påfyldes fordråbede eller opløste  

 luftarter.
4.2.1. Rumindhold Disse beholderes maksimale rumindhold må ikke overstige 150 ml.
4.2.2. Beholderens prøvningstryk Beholderens prøvningstryk skal mindst være 12 bar.
4.2.3. Påfyldning Tabellen angiver den tilladte grænseværdi for tryk ved 20 grader C som  

 funktion i drivmidlet.
 For de procentsatser, som ikke er angivet i tabellen, beregnes den  

 tilladte grænseværdi for tryk ved ekstrapolation.
4.2.4. Den flydende fases rumfang Ved 50 grader C må den flydende fases rumfang i aerosoler med fordråbet  

 eller opløst luft ikke overstige 90% af nettorumindholdet.
5. SÆRLIGE BESTEMMELSER FOR AEROSOLER MED  

 KUNSTSTOFBEHOLDERE 5.1. Aerosoler med beholdere af kunststof, og som ved brud kan danne  

 splinter, ligestilles med aerosoler med beholdere af ubeskyttet glas.
 5.2. Aerosoler med beholdere af kunststof, og som ved brud ikke kan danne  

 splinter, ligestilles med aerosoler med beholdere af glas med overtræk.
6. PRØVNING 6.1. Krav vedrørende den prøvning som den, der er ansvarlig for  

 markedsføringen, skal indestå for 6.1.1. Hydraulisk prøvning af tomme beholdere 6.1.1.1. Beholdere til aerosoler af metal, glas eller kunststof skal kunne  

 modstå en hydraulisk trykprøvning i overensstemmelse med punkt 3.1.1, 4.1.3  

 og 4.2.2.
6.1.1.2. Beholdere med asymmetriske deformationer eller deformationer i  

 større omfang eller med lignende fejl skal kasseres.
Symmetriske  

 deformationer i ringe omfang af bunden eller den øverste beholdervægs profil  

 er tilladt, såfremt sprængningsprøvningskravene opfyldes.
6.1.2. Sprængningsprøvning af tomme metalbeholdere Den, der er ansvarlig for at bringe aerosolet i handelen, skal sikre, at  

 beholdernes sprængningstryk er mindst 20% højere end det fastsatte  

 prøvningstryk.
6.1.3. Faldprøvning af beholdere af beskyttet glas Fabrikanten skal sikre, at beholderne opfylder de i punkt 4.1.2 fastsatte  

 betingelser.
6.1.4. Individuel kontrol af færdige aerosoler 6.1.4.1. a) ethvert aerosol skal nedsænkes i vandbad.
Vandets temperatur  

 og varigheden af aerosolets ophold i vandbadet skal afpasses således, at - aerosolets indhold bibringes en ensartet temperatur på 50 grader C,  

 eller - trykket i aerosolet når det tryk, der udøves af indholdet ved en  

 ensartet temperatur på 50 grader C; 6.1.4.2. Dog kan ethvert prøvningssystem, der giver et tilsvarende  

 resultat som prøvning i vandbad, anvendes af den, der er ansvarlig for at  

 bringe aerosolet i handelen på dennes ansvar og efter godkendelse af det i  

 direktivets artikel 6 omhandlede udvalg.
6.2. Eksempler på kontrolprøver som kan foretages af  

 medlemsstaterne 6.2.1. Prøvning af tomme beholdere Fem vilkårligt udvalgte beholdere af et ensartet parti på 2 500 tomme  

 beholdere, d.v.s., fremstillet i serie af samme materiale og efter samme  

 fabrikationsmetode, eller fra et parti, som udgør produktionen pr. time,  

 udsættes i 25 sekunder for prøvningstrykket.
 Hvis en eneste af disse beholdere ikke består prøvningen, underkastes  

 yderligere ti vilkårligt udvalgte beholdere af samme parti samme prøvning.
 Såfremt en af disse beholdere ikke består prøvningen, anses hele partiet  

 for uegnet til brug.
6.2.2. Prøvning af aerosoler Prøvning for tæthed udføres ved at nedsænke et passende antal aerosoler i  

 vandbad.
Vandets temperatur og varigheden af aerosolernes ophold i vandbadet  

 skal afpasses således, at aerosolets indhold bibringes en ensartet temperatur  

 på 50 grader C tilstrækkelig længe til, at det kan konstateres, at der ikke  

 opstår utæthed eller brud.
 Ethvert parti aerosoler, som ikke består denne prøvning, anses for uegnet  

 til brug.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 75/324, EF-Tidende 1975, L 147, s. 40, som berigtiget i  

 EF-Tidende 1975, L 299, s. 27, og som ændret ved Kommissionens direktiv 94/1,  

 EF-Tidende 1994, L 23, s. 28.
