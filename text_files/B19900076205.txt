 I medfør af § 61, stk. 3 og § 64, stk. 3, i lov nr. 66 af 23. marts 1965  

 om ferskvandsfiskeri og § 26, stk. 5, og § 42, stk. 2, i lov nr. 306 af 4.  

 juni 1986 om saltvandsfiskeri fastsættes:
Anvendelsesområde § 1.  Som led i bestræbelserne for at beskytte den  

 stærkt truede odderbestand erklæres følgende ferske vande for forsøgsvande,  

 hvor bekendtgørelsens bestemmelser om rusefiskeri gælder:
 Alle søer, åer, bække og andre lignende naturlige og kunstige ferske  

 vande, der er omfattet af lov om ferskvandsfiskeri, jf. lovens §§ 1 og 2, der  

 ligger i Nordjylland, Viborg, Ringkøbing og Århus amter, samt den del af  

 Mossø, Salten Å og Salten Langsø, Gudenåen og Mattrup Å, der ligger i Vejle  

 Amt og del af Skjern Å, Omme Å, Karstoft Å, Gundesbøl Å, Sønderkær Bæk,  

 Simmelbæk, Brande Å, Holtum Å og Rørbæk Søerne, der ligger i Ribe Amt.
 § 2.  Bekendtgørelsen gælder endvidere i området  

 omfattet af lov om saltvandsfiskeri i Limfjorden i området afgrænset mod øst  

 henholdsvis af en linie mellem færgelejerne i Feggesund, af en linie mellem  

 Buksør Odde og Store Knudshoved og af en linie mellem færgelejerne i Fur Sund  

 og i vest af Oddesundbroen, samt i Hjarbæk Fjord, Hygum Nor, Veserne, Ferring  

 Sø, Nissum Fjord, Stadil og Vest Stadil Fjorde samt i Randers Fjord.
Rusefiskeri § 3.  Ruser, herunder kasteruser, enkeltruser o.lign.,  

 som er udsat i de i §§ 1 og 2 nævnte vandområder, skal opfylde en af følgende  

 betingelser:
 Stk. 2.  Bekendtgørelsen gælder ikke for erhvervsfiskeri  

 i de vandområder, der er omfattet af lov om saltvandsfiskeri.
§ 4.  Uanset bestemmelserne i § 3 kan  

 Fiskeriministeriet tillade, at der anvendes ruser uden nævnte anordninger i  

 videnskabeligt øjemed til bestandsforvaltning.
Der kan desuden gives  

 undtagelser i ferskvandsområder i særlige tilfælde, hvor erhvervsmæssige  

 hensyn taler for det.
Straffe- og ikrafttrædelsesbestemmelser § 5.  Overtrædelse af bestemmelserne i § 3 straffes  

 med bøde.
 § 6.  Bekendtgørelsen træder i kraft den 1. januar  

 1991 og er gældende til den 30. april 1995 og ved bekendtgørelsen  

 ikrafttræden ophæves bekendtgørelse nr. 93 af 5. marts 1987 om rusefiskeri i  

 dele af Hvidbjerg Å vandsystem og bekendtgørelse nr. 427 af 19. juni 1989 om  

 rusefiskeri i Karup Å vandsystem.
