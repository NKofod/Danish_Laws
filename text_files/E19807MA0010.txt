Der var rejst spørgsmål om den afgiftsmæssige stilling for et feriecenters  

 (filantropisk institution) udlejning af ferieboliger til pensionister og  

 handicappede fra plejehjem og beskyttede boliger.
Opholdet i ferieboligerne  

 betales af kommunens plejeinstitutioner, der stiller plejepersonale til  

 rådighed.
I visse tilfælde finder udlejning sted til handicappede uden for  

 plejeinstitutionerne, der i så fald passes af hjemmehjælp.
Socialstyrelsen  

 karakteriserede driften af feriecentret, der gennem flere år har givet  

 underskud, som et udmærket initiativ med socialt sigte.
 Nævnet fandt, at den omhandlede udlejning var undtaget fra afgiftspligten  

 efter lovens § 2, stk. 3, punkt b (social forsorg og bistand).
