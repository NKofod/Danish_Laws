 I sager om fastsættelse af bidrag til børns underhold har  

 justitsministeriet fulgt den praksis, kun at fastsætte bidraget under  

 normalbidraget for henholdsvis en fader eller en moder, når dette er  

 begrundet i egenindtægt hos barnet samt i de tilfælde, hvor barnet og den  

 bidragsberettigede er bosat i et land, hvor leveomkostningerne er væsentligt  

 lavere end i Danmark.
Folketingets ombudsmand har henstillet til justitsministeriets  

 overvejelse, at der sker en lempelse af den nuværende praksis, således at der  

 åbnes en vis mulighed for, at der på grundlag af en overvejelse af forholdet  

 mellem den bidragspligtiges og den bidragsberettigedes økonomiske forhold kan  

 fastsættes børnebidrag, der er lavere end normalbidraget.
Folketingets  

 ombudsmand sigtede herved til tilfælde, hvor den bidragsberettigedes  

 økonomiske forhold er så gode, at der ikke reelt eksisterer noget behov for  

 forskudsvis udbetaling af normalbidraget, og hvor den bidragspligtiges  

 forhold omvendt er så dårlige, at det er urealistisk at forestille sig, at  

 denne kan betale et normalbidrag.
 I den anledning skal man anmode statsamterne om at fastsætte et bidrag,  

 der er lavere end normalbidraget i de særlige tilfælde, der er anført af  

 Folketingets ombudsmand.
 P.M.V.
Niels Madsen /M.
Levy Cirkulæreskrivelse til statsamterne, Københavns Overpræsidium,  

 Rigsombudsmanden på Færøerne og Rigsombudsmanden i Grønland.
