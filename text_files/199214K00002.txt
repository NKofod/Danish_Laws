Nr BTL 2 Betænkning over Forslag til lov om folketingsvalg på Færøerne   

 Nr L 2 1992-93, 1. samling Afgivet af Kommunaludvalget Afgivet: 19921126 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Der er af indenrigsministeren stillet et ændringsforslag, hvorom henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 det af indenrigsministeren stillede ændringsforslag.
 ÆndringsforslagAf indenrigsministeren , tiltrådt af udvalget  

 :
 Til § 90 1) Stk. 1 affattes således:
»Loven træder i kraft den 1. april 1993.« Bemærkninger Til nr. 1 I lovforslagets § 77 foreslås fastsat, at ikke blot  

 folkeafstemninger efter grundlovens § 42, men også folkeafstemninger efter §  

 20, stk. 2, kun skal afholdes på Færøerne i tilfælde af, at den pågældende  

 lov skal gælde for Færøerne eller ved anordning skal kunne sættes i kraft på  

 Færøerne.
Lovforslagets ikrafttrædelsestidspunkt bør derfor ikke fastsættes  

 til et senere tidspunkt end tidspunktet for den kommende EF-folkeafstemning,  

 hvilket tidspunkt imidlertid endnu ikke er fastsat.
 For at øge sandsynligheden for, at lovforslaget kan være trådt i kraft  

 inden den kommende folkeafstemning, foreslås ikrafttrædelsesdatoen fremrykket  

 fra den 1. juli 1993 til den 1. april 1993.
Hanne Andersen (S) Grete Schødts (S) Poul Erik Dyrlund (S) Holger  

 Graversen (S) Klaus Hækkerup (S) fmd.
Peder Sass (S) Jacob Lindenskov (S)  

 Pernille Frahm (SF) Lis Noer Holmberg (CD) Chr.
Wedell-Neergaard (KF) John  

 Vinther (KF) Per Tærsbøl (KF) Erik Larsen (V) Mejdahl (V) Poul Nødgaard  

 (FP) nfmd.
Ole Vig Jensen (RV) Ole M.
Nielsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Kristeligt Folkepartis medlemmer) lovforslaget til  

vedtagelse i den affattelse, hvori det foreligger efter 2. behandling.
 Et flertal inden for flertallet (Socialdemokratiets, Det Konservative  

 Folkepartis, Venstres og Det Radikale Venstres medlemmer af udvalget) ønsker  

 at udtale følgende:
Med vedtagelsen af lovforslaget vil partier, der ikke er repræsenteret i  

 Lagtinget, være afskåret fra at opstille som partier ved folketingsvalg på  

 Færøerne.
De pågældende vil være henvist til at stille op som kandidater uden  

 for partierne.
 Dette er i overensstemmelse med de drøftelser, der har været ført mellem  

 Indenrigsministeriet og landsstyret på Færøerne.
 Flertallet henstiller til indenrigsministeren, at denne tager dette  

 spørgsmål op til eksplicit drøftelse med landsstyret, og at resultatet af  

 disse drøftelser meddeles Folketingets Kommunaludvalg inden udgangen af 1993.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de stillede ændringsforslag.
 Mindretallet tager på det skarpeste afstand fra flere bestemmelser i  

 lovforslaget, som efter det oplyste er blevet til i snævert samarbejde mellem  

 Lagtinget og Indenrigsministeriet.
Indenrigsministerens oplysninger i lovforslaget om, at dette stort set  

 svarer til reglerne i Danmark, er efter mindretallets opfattelse ikke i  

 overensstemmelse med de faktiske forhold.
Det kan ikke overraske, at  

 Lagtinget ønsker loven udformet sådan, at de to færøske folketingsmedlemmer  

 bliver valgt af de partier, der er repræsenteret i Lagtinget.
 Det er imidlertid helt udemokratisk, at partier, der opfylder  

 bestemmelserne for at opstille til Lagtinget, ikke kan opstille som parti ved  

 folketingsvalg, men er henvist til i givet fald at gøre dette uden for  

 partierne.
 Hertil kommer, at der heller ikke gives mulighed for at indgå i  

 valgforbund, hvilket også forringer muligheden for, at kandidater uden for  

 partierne kan få sæde i Folketinget.
 Efter mindretallets opfattelse bør loven først træde i kraft efter  

 afholdelsen af næste folketingsvalg, hvilket er normal praksis ved den slags  

 love.
 Den katastrofale økonomiske administration på Færøerne, som Lagtinget har  

 ansvaret for, er en yderligere begrundelse for, at opstillingsberettigede  

 partier til Lagtinget naturligvis bør kunne opstille til folketingsvalg.
 Mindretallet finder, at en vedtagelse af loven, som den foreligger, med  

 det af indenrigsministeren til 2. behandling stillede ændringsforslag, vil  

 være et slag mod demokratiets grundideer.
 Et andet mindretal (Kristeligt Folkepartis medlem af udvalget)  

 indstiller lovforslaget til vedtagelse med de under nr. 1-7 stillede  

 ændringsforslag.
 ÆndringsforslagAf et mindretal (FP), tiltrådt af et  

mindretal (KRF):
 Til § 25 1) I stk. 1, 1. pkt. , udgår ordene »der ved  

 det sidst afholdte lagtingsvalg har opnået repræsentation i Lagtinget og ved  

 valgets udskrivelse fortsat er repræsenteret i dette«, og i stedet  

 indsættes ordene: »der mindst 15 dage før valgdagen er  

 opstillingsberettiget til valg til Lagtinget«.
 Til § 29 2) I stk. 1 indsættes efter 3. pkt. som nyt  

 punktum:
»Partier og kandidater uden for partierne kan inden for samme frist  

 anmelde at ville støtte hinanden (valgforbund).« Til § 31 3) I stk. 1, 1. pkt. , udgår ordene »samt de  

 godkendte kandidatanmeldelser for kandidater uden for partierne«, og i  

 stedet indsættes: », de godkendte kandidatanmeldelser for kandidater  

 uden for partierne samt de anmeldte valgforbund«.
 Til § 37 4) I stk. 3 indsættes efter 2. pkt. som nyt  

 punktum:
»Opslaget skal endvidere indeholde oplysning om indgåede  

 valgforbund.« Til § 66 5) I stk. 1 indsættes efter 2. pkt. som nyt  

 punktum:
»Har valgforbund været anmeldt, sammentælles stemmetallene for de  

 partier og kandidater uden for partierne, der deltager i det pågældende  

 valgforbund.« 6) I stk. 2, 2. pkt. , udgår ordene »Det parti«,  

 og i stedet indsættes: »Det valgforbund, det parti«.
 7) Efter stk. 2 indsættes som nyt stykke:
»Stk. 3. Det antal mandater, der er tilfaldet et valgforbund,  

 fordeles på de partier eller kandidater uden for partierne, hvoraf  

 valgforbundet består, efter den fremgangsmåde, der er angivet i stk. 2.« Stk. 3-4 bliver herefter stk. 4-5.
 Af et mindretal (FP):
 Til § 90 8) Stk. 1 affattes således:
»Loven træder i kraft dagen efter afholdelsen af næste  

 folketingsvalg.« Bemærkninger Til nr. 1-8 Der henvises til det af Fremskridtspartiet anførte  

 betænkningsbidrag.
Hanne Andersen (S) Grete Schødts (S) Poul Erik Dyrlund (S) Holger  

 Graversen (S) Klaus Hækkerup (S) fmd.
Peder Sass (S) Jacob Lindenskov (S)  

 Pernille Frahm (SF) Lis Noer Holmberg (CD) Karen Højte Jensen (KF) John  

 Vinther (KF) Per Tærsbøl (KF) Erik Larsen (V) Mejdahl (V) Poul Nødgaard  

 (FP) nfmd.
Ole Vig Jensen (RV) Glønborg (KRF) Tilføjelse til tillægsbetænkningen Efter afgivelse af tillægsbetænkning over lovforslaget har udvalget på ny  

 behandlet dette i et møde.
Der er i tillægsbetænkningen af et mindretal (Fremskridtspartiets medlem  

 af udvalget) stillet ændringsforslag under nr. 1-8. Ændringsforslag nr. 8  

 ønskes taget tilbage af forslagsstillerne.
Ingen medlemmer af udvalget ønsker  

 at opretholde ændringsforslaget. Ændringsforslag nr. 1-7 ønskes opretholdt af  

 mindretallet.
 Der er i denne tilføjelse til tillægsbetænkningen af indenrigsministeren  

 stillet ændringsforslag under nr. 9 og 10, hvorom henvises til de ledsagende  

 bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de af indenrigsministeren stillede ændringsforslag.
 Et mindretal inden for flertallet (Kristeligt Folkepartis medlem af  

 udvalget) anfører, at mindretallet på baggrund af de af indenrigsministeren  

 givne oplysninger om Lagtingets behandling af sagen ikke længere kan tiltræde  

 ændringsforslag nr. 1-7.
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til vedtagelse med de i  

 tillægsbetænkningen og denne tilføjelse til tillægsbetænkningen under nr. 1-7  

 og 9-10 stillede ændringsforslag.
 ÆndringsforslagAf indenrigsministeren , tiltrådt af udvalget  

 :
 Til § 90 9) Stk. 1 affattes således:
»Loven træder i kraft den 1. september 1993.« Til bilaget 10) I fortegnelsen over valgdistrikterne udgår i  

 Norderøerne Syssel valgstedet »Trollenæs«, og bygden  

 »Trøllanes (Trollenæs)» henføres til valgstedet Mygledal, der  

 derefter bliver valgsted for Mikladalur (Mygledal), Trøllanes (Trollenæs).
Bemærkninger Til nr. 9 Det foreslås, at lovforslagets ikrafttrædelsestidspunkt  

 fastsættes til den 1. september 1993.
 Til nr. 10 Rigsombudsmanden på Færøerne har ved skrivelse af 18. marts  

 1993 meddelt, at bygderådet for Mikladalur (Mygledal) Sogns Kommune har  

 foreslået, at Trøllanes (Trollenæs) nedlægges som valgsted, således at der  

 kun bliver eet valgsted i sognet, Mikladalur (Mygledal). Forslaget anbefales  

 af Landsstyret. Ændringsforslaget er i overensstemmelse med dette forslag.
Erling Christensen (S) Grete Schødts (S) Poul Erik Dyrlund (S) Holger  

 Graversen (S) Klaus Hækkerup (S) fmd.
Peder Sass (S) Jørn Pedersen (S)  

 Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  

 Lis Noer Holmberg (V) Erik Larsen (V) Else Winther Andersen (V) Poul Nødgaard  

 (FP) nfmd.
Ebbe Lundgaard (RV) Glønborg (KRF) 2. tilføjelse til tillægsbetænkningen Udvalget har, efter at lovforslaget ved 3. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til indenrigsministeren, som denne har besvaret skriftligt.
 Udvalget afgav den 3. december 1992 tillægsbetænkning over lovforslaget og  

 den 27. maj 1993 tilføjelse til tillægsbetænkning over lovforslaget.
 Der er i tillægsbetænkningen af et mindretal (Fremskridtspartiets medlem  

 af udvalget) stillet ændringsforslag under nr. 1-8. Ændringsforslag nr. 1-7  

 ønskes opretholdt af mindretallet. Ændringsforslag nr. 8 er bortfaldet.
 Der er i tilføjelsen til tillægsbetænkningen af indenrigsministeren  

 stillet ændringsforslag under nr. 9 og 10.
 Et mindretal (Fremskridtspartiets medlem af udvalget) kan ikke længere  

 tiltræde det under nr. 9 stillede ændringsforslag, men har i denne 2.  

 tilføjelse til tillægsbetænkningen stillet yderligere et ændringsforslag  

 under nr. 11.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de af indenrigsministeren under nr. 9 og 10 stillede  

 ændringsforslag.
Et mindretal (Socialistisk Folkepartis medlem af udvalget)  

 indstiller lovforslaget til vedtagelse med de af indenrigsministeren  

 under nr. 9 og 10 stillede ændringsforslag.
Mindretallet vil stemme hverken  

 for eller imod de under nr. 1-7 og nr. 11 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet under  

 nr. 1-7 og nr. 11 og det af indenrigsministeren under nr. 10 stillede  

 ændringsforslag.
 ÆndringsforslagAf et mindretal (FP):
 Til § 90 11) Stk. 1 affattes således:
»Loven træder i kraft dagen efter afholdelsen af næste  

 lagtingsvalg.« Erling Christensen (S) Grete Schødts (S) Poul Erik Dyrlund (S) Holger  

 Graversen (S) Klaus Hækkerup (S) fmd.
Peder Sass (S) Jørn Pedersen (S)  

 Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  

 Lis Noer Holmberg (V) Erik Larsen (V) Else Winther Andersen (V) Poul Nødgaard  

 (FP) nfmd.
Ebbe Lundgaard (RV) Glønborg (KRF) Centrum-Demokraterne havde ingen medlemmer i udvalget.
