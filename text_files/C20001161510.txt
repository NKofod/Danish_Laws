Cirkulæreskrivelse til samtlige kommuner  

 om imødegåelse af tvangsægteskaber i Danmark Imødegåelse af tvangsægteskaber i  

 Danmark Med henblik på at imødegå risikoen for  

 indgåelse af ægteskaber, hvor en af parterne er udsat for et  

 utilbørligt pres og reelt ikke ønsker at indgå  

 ægteskabet (tvangsægteskaber), skal Civilretsdirektoratet erindre  

 om indholdet af direktoratets cirkulæreskrivelse af 28. februar  

 1995.
I cirkulæreskrivelsen oplyste direktoratet bl.a., at  

 det er kommunernes opgave i forbindelse med prøvelsen og under selve  

 vielsen at sikre, at begge parter forstår, at de er i færd med at  

 indgå ægteskab, og at ingen af parterne er udsat for et  

 utilbørligt pres.
I den forbindelse kan det være  

 nødvendigt at sikre, at begge ønsker at indgå  

 ægteskabet ved at afholde en samtale med parterne hver for sig.
 Dette gælder, uanset om parterne har bopæl i  

 Danmark eller udlandet.
 Civilretsdirektoratet skal anmode kommunerne om at  

 være opmærksomme på dette problem samt muligheden for at  

 afholde samtale med parterne, hvis der foreligger mistanke om et  

 tvangsægteskab.
 Kopi af Civilretsdirektoratets cirkulæreskrivelse af  

 28. februar 1995 vedlægges.
