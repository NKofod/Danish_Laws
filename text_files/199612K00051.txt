Nr LSF 51 Forslag til Lov om befordringsrabat til efterlønsmodtagere Fremsat af arbejdsministeren (Jytte Andersen) den 31. oktober 1996 Vedtaget ved tredjebehandling den 28. november 1996 Lov nr. 1015 af 03/12/1996 § 1. Efterlønsmodtagere, jf. kapitel 11 a i lov om arbejdsløshedsforsikring m.v., har ret til rabat ved køb af abonnementskort til befordring i den kollektive persontrafik, der er omfattet af lov om hovedstadsområdets kollektive persontrafik og lov om den lokale og regionale kollektive personbefordring uden for hovedstadsområdet.
For personbefordring med tog gælder rabatretten kun, hvis der er et takstsamarbejde mellem de transportansvarlige myndigheder og jernbanevirksomheder.
 Stk. 2. Retten til rabat omfatter ikke befordring i form af  

 individuel handicapkørsel for svært bevægelseshæmmede eller befordring på  

 første klasse.
 Stk. 3. Efterlønsmodtageres ret til rabat efter stk. 1 omfatter  

 måneder, hvor der udbetales efterløn.
 § 2. Der ydes en rabat på 50 pct. af udgifterne til  

 abonnementskortet.
 Stk. 2. Efterlønsmodtagere skal ved anmodning om rabat fremvise  

 dokumentation for, at de modtager efterløn, samt fremvise personlig  

 legitimation med billede.
 § 3. Det påhviler hvert amtsråd og hver kommunalbestyrelse uden  

 for hovedstadsområdet eller udvalget for en fælleskommunal trafikvirksomhed  

 og Hovedstadsområdets Trafikselskab (HT) at yde rabat i henhold til §§ 1 og  

 2.
 Stk. 2. Hvert amtsråd eller hvert udvalg for en fælleskommunal  

 trafikvirksomhed uden for hovedstadsområdet sørger for, at den i § 1 anførte  

 rabat indpasses i det takst- og billetteringssystem, der anvendes i  

 amtskommunen.
 Stk. 3. Hvert amtsråd eller hvert udvalg for en fælleskommunal  

 trafikvirksomhed uden for hovedstadsområdet og HT kan under hensyn til de  

 særlige betingelser, der gælder i området for pensionisters brug af  

 abonnementskort med rabatordning, fastsætte tilsvarende betingelser for  

 efterlønsmodtageres brug af abonnementskort med rabatordning.
 Stk. 4. Udgiften ved rabatordningen og dennes administration  

 afholdes af de transportansvarlige, der er nævnt i stk. 1. Direktoratet for  

 Arbejdsløshedsforsikringen refunderer de transportansvarlige 90 pct. af det  

 beløb, der er ydet i rabat, på grundlag af kvartalsvise opgørelser af  

 rabatbeløbet.
 Stk. 5. Revisoren for en transportansvarlig efter stk. 1  

 attesterer, at rabatten er ydet i overensstemmelse med §§ 1 og 2, og at  

 rabatbeløbet i øvrigt er korrekt opgjort.
§ 4. Direktoratet for Arbejdsløshedsforsikringen kan fastsætte  

 regler om 1) opgørelsen af, hvilke beløb der er ydet i rabat, og om, hvilke krav der  

 stilles til attestationen af opgørelsen, jf. § 3, stk. 4, og om 2) indhentning af yderligere oplysninger om ordningen, herunder bl.a.  

 oplysninger om de efterlønsmodtagere, der køber abonnementskort med rabat, om  

 rabatbeløbenes størrelse samt om, at oplysningerne skal gives i elektronisk  

 form.
 § 5. Loven træder i kraft dagen efter bekendtgørelsen i Lovtidende  

 og har virkning fra den 1. december 1996.
 Stk. 2. Loven tages op til revision senest ved udgangen af 1999.
Oprindeligt fremsat forslag § 1. Efterlønsmodtagere, jf. kap. 11 a i lov om arbejdsløshedsforsikring m.v., har ret til rabat ved køb af abonnementskort til befordring i den kollektive persontrafik, der er omfattet af lov om hovedstadsområdets kollektive persontrafik og lov om den lokale og regionale kollektive personbefordring uden for hovedstadsområdet.
For personbefordring med tog gælder rabatretten kun, hvis der er et takstsamarbejde mellem de transportansvarlige myndigheder og jernbanevirksomheder.
 Stk. 2. Retten til rabat omfatter ikke befordring i form af  

 individuel handicapkørsel for svært bevægelseshæmmede eller befordring på  

 første klasse.
 Stk. 3. Efterlønsmodtageres ret til rabat efter stk. 1 omfatter  

 måneder, hvor der udbetales efterløn.
 § 2. Der ydes en rabat på 50 pct. af udgifterne til  

 abonnementskortet.
 Stk. 2. Efterlønsmodtagere skal ved anmodning om rabat fremvise  

 dokumentation for, at de modtager efterløn samt fremvise personlig  

 legitimation med billede.
 § 3. Det påhviler hvert amtsråd og hver kommunalbestyrelse uden  

 for hovedstadsområdet eller udvalget for en fælleskommunal trafikvirksomhed  

 og Hovedstadsområdets Trafikselskab (HT) at yde rabat i henhold til §§ 1 og  

 2.
 Stk. 2. Hvert amtsråd eller hvert udvalg for en fælleskommunal  

 trafikvirksomhed uden for hovedstadsområdet sørger for, at den i § 1 anførte  

 rabat indpasses i det takst- og billetteringssystem, der anvendes i  

 amtskommunen.
 Stk. 3. Hvert amtsråd eller hvert udvalg for en fælleskommunal  

 trafikvirksomhed uden for hovedstadsområdet og HT kan, under hensyn til de  

 særlige betingelser, der gælder i området, for pensionisters brug af  

 abonnementskort med rabatordning, fastsætte tilsvarende betingelser for  

 efterlønsmodtageres brug af abonnementskort med rabatordning.
Stk. 4. Udgiften ved rabatordningen og dennes administration  

 afholdes af de transportansvarlige, der er nævnt i stk. 1. Direktoratet for  

 Arbejdsløshedsforsikringen refunderer de transportansvarlige 90 pct. af det  

 beløb, der er ydet i rabat, på grundlag af kvartalsvise opgørelser af  

 rabatbeløbet.
I amter uden fælleskommunale trafikvirksomheder sendes  

 opgørelserne til direktoratet af amtsrådet.
Stk. 5. Revisorerne for en fælleskommunal trafikvirksomhed og HT  

 attesterer, at rabatten er ydet i overensstemmelse med §§ 1 og 2, og at  

 rabatbeløbet i øvrigt er opgjort korrekt.
I amter, hvor der ikke er oprettet  

 en fælleskommunal trafikvirksomhed, foretages attestationen af amtsrådet.
§ 4. Direktoratet for Arbejdsløshedsforsikringen kan fastsætte  

 regler om 1) opgørelsen af hvilke beløb, der er ydet i rabat, og om hvilke krav der  

 stilles til attestationen af opgørelsen, jf. § 3, stk. 4, og om 2) indhentning af yderligere oplysninger om ordningen, herunder bl.a.  

 oplysninger om de efterlønsmodtagere, der køber abonnementskort med rabat, om  

 rabatbeløbenes størrelse samt om, at oplysningerne skal gives i elektronisk  

 form.
 § 5. Loven træder i kraft den 1. december 1996.
 Stk. 2. Loven tages op til revision senest ved udgangen af 1999.
Bemærkninger til lovforslaget Almindelige bemærkninger Etablering af en rabatordning for efterlønsmodtagere ved benyttelse af  

 offentlig transport er et led i opfølgningen af en del af aftalen (mellem  

 Socialdemokratiet, Venstre, Det Konservative Folkeparti, Socialistisk  

 Folkeparti, Det Radikale Venstre og CentrumDemokraterne) om anvendelsen af  

 satsreguleringspuljen 1996.
 Der blev ved aftalens indgåelse afsat 15 mill. kr. i 1996 og 30 mill. kr.  

 i hvert af årene 1997 - 1999 til ordningen.
 Det foreslås, at personer, der modtager efterløn, skal kunne få  

 befordringsrabat ved befordring omfattet af lov om hovedstadens kollektive  

 persontrafik og lov om den lokale og regionale personbefordring uden for  

 hovedstadsområdet.
Befordringsrabatten ydes ved benyttelse af offentlig transport inden for  

 lokalområdet.
Ordningen indebærer, at der gives 50 pct. rabat på den ordinære  

 pris på abonnementskort, hvortil der er knyttet krav om personlig brug og  

 legitimation i form af billede m.v.
 Det enkelte trafikselskab eller den enkelte amtskommune eller kommune  

 afgør inden for lovens rammer rabatordningens konkrete udformning, herunder  

 anvendelse af brugsperioder, svarende til hvad der i det enkelte  

 trafikselskab gælder for pensionister.
 Rabatordningen er forhandlet med de kommunale organisationer.
Økonomiske og administrative konsekvenser Der er som en del af aftalen om udmøntning af satsreguleringspuljen 1996  

 afsat 15 mill. kr. i 1996 og 30 mill. kr. i hvert af årene fra 1997 til 1999  

 til ordningen.
 Det forudsættes, at disse midler kan finansiere ordningen, og at  

 udgifterne til ordningen ikke må overstige 30 mill. kr. på årsbasis.
 Ud fra foretagne beregninger vurderes det, at ordningen som foreslået kan  

 holdes inden for den ovenfor anførte ramme.
Da skønnet over andelen af efterlønsmodtagere, der vil benytte ordningen,  

 er forbundet med nogen usikkerhed, forudsættes det, at ordningen tages op til  

 årlig revision, første gang senest ved udgangen af 1997. Revisionen sker  

 særligt med henblik på at vurdere, om der er behov for at tilpasse den i § 2  

 fastsatte procentsats til ordningens økonomiske ramme.
I tilfælde af  

 udgifterne for 1997 overstiger de afsatte 30 mill. kr., forudsættes det dog,  

 at den uforbrugte del af midlerne fra 1996 kan overføres til dækning af  

 udgifterne i 1997.
 Det er valgt at give de transportansvarlige en refusion svarende til 90  

 pct. af den ydede rabat, da denne refusionsprocent ud fra beregninger må  

 vurderes at dække de transportansvarliges nettoudgifter ved rabatordningen,  

 herunder administrationen af ordningen.
 Loven må forventes at medføre en administrativ merbelastning for  

 Direktoratet for Arbejdsløshedsforsikringen.
Miljømæssige og erhvervsøkonomiske konsekvenser Lovforslaget har ikke miljømæssige eller erhvervsøkonomiske konsekvenser.
Forholdet til EU-retten Det fremgår af Artikel 1, stk. 6, i Rådets forordning (EØF) nr. 1893/91 af  

 20. juni 1991 om ændringer af forordning (EØF) nr. 1191/69 om  

 medlemsstaternes fremgangsmåde med hensyn til de med begrebet offentlig  

 tjeneste forbundne forpligtelser inden for sektoren for transporter med  

 jernbane, ad landeveje og sejlbare vandveje, at de kompetente myndigheder i  

 en medlemsstat - inden for personbefordring - kan undlade at anvende  

 forordningens bestemmelser om bl.a. indgåelse af kontrakter om offentlig  

 tjeneste på befordringsvederlag og -vilkår, som er pålagt i en eller flere  

 sociale gruppers interesse.
 Forslaget har derudover ikke EU-retlige aspekter.
Bemærkninger til lovforslagets enkelte bestemmelser Til § 1 Transportydelsen, der udløser rabatretten, er efter forslaget den  

 kollektive persontrafik, der er omfattet af den lovbestemte trafikplanlægning  

 efter henholdsvis lov om den lokale og regionale kollektive personbefordring  

 uden for hovedstadsområdet (kollektivtrafikloven) og lov om  

 hovedstadsområdets kollektive persontrafik (HT-loven). Der opnås herved ret  

 til rabat i forbindelse med befordring med alle de trafikformer, der er  

 omfattet af planlægningen, uanset hvilken myndighed der forestår befordringen  

 i det enkelte tilfælde.
Retten til rabat omfatter rutekørsel med bus, der  

 forløber inden for to amtskommuner eller en amtskommne og hovedstadsområdet.  

 Retten til rabat vil også - i samme omfang som for pensionister - omfatte den  

 kollektive personbefordring, som måtte være omfattet af et takstsamarbejde  

 mellem naboamter, herunder HT, om rutekørsel med bus.
Retten til rabat ved  

 befordring med tog eller færge forudsætter, at der er etableret et  

 takstsamarbejde mellem de transportansvarlige myndigheder og DSB, privatbaner  

 og færgeselskaber om tog- og færgetrafik.
Ydelsen omfatter ikke den egentlige fjernbustrafik, der udføres af private  

 busvognmænd/-selskaber, og som forløber ud over to amtskommuner eller ud over  

 hovedstadsområdet og en tilstødende amtskommune.
Transportydelsen omfatter  

 heller ikke anden togtrafik eller færgetrafik end den ovenfor nævnte.
Undtagelsen i stk. 2 vedrørende individuel handicapbefordring er en følge  

 af, at denne særlige supplementsordning til den kollektive trafik er pålagt  

 amtsrådene og HT i henhold til kollektivtrafikloven og HT-loven.
Der er i  

 denne forbindelse, i overensstemmelse med principperne for offentlige  

 driftstilskud til HT og den lokale og regionale kollektive personbefordring  

 uden for HT-området, foretaget statslig kompensation for kørselsordningerne  

 gennem bloktilskudspuljen.
Til § 2 Som dokumentation for modtagelse af efterløn skal medlemmet anvende den  

 seneste udbetalingsspecifikation for efterløn, som den enkelte  

 arbejdsløshedskasse på medlemmets forlangende skal fremsende, jf.  

 Direktoratet for Arbejdsløshedsforsikringens bekendtgørelse nr. 758 af 15.  

 september 1995 om standardvedtægt for anerkendte arbejdsløshedskasser.
 Som personlig legitimation kan anvendes pas, kørekort eller lignende  

 legitimation med billede.
Til § 3 Gennemførelsen af rabatordningen pålægges efter bestemmelsen den  

 myndighed, der i henhold til lov om buskørsel er kompetent til at fastsætte  

 takster for rutekørsel med bus inden for myndighedens område, og som tillige  

 udfører kollektiv personbefordring i henhold til den planlægning, der er  

 anført i kollektivtrafikloven og HT-loven.
I amter, hvor en fælleskommunal trafikvirksomhed (trafikselskab) er  

 oprettet, udføres den kollektive buskørsel af dette selskab, der samtidig  

 fastsætter taksterne for trafiknettet.
I andre amter - for tiden Ringkøbing,  

 Århus og Fyns amter - står kommunen for udførelsen af buskørslen inden for  

 kommunen (lokal trafik), mens amtet forestår udførelsen af buskørslen inden  

 for amtskommunen (regional trafik).
 Bestemmelsen pålægger HT at yde rabat for rejser med bus og tog, der alene  

 foretages inden for hovedstadsområdet.
Det forudsættes efter stk. 2, at amtsrådet eller trafikselskabet, hvor et  

 sådant er oprettet, tager initiativ til samt forestår koordineringen af de  

 praktiske og administrative spørgsmål, der måtte opstå i samarbejdet mellem  

 de forskellige transportansvarlige (lokal over for regional kørsel eller  

 buskørsel over for banetrafikken) f.eks. som følge af et eksisterende takst-  

 og billetteringssystem inden for amtet.
Herunder findes det naturligt, at  

 samme myndigheder med andre amter og DSB afklarer eventuelle særlige  

 spørgsmål om rabatordningens administration i forhold til kollektiv trafik,  

 der overskrider amtsgrænsen.
Bestemmelsen omfatter kun myndigheder uden for  

 hovedstadsområdet, da HT i hovedstadsområdet efter HT-lovens § 6 fastsætter  

 takster og billetteringssystem for rejse med bus og tog inden for  

 hovedstadsområdet.
 For at stille efterlønsmodtagere og pensionister lige ved benyttelse af  

 den kollektive trafik i forbindelse med rabatordninger, og for at der kan ske  

 en spredning af passagerernes benyttelse af den kollektive trafik, kan de  

 transportansvarlige myndigheder efter stk. 3 fastsætte særlige betingelser  

 for efterlønsmodtagere, f.eks. en begrænsning i brugen af abonnementskortet  

 til at omfatte særlige tidsrum, i lighed med de regler, der gælder for  

 pensionister.
De transportansvarlige efter stk. 1 vil få refunderet 90 pct. af det  

 beløb, der er ydet i rabat, fra Direktoratet for Arbejdsløshedsforsikringen.  

 Refusionsbeløbet vil blive udbetalt på grundlag af kvartalsvise opgørelser  

 fra de enkelte transportansvarlige.
Fælleskommunale trafikvirksomheder og HT  

 indsender deres opgørelser direkte til direktoratet, mens der i amter, hvor  

 der ikke er oprettet fælleskommunal trafikvirksomhed, af amtsrådet foretages  

 en indsamling af opgørelser fra de enkelte transportansvarlige i amtet.  

 Amtsrådet sender herefter til direktoratet en opgørelse af rabatbeløb fordelt  

 på de enkelte transportansvarlige.
Revisorerne for en fælleskommunal trafikvirksomhed og HT skal attestere,  

 at rabatten er givet i overensstemmelse med lovens bestemmelser, og at  

 rabatbeløbet i øvrigt er opgjort korrekt.
I amter, hvor der ikke er oprettet  

 en fælleskommunal trafikvirksomhed, foretages attestationen af amtsrådet.  

 Attestationen udgør grundlaget for direktoratets udbetaling af  

 refusionsbeløb.
Revisorerne - eller amtsrådene - er ansvarlige for, at  

 rabatordningen og opgørelsen af rabatbeløbet sker forsvarligt og i  

 overensstemmelse med loven.
Direktoratet udbetaler refusionsbeløbene til de  

 enkelte transportansvarlige.
Til § 4 Direktoratet for Arbejdsløshedsforsikringen bemyndiges til at fastsætte  

 regler om opgørelserne fra de transportansvarlige om, hvilke beløb der er  

 ydet i rabat, og om hvilke krav der stilles til attestationen af disse.
For  

 at det skal være muligt at følge ordningen nærmere, gives en bemyndigelse til  

 direktoratet til at fastsætte regler, hvorefter direktoratet kan indhente  

 yderligere oplysninger om anvendelsen af ordningen, herunder om antallet af  

 efterlønsmodtagere, der køber abonnementskort med rabat, og om rabatbeløbenes  

 størrelse.
I denne forbindelse kan direktoratet kræve, at efterlønsmodtagerne  

 kan identificeres på cpr.-numre.
 Udkast til administrative regler i medfør af direktoratets bemyndigelse  

 vil blive forelagt de kommunale organisationer til udtalelse.
Til § 5 Loven træder i kraft den 1. december 1996.
 Loven tages op til revision senest ved udgangen af 1999.
Skriftlig fremsættelse Arbejdsministeren (Jytte Andersen):
 Jeg tillader mig herved at fremsætte:
 Forslag til lov om befordringsrabat for efterlønsmodtagere.
(Lovforslag nr.
L 51).
 Etablering af en rabatordning for efterlønsmodtagere ved benyttelse af  

 offentlig transport er et led i opfølgningen af en del af aftalen (mellem  

 Socialdemokratiet, Venstre, Det konservative Folkeparti, Socialistisk  

 Folkeparti, Det Radikale Venstre og CentrumDemokraterne) om anvendelsen af  

 satsreguleringspuljen 1996. Der blev ved aftalens indgåelse afsat 15 mill.  

 kr. i 1996 og 30 mill. kr. i hvert af årene 1997 - 1999 til ordningen.
Det foreslås, at personer, der modtager efterløn, skal kunne få  

 befordringsrabat ved befordring omfattet af lov om hovedstadens kollektive  

 persontrafik og lov om den lokale og regionale personbefordring uden for  

 hovedstadsområdet.
Ordningen indebærer, at der gives 50 pct. rabat på den  

 ordinære pris på abonnementskort, hvortil der er knyttet krav om personlig  

 brug og legitimation i form af billede mv.
 Det forudsættes, at midlerne fra satspuljeaftalen kan finansiere  

 ordningen, og at udgifterne til ordningen ikke må overstige 30 mill. kr. på  

 årsbasis.
 Da skønnet over andelen af efterlønsmodtagere, der vil benytte ordningen,  

 er forbundet med nogen usikkerhed, forudsættes det, at ordningen vil blive  

 taget op til årlig revision, første gang ved udgangen af 1997. Revisionen  

 sker særligt med henblik på at vurdere, om der er behov for at tilpasse den i  

 § 2 fastsatte procentsats til ordningens økonomiske ramme.
 I tilfælde af udgifterne for 1997 overstiger de afsatte 30 mill. kr.,  

 forudsættes det, at den uforbrugte del af midlerne fra 1996 kan overføres til  

 dækning af udgifterne i 1997.
 Det foreslås, at ordningen træder i kraft den 1. december 1996.
 Idet jeg i øvrigt henviser til lovforslaget og bemærkningerne her til,  

 skal jeg på regeringens vegne anbefale lovforslaget til Folketingets  

 velvillige behandling.
Efter 2. behandling den 26. november 1996 § 1. Efterlønsmodtagere, jf. kapitel 11 a i lov om arbejdsløshedsforsikring m.v., har ret til rabat ved køb af abonnementskort til befordring i den kollektive persontrafik, der er omfattet af lov om hovedstadsområdets kollektive persontrafik og lov om den lokale og regionale kollektive personbefordring uden for hovedstadsområdet.
For personbefordring med tog gælder rabatretten kun, hvis der er et takstsamarbejde mellem de transportansvarlige myndigheder og jernbanevirksomheder.
 Stk. 2. Retten til rabat omfatter ikke befordring i form af  

 individuel handicapkørsel for svært bevægelseshæmmede eller befordring på  

 første klasse.
 Stk. 3. Efterlønsmodtageres ret til rabat efter stk. 1 omfatter  

 måneder, hvor der udbetales efterløn.
 § 2. Der ydes en rabat på 50 pct. af udgifterne til  

 abonnementskortet.
 Stk. 2. Efterlønsmodtagere skal ved anmodning om rabat fremvise  

 dokumentation for, at de modtager efterløn, samt fremvise personlig  

 legitimation med billede.
 § 3. Det påhviler hvert amtsråd og hver kommunalbestyrelse uden  

 for hovedstadsområdet eller udvalget for en fælleskommunal trafikvirksomhed  

 og Hovedstadsområdets Trafikselskab (HT) at yde rabat i henhold til §§ 1 og  

 2.
 Stk. 2. Hvert amtsråd eller hvert udvalg for en fælleskommunal  

 trafikvirksomhed uden for hovedstadsområdet sørger for, at den i § 1 anførte  

 rabat indpasses i det takst- og billetteringssystem, der anvendes i  

 amtskommunen.
 Stk. 3. Hvert amtsråd eller hvert udvalg for en fælleskommunal  

 trafikvirksomhed uden for hovedstadsområdet og HT kan under hensyn til de  

 særlige betingelser, der gælder i området for pensionisters brug af  

 abonnementskort med rabatordning, fastsætte tilsvarende betingelser for  

 efterlønsmodtageres brug af abonnementskort med rabatordning.
 Stk. 4. Udgiften ved rabatordningen og dennes administration  

 afholdes af de transportansvarlige, der er nævnt i stk. 1. Direktoratet for  

 Arbejdsløshedsforsikringen refunderer de transportansvarlige 90 pct. af det  

 beløb, der er ydet i rabat, på grundlag af kvartalsvise opgørelser af  

 rabatbeløbet.
 Stk. 5. Revisoren for en transportansvarlig efter stk. 1  

 attesterer, at rabatten er ydet i overensstemmelse med §§ 1 og 2, og at  

 rabatbeløbet i øvrigt er korrekt opgjort.
§ 4. Direktoratet for Arbejdsløshedsforsikringen kan fastsætte  

 regler om 1) opgørelsen af, hvilke beløb der er ydet i rabat, og om, hvilke krav der  

 stilles til attestationen af opgørelsen, jf. § 3, stk. 4, og om 2) indhentning af yderligere oplysninger om ordningen, herunder bl.a.  

 oplysninger om de efterlønsmodtagere, der køber abonnementskort med rabat, om  

 rabatbeløbenes størrelse samt om, at oplysningerne skal gives i elektronisk  

 form.
 § 5. Loven træder i kraft dagen efter bekendtgørelsen i Lovtidende  

 og har virkning fra den 1. december 1996.
 Stk. 2. Loven tages op til revision senest ved udgangen af 1999.
