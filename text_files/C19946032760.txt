Indledning Denne vejledning omfatter passagerskibe i indenrigs fart med en  

 bruttotonnage under 20 (i det følgende P-fartøjer).
 Bestemmelserne i bekendtgørelse nr 173 af 21. maj 1965 om forskrifter for  

 skibes bygning og udstyr m.v. ("Hovedbekendtgørelsen") er i  

 princippet de gældende bestemmelser for P-fartøjer.
Det har ved udgivelsen af forskrifter af 1. september 1984 for bygning og  

 udstyr m.v. for mindre erhvervsfartøjer, Skibstilsynets Meddelelser F (i det  

 følgende Medd.
F) ikke været meningen, at disse bestemmelser skulle være  

 gældende for P-fartøjer, jf. herved afsnit 1, pkt. 1.10.3, litra a, i Medd.  

 F, hvor disse passagerfartøjer undtages.
Af praktiske grunde benyttes dog bestemmelserne i Medd.
F i den  

 udstrækning, de er relevante for P-fartøjer.
Indtil der er udstedt en  

 revideret Medd.
F, hvori også skal indgå bestemmelser for P-fartøjer,  

 benyttes denne vejledning som et udtryk for, hvad der i dag er  

 Søfartsstyrelsens praksis ved ombygning af eksisterende last- og  

 fiskefartøjer til P-fartøjer og ved nybygning af P-fartøjer.
 Indholdsfortegnelse 1. GENERELT 2. KONSTRUKTION 3. STABILITET OG FLYDEEVNE  

 4. FRIBORDSFORHOLD 5. KONSTRUKTIV BRANDSIKRING 6. BRANDSLUKNING OG  

 -ALARMERING 7. MASKINERI OG EL-INSTALLATIONER 8. OPHOLDSOMRÅDER OG OPHOLDSRUM  

 9. NAVIGERING M.V.
10. REDNINGSMIDLER 11. RADIOUDSTYR 12. FORANSTALTNINGER MOD FORURENING 13. BEMANDING 14. ÆKVIVALENSER 15. DISPENSATIONER 1. Generelt 1.1 De enkelte bestemmelser i Medd.
F anvendes, hvor dette er relevant for  

 P-fartøjer, og hvor emnet ikke specielt er behandlet i det efterfølgende.
 1.2 P-fartøjer skal i almindelighed være heldækkede fartøjer.
 Åbne fartøjer kan dog tillades anvendt på åer, indsøer i havne og lignende  

 helt beskyttede farvande.
 1.3 Kun P-fartøjer på ca. 10 tons og derover må benyttes til overnatning.
2. Konstruktion 2.1 Skroget kan være udført af stål, aluminium, GRP eller træ.
 Skrogkonstruktioner af andet materiale skal specielt godkendes af  

 Søfartsstyrelsen i hvert enkelt tilfælde.
2.2 Materialedimensioneringen skal opfylde de relevante bestemmelser i  

 Medd.
F eller et af de anerkendte klassifikationsselskabers regelværker.
 2.3 Hvor der anvendes glasfiberarmeret polyester (GRP), skal polyesteren  

 være af en svært antændelig type.
 2.4 Fartøjer, der skal anvendes i grønlandske farvande, må ikke være  

 udført af træ.
 2.5 Fartøjer, der skal anvendes i områder og i perioder, hvor der kan  

 forekomme sejlads i is, skal være isforstærket svarende til  

 klassifikationsselskabernes laveste isklasse.
 2.6 Der skal være indbygget et forpeakskod, og maskinrummet skal adskilles  

 fra andre rum med vandtætte skodder.
 I træfartøjer skal der tilstræbes en så effektiv tæthed af skodderne som  

 muligt.
3. Stabilitet og flydeevne 3.1 Der skal udføres stabilitetsberegninger ved hjælp af et af  

 Søfartsstyrelsen godkendt EDB-regneprogram, og beregningerne skal baseres på  

 en letvægtsopgørelse og et krængningsforsøg udført som beskrevet i  

 Meddelelser fra Søfartsstyrelsen E kap. 4, pkt. 4.410.
 3.2 Der skal som minimum beregnes følgende lastekonditioner:
 3.3 Alle ovennævnte lastekonditioner skal opfylde nedennævnte  

 minimumskriterier.
 3.4 Arealet under stabilitetskurven (GZ-kurven) skal være:
Mindst 0,055 radianmeter op til en krængningsvinkel på 30 grader Mindst 0,09 radianmeter op til en krængningsvinkel på 40 grader eller en  

 indstrømningsvinkel, som er mindre end 40 grader.
 Mindst 0,03 radianmeter mellem krængningsvinklerne 30 grader og 40 grader  

 eller en indstrømningsvinkel, som er mindre end 40 grader.
 En indstrømningsvinkel er den krængning, hvor åbninger i skrog eller  

 overbygning, som ikke kan lukkes vejrtæt, kommer under vand.
 3.5 Stabilitetsarmen GZ skal være mindst 200 mm ved en krængning på eller  

 over 30 grader, men ikke over 40 grader, eller en indstrømningsvinkel, hvis  

 denne er mindre end 40 grader.
 3.6 Metacenterhøjden GM skal mindst være 350 mm efter korrektion for frie  

 overflader.
 3.7 Fartøjets endelige stabilitetsberegninger skal være samlet i et hæfte,  

 som skal godkendes og forsegles af Søfartsstyrelsen og udleveres til  

 fartøjets fører for opbevaring om bord.
3.8 For åbne fartøjer stilles alene krav om, at der ikke må opstå en  

 krængning på mere end 12 grader, når alle passagerer anbringes så langt ude i  

 den ene side som muligt.
Ved denne krængning må fribordet ikke blive mindre  

 end 150 mm.
 3.9 Åbne fartøjer skal i vandfyldt tilstand med det maksimalt tilladte  

 antal passagerer kunne flyde uden væsentligt trim og uden at kæntre.
 Flydeevnen skal opnås ved indbygning af opdriftsmidler med et volumen i  

 dm3 svarende til fartøjets letvægt i kg, forøget med 25 dm3 pr. person, som  

 fartøjet er beregnet til at befordre.
 Opdriftsmidlet skal være fastgjort og skal være beskyttet mod fysiske  

 påvirkninger.
 Opdriftsvoluminet i skrog af træ eller GRP kan tillades indregnet i den  

 krævede opdrift.
 I den vandfyldte kondition med skroget åbent til søen må fribordet ikke  

 blive mindre end 50 mm.
 Den beregnede flydekondition skal godkendes af Søfartsstyrelsen.
4. Fribordsforhold 4.1 På heldækkede fartøjer skal minimumsfribordet ansættes på basis af  

 stabilitetsberegningerne, fribordet må dog ikke være mindre end 300 mm.
 Fribordsmærker skal påmærkes skibssiderne, og fribordscertifikat skal  

 udstedes.
 4.2 På åbne fartøjer må fribordet ikke være mindre end 250 mm.
 4.3 På alle steder, hvor personer normalt har adgang, skal der arrangeres  

 skanseklædning eller gelænder med en højde på min. 1000 mm.
I områder, hvor passagerer har adgang, skal gelænder udføres med lodrette  

 stænger som anført i Meddelelser fra Søfartsstyrelsen B kap.
II-I G, Rgl. 6.
Gelændere i områder, hvor kun besætningen har adgang, kan udføres med  

 vandrette stænger, jf.
Den internationale lasteliniekonvention af 1966.
5. Konstruktiv brandsikring 5.1 Maskinrummet skal, i stål- og aluminiumsfartøjer, brandisoleres til  

 klasse A-30 på skodder og dæk, som danner begrænsninger til rum, der  

 repræsenterer en brandrisiko.
 I fartøjer af brændbart materiale skal sådanne skodder og dæk isoleres med  

 en isolation svarende til klasse A-30.
 Brandisolationen skal i almindelighed anbringes på maskinrumssiden, i  

 stålfartøjer er placeringen dog valgfri.
 Isolationsmateriale, anbragt på maskinrumssiden, og som kan opsuge  

 oliestænk og oliedamp, skal afdækkes med uperforeret stålplade eller kraftigt  

 glasvæv, som er gjort olietæt med vandbaseret plastmaling.
 5.2 I maskinrum i fartøjer, hvor skroget er udført af GRP eller aluminium,  

 skal frie overflader på undersiden af dæk og på klædningen, incl. bjælker og  

 spanter, brandisoleres med en isolation svarende til klasse A-30, og  

 isolationen skal også her afdækkes olietæt.
 På klædningen isoleres til 300 mm under let-vandlinien, målt langs  

 klædningen.
5.3 I åbne fartøjer skal motorkassen indvendigt brandisoleres med minimum  

 50 mm mineraluld eller andet godkendt materiale med tilsvarende  

 brandmodstandsevne.
Denne isolation skal afdækkes olietæt.
 5.4 Garnering, lofter og evt. opdelingsskodder i opholdsrum skal være  

 udført af ubrændbart materiale, hvor de synlige overflader dog må beklædes  

 med godkendt overflademateriale.
 Hvis skrog og overbygning er udført af GRP eller aluminium, skal der altid  

 være en sådan indvendig beklædning.
 5.5 Hvis der indrettes kabys/pantry med koge/stegeindretninger med en  

 samlet effekt på mere end 2 KW, skal arrangementet indskoddes med klasse B-15  

 skodder og dør som et særskilt rum.
 Hvis koge/stegeindretninger har en samlet effekt på ikke over 2 KW, er det  

 ikke nødvendigt at indskodde arrangementet, men overflader, der vender mod  

 varmekilden, skal beklædes med rustfrit stål eller lignende ubrændbart  

 materiale, til en afstand på min. 750 mm fra varmekilden.
 5.6 Den frie passage (gangbredde) skal være minimum 800 mm, og dørbredder  

 skal have en minimumlysning på 750 mm.
 5.7 Der skal være mindst 2 udgangsmuligheder fra alle rum, hvor personer  

 normalt opholder sig.
 Den ene udgang kan, alt efter forholdene, udføres som en nødudgang med en  

 fri lysning på minimum 600x600 mm med afrundede hjørner.
6. Brandslukning og -alarmering 6.1 Udover det i Medd.
F i afsnit 15, pkt. 15.11, gælder:
 Pkt. 15.12 - 15.14 erstattes af nedenstående:
6.2 Der skal udover den i Medd.
F, pkt. 15.11, krævede ildslukker være en  

 godkendt ABC-pulverslukker i hvert rum.
 6.3 Antallet af godkendte ildslukkere skal dog mindst være 3.
 6.4 Der skal være et fast installeret brandmeldeanlæg, der dækker  

 motorrummet.
 6.5 Der skal være et fast installeret brandslukningsanlæg til slukning af  

 brand i motorrummet.
 Dette anlæg kan være et typegodkendt kombineret brandsluknings- og  

 brandmeldeanlæg.
 Et sådant anlæg må ikke være med automatisk udløsning af  

 brandslukningsmidlet, hvis det anvender ildslukkende luftarter.
 6.6 De installerede brandslukningsanlæg og brandmeldeanlæg skal godkendes  

 af Søfartsstyrelsen.
 6.7 Lukkede P-fartøjer skal være udstyret med en nødlænse- og  

 nødbrandpumpe med en kapacitet på ikke under 15 m3/time, anbragt uden for  

 maskinrummet.
 Denne pumpe kan være en transportabel, dieseldreven pumpe med egen  

 brændstofbeholdning, brandslange, kombineret tåge-/strålerør og sugeslange  

 med kurv.
 6.8 I fartøjer, som benyttes til overnatning, skal alle apteringsrum være  

 dækket af et åbent sprinkleranlæg, som kan tilsluttes en brand- eller  

 spulepumpe.
6.9 Ved en friturekoger skal der til slukning af brand i fritureolien  

 forefindes et typegodkendt særligt arrangement.
Arrangementet skal være  

 således indrettet, at det ved udløsning udover slukning af brand i  

 fritureolien afbryder energitilførslen til frituren.
 6.10 For åbne fartøjer skal alene punkterne 6.4, 6.5, 6.6 og 6.9 opfyldes.
7. Maskin- og el-installationer 7.1 Udover det i Medd.
F under pkt. 12.80 anførte gælder tillige:
 7.2 Der behøves ikke at kunne lænses fra små skumfyldte hermetisk lukkede  

 rum (d.v.s. uden afluftning etc), der indgår i skrogets konstruktion.
 7.3 Den foreskrevne håndlænsepumpe kan erstattes af en maskindreven pumpe.
 7.4 Lænsearrangementet skal være således, at der ikke ved uheld kan  

 strømme vand baglæns gennem systemet ind i skibet.
7.5 Bestemmelserne i Medd.
F, pkt. 12.87, vedrørende mekanisk dreven  

 lænsepumpe, gælder for alle P-fartøjer uanset længde.
 Denne pumpe kan drives af skibets fremdrivningsmotor, f.eks. via en  

 kobling eller udrykkergear.
 7.6 Alle bestemmelserne under pkt. 7 skal opfyldes for både lukkede og  

 åbne P-fartøjer.
8. Opholdsområder og opholdsrum 8.1 Der skal være egnede opholdsrum eller opholdssteder til passagerer og  

 besætning.
 8.2 Fartøjer på ca. 10 tons og derunder må ikke anvendes til natsejlads.  

 (Sejlads af mere end 6 timers varighed i tidsrummet mellem kl. 22.00 og kl.  

 06.00).
 8.3 Der skal være passende opholdsrum/steder for besætningen.
 Om der skal være egentlige opholdsrum for besætningen afhænger af  

 fartøjets størrelse og anvendelse.
Opholdsrum/-steder for passagerer 8.4 For fartøjer, der sejler i natfart, skal der være lukkede rum med  

 køjer med en indvendig størrelse på mindst 1,98m x 0,8m, eller fast  

 liggeplads til alle passagerer.
 8.5 For heldækkede fartøjer, der ikke sejler i natfart, skal der være  

 dæksly eller andet beskyttet opholdsrum med siddeplads til alle passagerer.
Størrelse og indretning af opholdsrum/-steder 8.6 I alle overdækkede rum, som er til rådighed for besætningen og  

 passagerer, skal den frie højde under bjælker eller loftsbeklædning være  

 minimum 1,98 m.
 8.7 Persontallet i et lukket rum for passagerer fastsættes som 0,85 m2  

 frit dørkareal pr. person.
 8.8 I tiden fra 1. maj til 30. september kan det, udover det i lukkede rum  

 tilladte antal passagerer, yderligere tillades at befordre passagerer på frit  

 dæk, hvor der mindst skal beregnes 0,55 m2 dæksareal for hver passager.
 Ved beregning af dette passagerantal skal fradrages den plads, der er  

 nødvendig for fartøjets navigation m.v., herunder også håndtering af og  

 indskibning i redningsmidler, samt de dele af dækket, hvor passagerer ikke  

 bekvemt kan sidde eller stå.
 Der skal altid som minimum findes lukkede rum for 1/6 af det samlede antal  

 passagerer.
 8.9 I åbne fartøjer skal der være siddeplads til alle ombordværende.
 Højden fra dørken til overkant af lønningen skal være minimum 1,0 m.
 8.10 Siddepladser i både åbne og lukkede fartøjer skal have en bredde på  

 minimum 0,5 m, benplads på 0,75 m regnet fra ryglænet og siddehøjden skal  

 være minimum 0,9 m målt fra overkant af sæde.
Toiletter 8.11 I heldækkede fartøjer skal der være 1 toilet med håndvask for hver  

 påbegyndt 50 passagerer.
 Endvidere skal bestemmelserne i teknisk forskrift nr. 1 af 15. februar  

 1990 om behandling og opbevaring af kloakspildevand i skibe være opfyldt.
Ventilation og opvarmning 8.12 Alle lukkede rum skal have tilstrækkelig ventilation.
 8.13 Alle lukkede rum, som er beregnet for besætning og passagerer, skal  

 kunne opvarmes passende, hvis fartøjet benyttes i tiden 1. oktober til 30.  

 april.
 9. Navigering m.v.
Kompas 9.1 Ethvert passagerfartøj skal være forsynet med et fast opstillet  

 magnetkompas.
Det skal være således opstillet og indrettet, at det kan  

 anvendes som styrekompas og kan belyses af en lampe, der er uafhængig af  

 fartøjets elektriske hovedstrømforsyning.
 9.2 Kompasset skal være således anbragt i fartøjet, at deviationen ved  

 hjælp af passende kompensationsmidler kan holdes inden for rimelige grænser.  

 Kompasset skal være fjernet så langt, som de stedlige forhold tillader det,  

 fra alt jern, navnlig flyttelige og bevægelige jerndele.
9.3 Kompasset skal være forsynet med certifikat fra Nautisk Prøvekammer  

 eller et af Søfartsstyrelsen anerkendt prøvekammer.
Certifikatet skal findes  

 om bord.
 9.4 Såfremt et magnetkompas, for hvilket der er udstedt certifikat, er  

 blevet underkastet en reparation, der kan have indflydelse på de forhold, der  

 betinger dets fortsatte godkendelse, påhviler det skibets fører snarest  

 muligt at lade det undersøge og forsyne med eventuelt nyt certifikat.
 9.5 Foranstående bestemmelser om kompas gælder dog ikke for åbne fartøjer.
 Søkort m.v.
 9.6 Passagerfartøjer, med undtagelse af åbne fartøjer, skal i fornødent  

 omfang være forsynet med midler til at sætte en kurs, søkort,  

 fyrfortegnelser, sejlhåndbøger o.lign. samt med officielt udgivne  

 navigationsefterretninger.
Flag og signalmateriel 9.7 Passagerfartøjer skal være forsynet med nationalflag af passende  

 dimensioner.
Lanterner, signalfigurer og lydsignalapparater 9.8 Passagerfartøjer skal være udrustet med lanterner, signalfigurer og  

 lydsignalapparater i et sådant omfang, at de er i stand til at opfylde  

 kravene i de internationale søvejsregler.
Signalfigurernes konstruktion og  

 lydsignalapparaternes konstruktion, effektivitet og installation om bord skal  

 være i overensstemmelse med de af Søfartsstyrelsen givne forskrifter.
 9.9 Lanternerne skal være forsynet med certifikat fra Nautisk Prøvekammer  

 eller et af Søfartsstyrelsen anerkendt prøvekammer.
 9.10 Såfremt en lanterne, for hvilken der er udstedt certifikat, er blevet  

 underkastet en reparation, der kan have indflydelse på de forhold, der  

 betinger dens fortsatte godkendelse, påhviler det skibets fører snarest  

 muligt at lade den undersøge og forsyne med eventuelt nyt certifikat.
10. Redningsmidler Redningsflåder 10.1 Passagerfartøjer i fart uden for beskyttede farvande, såsom havne,  

 kanaler og åer, skal være forsynet med tilstrækkelige typegodkendte  

 redningsflåder til at optage samtlige ombordværende personer.
 Der skal dog være mindst to flåder.
10.2 I passagerfartøjer, der er forsynet med to redningsflåder, skal hver  

 flåde kunne optage mindst halvdelen af samtlige ombordværende personer.
I  

 skibe, der er forsynet med flere end to flåder, skal flådernes fordeling  

 godkendes af Søfartsstyrelsen.
 10.3 Redningsflåder skal være anbragt på godkendt måde og i øvrigt under  

 iagttagelse af følgende regler:
 10.4 Der skal træffes passende foranstaltninger til indskibning i  

 redningsflåderne omfattende:
 10.5 Søfartsstyrelsen kan tillade, at nævnte lejdere erstattes af andet  

 udstyr, forudsat at der findes mindst en lejder på hver side af fartøjet.
Redningskranse 10.6 Der skal forefindes to godkendte redningskranse om bord.
Den ene  

 redningskrans skal være forsynet med 30 m line, der kan flyde på vandet.
Den  

 anden redningskrans skal være forsynet med selvtændende lys.
Redningsveste 10.7 Der skal for hver ombordværende person forefindes en redningsvest af  

 godkendt type.
Derudover skal der, medmindre disse redningsveste kan anvendes  

 også af børn, eller særlige forhold gør sig gældende, forefindes  

 redningsveste passende til børn i et antal svarende til 10 pct. af det  

 største tilladte passagertal.
 I åbne fartøjer skal redningsvestene være anbragt under sæderne.
 10.8 Når forholdene taler derfor, kan Søfartsstyrelsen tillade, at  

 antallet af redningsveste i P-fartøjer nedsættes under forudsætning af, at  

 der på anden måde er truffet foranstaltninger til redning af alle  

 ombordværende personer.
Nødsignaler 10.9 Heldækkede passagerfartøjer skal være forsynet med 4 røde  

 faldskærmssignaler og 4 røde håndblus.
Sådanne fartøjer, som benyttes ved Grønland, skal være forsynet med 6 røde  

 faldskærmssignaler og 6 røde håndblus.
Nødsignalerne skal være af godkendt  

 type.
11. Radioudstyr Udrustning med radioanlæg 11.1 Heldækkede fartøjer skal som minimum være udrustet med 1 godkendt  

 maritimt VHF-anlæg.
 11.2 Heldækkede fartøjer, der har tilladelse til at befordre 50 passagerer  

 eller derover, skal udover det i 11.1 foreskrevne være udrustet med 1  

 godkendt bærbart maritimt VHF-anlæg, som kan arbejde på kanal 16 (156,8 MHz)  

 og på mindst 1 arbejdskanal.
 11.3 For fartøjer, der har tilladelse til at befordre passagerer i lokal  

 fart ved Færøerne eller i lokal fart ved Grønland, fastsættes krav til  

 udrustning med radioanlæg i hvert enkelt tilfælde.
 11.4 Fartøjer, der befordrer passagerer udelukkende i havne, kanaler, åer,  

 indsøer og lignende stærkt beskyttet farvand, kan fritages for at være  

 udrustet med radioanlæg.
Almindelige bestemmelser 11.5 Foreskrevne fast monterede radioanlæg skal være elektrisk adskilte og  

 uafhængige af hinanden.
Anlæggene kan være tilsluttet en fælles energikilde.
 11.6 Ved radioanlæggene skal der findes en pålidelig nødbelysning, der er  

 uafhængig af lysanlægget for den normale belysning af radioanlæggene.  

 Nødbelysningen skal være fast installeret og således, at den på  

 tilfredsstillende måde belyser radioanlæggenes betjeningshåndtag samt de  

 foreskrevne opslag.
 11.7 Strømførende dele af radioanlæggene skal være skærmet i sådant  

 omfang, at det ikke er muligt at komme til skade under drift eller eftersyn  

 uden ved mangel på tilbørlig forsigtighed.
 11.8 Der skal findes syremåler eller andet tilsvarende middel til at  

 bestemme ladetilstanden på batterier.
 11.9 Ved ethvert fast monteret radioanlæg skal der findes tydelige opslag  

 om:
 11.10 Der skal dagligt, samt forinden skibet forlader havn, kontrolleres,  

 at radioanlæggene er i forskriftsmæssig stand, samt at radioanlæggenes  

 energikilder har den foreskrevne ydeevne.
VHF-anlæg 11.11 Fast monterede VHF-anlæg skal være installerede i styrehuset.
 11.12 VHF-antennen (-antennerne) skal være anbragt så højt som muligt  

 således, at der er fri udstråling i alle retninger.
11.13 Bærbare VHF-anlæg skal opbevares i styrehuset på en sådan måde, at  

 der er let adgang til at medbringe dem i redningsmidlerne.
Anlæggene skal  

 holdes fuldt opladede til brug i en nødsituation.
Strømforsyning 11.14 Energikilden og dens fordelingstavle skal være anbragt så højt som  

 muligt i skibet oven over skoddækket og i øvrigt på et sted, der frembyder  

 den størst mulige sikkerhed under en nødsituation.
 11.15 Energikilden skal bestå af akkumulatorbatterier og have  

 tilstrækkelig kapacitet til at drive radioanlæggene uafbrudt i mindst 6 timer  

 (3 timer under belastning plus 3 timer i stand by-stilling).
 11.16 Energikilden skal kunne oplades automatisk fra skibets elektriske  

 anlæg, og der skal findes volt- og amperemeter for kontrol af op- og  

 afladning af energikilden.
11.17 Energikilden må, udover til de foreskrevne radioanlæg, kun benyttes  

 til drift af nødbelysningen ved radioanlæggene.
Søfartsstyrelsen kan i ganske  

 særlige tilfælde tillade, at andre belastninger tilsluttes.
12. Foranstaltninger mod forurening Olie 12.1 Fartøjet skal være forsynet med en tank af passende størrelse til  

 opbevaring af olie og olieholdigt vand.
 Det skal være muligt at tømme tanken til modtageranlæg i land via pumpe og  

 slange, eller ved mulighed for aftapning i dunke.
 Fartøjerne kan alternativt være forsynet med "lænsepotte" på  

 lænseledningens sugestuds til adskillelse af vand og olie, samt et  

 pumpearrangement til oppumpning af olien i dunke.
Affald 12.2 Fartøjerne skal være forsynet med affaldsspande af ubrændbart  

 materiale til opbevaring af fast affald og levnedsmiddelaffald.
 Ved affaldsspandene/kabys/kogestedet skal der være opsat et holdbart skilt  

 med en størrelse på mindst 20 cm x 12,5 cm, med følgende tekst i sort på hvid  

 baggrund:
DET ER FORBUDT AT KASTE AFFALD I VANDET Alt affald, som består af eller indeholder metal, træ, papir, plastik,  

 syntetisk net og tovværk samt andre materialer af tilsvarende karakter, skal  

 opbevares om bord, indtil det kan anbringes i affaldscontainere i land.
 Det er kun tilladt at kaste levnedsmiddelaffald (ikke plastposer) i havet,  

 når afstanden til nærmeste kyst er minimum 12 sømil.
13. Bemanding 13.1 For fastsættelse af bemandingen, som foretages i Søfartsstyrelsens  

 centrale del, skal der på et så tidligt tidspunkt som muligt fremsendes  

 følgende oplysninger til Søfartsstyrelsens centrale del, Uddannelseskontoret:
14. ÆKVIVALENSER 14.1 Enhver bestemmelse i denne vejledning vil kunne fraviges, såfremt  

 Søfartsstyrelsen finder det godtgjort, at afvigelserne vil medføre sådanne  

 fordele, at forholdene taget som helhed ikke bliver mindre gunstige, end de  

 ville blive ved anvendelse af vejledningens bestemmelser i fuldt omfang.
15. Dispensationsmuligheder 15.1 Søfartsstyrelsen kan tillade afvigelser fra ovennævnte bestemmelser,  

 når forholdene under hensyntagen til de for det enkelte fartøj foreliggende  

 særlige omstændigheder begrunder dette.
