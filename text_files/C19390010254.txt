I Skrivelse af 4. Januar 1939 har Hr.
Politimesteren under Henvisning til  

 Justitsministeriets Skrivelse af 9. Februar 1938 (Min.-Tid. 1938, Nr. 163)  

 forespurgt, hvilken Grænse der kan fastsættes for den Pligt, der ifølge den  

 nævnte Skrivelse paahviler Politiet med Hensyn til Opbevaring af udsatte  

 Effekter.
Foranlediget heraf skal man meddele, at Politiet, naar det af Ordenshensyn  

 har taget de paa offentlige Gade udsatte Effekter i Forvaring, maa  

 tilkendegive Ejeren, at han inden en efter Forholdene afpasset kortere Frist  

 maa tage sig af sine Ejendele.
Hvis han ikke gør dette, og en Henvendelse til  

 det sociale Udvalg om at afholde Opbevaringsudgifterne ikke imødekommes inden  

 en kort tids Forløb, bør Politiet lade de udsatte Effekter sælge ved Auktion.  

 Opnaas ved denne et højere Beløb, end Opbevaringsudgiften har andraget,  

 udbetales Overskuddet til Effekternes Ejer, medens et Underskud afholdes som  

 en Politiudgift.
 Det tilføjes, at Socialministeriet har udtalt, at det ikke kan paahvile de  

 sociale Udvalg uden forudgaaende Henvendelse fra Rekvisitus at opbevare de af  

 Fogden udsatte Effekter, og at de med Opbevaringen forundne Udgifter kun vil  

 kunne afholdes som Forsorgsudgift, hvis det efter en saadan forudgaaende  

 Henvendelse viser sig, at Effekterne bør opbevares for Rekvisitus.
