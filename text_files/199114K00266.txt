Nr BTL 266 Betænkning over Forslag til lov om oprettelse af et transportråd   

 Nr L 266 1991-92, 1. samling Afgivet af Trafikudvalget Afgivet: 19920430 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
Der er af trafikministeren stillet ændringsforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlemmer) lovforslaget til vedtagelse med de af  

 trafikministeren stillede ændringsforslag.
 Et mindretal (Fremskridtspartiets medlemmer af udvalget) indstiller  

 lovforslaget til forkastelse ved 3. behandling.
 Mindretallet ønsker endvidere at udtale:
Fremskridtspartiet kan ikke støtte lovforslaget om oprettelse af et  

 transportråd.
Mindretallet mener, at oprettelsen af et sådant råd er helt  

 overflødig og bureaukratisk, hvilket understreges af, at rådet selv skal  

 fastsætte, hvilke opgaver rådet påtager sig.
 Fremskridtspartiet mener, at man i stedet burde satse på private firmaer  

 til at lave undersøgelser for at styrke og udbygge transportforskningen i  

 Danmark.
 ÆndringsforslagAf trafikministeren, tiltrådt af et flertal  

 (udvalget med undtagelse af FP):
 Til § 2 1) Stk. 1 affattes således:
»Transportrådet består af en formand og 6 medlemmer, der udpeges i  

 deres personlige egenskab af trafikministeren efter samråd med  

 miljøministeren.« Til § 3 2) I 1. pkt. indsættes efter »nedsætter«  

 ordene: »efter samråd med miljøministeren«.
Bemærkninger Til nr. 1 og 2 Med baggrund i de miljømæssige udfordringer, trafiksektoren  

 står over for i de nærmest kommende år, finder ministeren det hensigtsmæssigt  

 at rådføre sig med miljøministeren i forbindelse med udpegningen af  

 transportrådets medlemmer og nedsættelsen af repræsentantskabet.
