Kendelse fra Pressenævnet i sag nr.  

 126/2000 [K] har v/advokat  Kr.  Rask ved brev af 1. november 2000  

 klaget til Pressenævnet over nogle artikler bragt i Ekstra Bladet den  

 9. oktober 2000, idet han mener, at god presseskik er tilsidesat.
 Der er endvidere klaget over, at Ekstra Bladet har afvist  

 at bringe et genmæle.
 [K] har efterfølgende v/advokat  Kr.  Rask ved brev  

 af 12. december 2000 meddelt Pressenævnet, at han alene ønsker  

 nævnets afgørelse i relation til Ekstra Bladets afvisning af at  

 bringe et genmæle.
 Af forsiden bragt den 9. oktober 2000 med overskriften  

"DOPING-RAZZIA" fremgik med mindre typer, at:
"Politiet slog til mod cykelforretning i  

 København." Med små typer var der nederst på forsiden  

 anført:
 "Tidligere toprytter sigtet.
Ampuller og amfetamin beslaglagt." Af sportssektionens forside bragt den 9. oktober 2000 med  

 overskriften "SIGTET FOR AT SÆLGE DOPING" fremgik,  

 at:
"Politiet slog til mod cykelforretning i  

 København, der er samlingssted for topryttere." Af sportssektionen side 2-3 bragt den 9. oktober 2000 med  

 overskriften "DOPING-FÆLDEN KLAPPER" fremgik af en  

 brødtekst, at:
"Dansk politi slog til mod cykelbutik, der  

 mistænkes for at være salgscentral." I artiklen hed det:
 "Få dage før international  

 landevejscyklings sidste store, sportslige iscenesættelse i denne  

 sæson, VM på landevej, banker den mistænkliggjorte  

 idrætsgrens dopingspøgelse igen på døren.
 Denne gang er det hverken angrende Festina-ryttere og  

 ledere eller franske eller italienske politifolk, som åbner op for  

 cykelverdenens dunkle medicinkasser.
 Ekstra Bladet kan i dag for første gang  

 løfte sløret for en målrettet politiaktion i Danmark mod  

 dopingsalg- og misbrug i den danske cykelverden.
 Cykelforretningen, som er mistænkt for at  

 sælge andet end hjul, hjelme og pedaler i lokalerne på adressen i  

 København, blev onsdag den 24. maj i år opsøgt af to  

 betjente fra Københavns Narkopoliti og en læge.
De to betjente og lægen fik i første omgang  

 ikke ram på butikschefen [K], da de ledte efter ulovlige dopingstoffer  

 i forretningen.
Heller ikke, da de efterfølgende undersøgte  

 butikschefens bil.
Men da [K] til sidst måtte vise sine private gemmer  

 frem i sit hus på adressen i Vanløse, klappede fælden.
Her  

 beslaglagde politiet ifølge Ekstra Bladets oplysninger flere ampuller,  

 to insulinsprøjter og en mindre mængde amfetamin.
POLITIFOLK BEKRÆFTER Kriminalkommissær hos Afdeling N under  

 Københavns Politi  Jørn  Evendorf bekræfter over for  

 Ekstra Bladet, at narkopolitiet foretog en ransagning af [K]'s  

 cykelforretning den 24. maj i år.
- Vi kom på sporet via et tip om, at der blev solgt  

 doping fra forretningen.
Vi fandt nogle ampuller på [K]'s bopæl,  

 hvis indhold vi er i gang med at undersøge, oplyser  Jørn  

  Evendorf.
Hans udsagn understøttes af  

 vicekriminalkommissæren hos afdeling N,  Oscar  Lassen, som siger, at  

 det endnu ikke er afgjort, hvorvidt politiet vil opretholde sigtelsen mod Det afhænger af de meget komplicerede  

 laboratorieanalyser, der har taget så lang tid, fordi man skal lede  

 efter mange forskellige stoffer.
 Afdelingschef i Team Danmark og sekretariatsleder i  

 Anti-Doping Danmark  Finn  Mikkelsen beskriver her, hvorledes politiet blev  

 ledt på sporet:
- Anti-Doping Danmark fik en henvendelse fra Danmarks  

 Cykle  Union i midten af maj i år.
Cykelunionen havde modtaget et meget  

 konkret skriftligt tip, som var lige til at gå videre til politiet med.  

 Efter at have orienteret cykelunionen henvendte vi os hurtigt til  

 politiet.
Ifølge  Finn  Mikkelsen modtager den danske  

 dopingkontrol fire-fem tip om året om ulovlig dopingsalg.
Det sker  

 enten via telefonopkald efter skriftlig henvendelse, som dog oftest er  

 umulige at komme videre med.
- Denne sag viser, at politiet tager illegal  

 dopingdistribution alvorligt.
De reagerede med det samme og det glæder  

 mig, konstaterer  Finn  Mikkelsen.
NYT MØNSTER Finn  Mikkelsen har i de seneste år erfaret, at  

 mønsteret for dopingdistribution har ændret sig.
- Vi hører oftere og oftere om enkeltpersoner, der  

 køber ulovlige stoffer i de baltiske lande, Sydeuropa eller via  

 internet.
De køber dels til sig selv, dels til enkelte andre, hvilket  

 så finansierer deres eget forbrug.
 - Jeg ved ikke, om der i den konkrete sag er tale om  

 storsalg, eller om [K] måske bare har været leveringsdygtig til  

 en eksklusiv kundekreds, siger  Finn  Mikkelsen.
 [K]'s cykelforretning er en smagfuldt indrettet forretning  

 med et udvalg, der både bejler til motionisten og toprytteren.  

 Væggene prydes med flere indrammede billeder fra etapeløbet  

 Danmark Rundt 1995, da  Bjarne  Riis med sit kraftsvulmende italienske Gewiss  

 Ballanmandskab i ryggen buldrede igennem det danske kongerige i et  

 hæsblæsende tempo.
 Også den regerende danske mester i enkeltstart, Team  

 MemoryCard-rytteren  Michael  Sandstød indtager en æresplads i  

 butikken med sin DM-trikot fra i år hængende som blikfang i den  

 tidligere elite-banerytter [K]'s cykelbutik.
OPSØGT AF DE KENDTE I det hele taget har [K]'s cykelforretning rent fysisk og  

 personligt igennem flere år været centrum for en eksklusiv  

 kreds af nuværende og tidligere danske topryttere.
Navne som  

 ifølge Ekstra Bladets kilder har aflagt forretningen besøg med  

 jævne mellemrum.
Ikke blot for at kigge på udstyr, men også  

 for at dyrke socialt samvær i en café-agtig stemning med [K] som  

 vært.
I forbindelse med Ekstra Bladets besøg  

 lørdag formiddag var det ikke muligt at fotografere det  

 køleskab i baglokalet, som ifølge flere kilder har huset [K]'s  

 ulovlige dopinglager." Artiklen var ledsaget af et stort billede af klager, hvor  

 han er i færd med at ekspedere i butikken.
Billedet havde  

 følgende undertekst:
"Hos [K], der her er i gang med at ekspedere et par  

 kunder, beslaglagde politiet flere ampuller, to insulinsprøjter og en  

 mindre mængde amfetamin." To mindre billeder af klagers butik set indefra og udefra  

 samt et billede af cykelrytteren  Michael  Sandstød var placeret  

 på side 3. Billedet af klagers butik set udfra havde følgende  

 ordlyd:
"  på  , hvor politiet fik et tip om, at der  

 blev handlet med ulovlige stoffer." Af sportssektionen side 3 bragt den 9. oktober 2000 med  

 overskriften "GROGGY [K]" fremgik, at:
 "Trods mistanken om at være en  

 dopingsælger ønskede [K] ikke at forklare sig, da Ekstra Bladet  

 i går kontaktede ham i to omgange.
 I første omgang udbad indehaveren af den  

 politi-ransagede cykelforretning sig en times betænkningstid, men da vi  

 vendte tilbage, fulgte følgende svar fra den tydeligt groggy [K]:
Hvorfor tror du politiet mistænker dig og din  

 forretning for at være en dopingcentral? Aner det ikke, jeg ønsker ikke at udtale mig.
Hvorfor ikke? Det har jeg ikke lyst til.
Er det korrekt, at du har været massør for  

  Bjarne  Riis og personlig hjælper for  Michael  Sandstød? Jeg har ingen kommentarer overhovedet.
 [K] åbnede sin cykelforretning på adressen i  

 København i 1998. Umiddelbart efter at han havde forladt en synkende  

 skude i butikskæden Cykelklubben.
 Samtidig med sin ledende funktion i butikskæden  

 havde [K] dagligt sin gang i én af kædens forretninger på  

 en adresse i København.
 Også dengang var [K] ifølge en kilde i  

 Cykelklubben under mistanke for sammen med butikschefen, en tidligere  

 portør, at opbevare og sælge doping til venner og bekendte i  

 cykelsporten.
 Michael  Sandstød har været en af de  

 topryttere, der jævnligt er kommet i forretningen på  . Ekstra  

 Bladet kontaktede ham i aftes for at få en kommentar til  

 anklagerne.
Han ønskede imidlertid ikke at udtale  

 sig." Ved brev af 9. oktober 2000 oplyste klager over for  

 bladet, at København Politi den 20. september 2000 havde besluttet at  

 opgive påtalen mod klager, og at klager ikke var sigtet, idet netop  

 alle sigtelser mod klager var opgivet.
Bladet blev samtidig anmodet om at  

 bringe følgende berigtigelse:
 "Følgende oplysninger i Ekstra Bladet mandag,  

 den 9. oktober 2000 er urigtige.
 På forsiden:
"Ampuller og amfetamin beslaglagt." På afdeling "Sport" side 1:
"Sigtet for at sælge doping." Side 2:
"Dansk politi slog til mod cykelbutik, der  

 mistænkes for at være salgscentral." Side 2, spalte 1, 5. afsnit:
"Men da [K] sidst måtte vise sine private  

 gemmer frem i sit hus på adressen i Vanløse klappede  

 fælden." Af sportssektionen midtersiderne den 10. oktober 2000 med  

 overskriften "DANSK DOPING-BOOM" fremgik af en mindre  

 overskrift til en artikel, at:
"[K]-SAG FORTSÆTTER" Herunder var som brødtekst anført  

 følgende:
"Narkopolitiet frafaldt i går sigtelsen for  

 dopingsalg mod cykelhandleren [K], men Anti-Doping Danmark tager nu sagen i  

 egen hånd." Af artiklen fremgik det, at:
 "Selv om narkopolitiet i København i går  

 undlod at rejse tiltale mod cykelhandleren [K], er han fortsat under kritisk  

 lup, når kontroludvalget i Anti-Doping Danmark holder møde den  

 30. oktober i denne måned.
- Vi forventer at modtage oplysninger om resultaterne af  

 politiets undersøgelser inden vores næste møde.
Viser det  

 sig, at der er beslaglagt stoffer, som er på dopinglisten, har vi  

 mulighed for at foretage sanktioner, hvis [K] stadig har tilknytning til  

 idrætsverdenen, siger  Finn  Mikkelsen, der er sekretariatsleder i  

 Anti-doping Danmark og afdelingschef hos Team Danmark.
Den dopingliste, man benytter i idrætsverdenen, er  

 væsentlig mere omfattende end, hvad der falder ind under loven om visse  

 dopingstoffer.
Det gælder blandt andet gruppen af stimulerende stoffer,  

 hvor for eksempel stofferne amfetamin hører til.
Ekstra Bladet afslørede i går, at to  

 narkobetjente og en læge den 24. maj i år foretog en ransagning  

 af [K]'s cykelforretning i København.
Indehaveren [K] var  

 mistænkt for at sælge doping fra sin forretning, hvori politiet  

 dog ikke fandt ulovlige stoffer.
Senere samme dag beslaglagde politiet flere  

 ampuller med et ukendt indhold på [K]'s bopæl.
 Men i går oplyste chefen for narkoafdelingen under  

 Københavns Politi,  Erik  Bjørn, at der ikke kan rejses tiltale  

 mod [K].
POLITIET TVETYDIG - Vi afsluttede den retskemiske undersøgelse i dag  

 (i går, red.), og indholdet i de beslaglagte stoffer gav os ikke  

 anledning til at forfølge [K] efter loven om forbud mod visse  

 dopingmidler, siger  Erik  Bjørn til Ekstra Bladet.
 Erik  Bjørns udtalelse kolliderer med de  

 oplysninger fra hans egne kolleger, som over for Ekstra Bladet gik på,  

 at der blev 'fundet illegale stoffer hos [K] i privaten'.
Hvordan hænger det sammen, at din kollega (navnet  

 er redaktionen bekendt, red) oplyser til os, at der blev fundet illegale  

 stoffer, når I i dag siger det modsatte? - Jeg kan kun beklage, at der er udsendt fejlmeldinger fra  

 Københavns Politi.
[K] og hans cykelforretning har gennem længere tid  

 været mistænkt for at opbevare og sælge doping til en  

 eksklusiv kreds af danske topryttere, men trods politiets aktion den 24. maj  

 i år - umiddelbart efter et tip fra Anti-Doping Danmark - var der ingen  

 fangst i det formodede varelager i butikkens baglokale." Ved brev af 13. oktober 2000 meddelte Ekstra Bladet  

 klager, at de oplysninger, der forelå for redaktionen på  

 tidspunktet for artiklens tilblivelse, berettigede den skete omtale.
Bladet  

 anførte endvidere, at det i avisen den 10. oktober 2000 var blevet  

 oplyst, at sigtelsen mod klager var frafaldet, ligesom bladet havde skildret  

 omstændighederne i forbindelse med politiets initiativer, hvorfor  

 bladet betragtede klagers krav om genmæle som opfyldt.
 Klager har i relation til kravet om berigtigelse anmodet  

 Pressenævnet om at pålægge Ekstra Bladet at  

 offentliggøre berigtelsen på samme måde, som bladet i sin  

 tid fremførte de urigtige oplysninger, hvilket vil sige på  

 forsiden med samme type skrift, i sportssektionen med samme størrelse  

 skrift og på bladets "kioskbasker".
 Klager har anført, at Københavns Politi  

 allerede den 20. september 2000 meddelte klager påtaleopgivelse i  

 relation til overtrædelse af lov om forbud mod euforiserende stoffer,  

 idet intet ulovligt blev konstateret ved ransagningen den 26. maj 2000.
Klager har endvidere anført, at det forekommer  

 uantageligt, at vicekriminalinspektør  Oscar  Lassen,  

 Københavns Politis narkotikaafdeling, over for bladet desuagtet den 6.  

 oktober 2000 skulle have meddelt en i givet fald falsk oplysning om, at der  

 var rejst sigtelse.
Klager har i den forbindelse anført, at han ikke  

 ved ikke at reagere - efter at have fået forelagt en klart urigtig  

 oplysning - skulle have medvirket til, at bladet bringer oplysningerne.
 Klager har herudover anført, at det forekommer  

 aldeles uantageligt, og at det nødvendigvis må være  

 usandt, når det gøres gældende, at chefen for  

 Københavns Politis narkotikaafdeling,  Erik  Bjørn, den 9.  

 oktober 2000 skulle have udtalt, at den retskemiske undersøgelse var  

 afsluttet samme dag henset til, at en sådan påtaleopgivelse  

 allerede var sket den 20. september 2000.
Klager har videre anført, at han ikke er enig,  

 når Ekstra Bladet påberåber sig, at oplysningerne skulle  

 være dementeret i bladet den 10. oktober 2000, når man som  

 overskrift skriver, at "[K] -sag fortsætter" - også  

 selv om bladet efterfølgende i brødteksten skriver, at  

 "Narkopolitiet frafaldt i går sigtelsen for dopingsalg." Endelig har klager anført, at det er en klart falsk  

 udtalelse, når bladet over for Pressenævnet gør  

 gældende, at der faktisk er fundet illegale stoffer hos klager.
Klager  

 har i den forbindelse henvist til, at bladet den 9. oktober 2000 pr. telefax  

 modtog kopi af Københavns Politis påtaleopgivelse af 20.  

 september 2000.
Ekstra Bladet har anført, at  

 vicekriminalinspektør  Oscar  Lassen fra Københavns Politis  

 narkotikaafdeling den 6. oktober 2000 oplyste, at der var rejst sigtelse mod  

 klager.
Den 8. oktober 2000 fik journalisterne  Niels  Chr.  Jung og  Torben  

  Rask fat på klager, der blev præsenteret for deres viden.
Klager  

 nægtede at udtale sig og gav heller ikke udtryk for, at sagen imod ham  

 var frafaldet.
Journalisterne handlede derfor i god tro, da de skrev den  

 påklagede artikel.
Bladet har endvidere anført, at  Niels  Chr.  Jung  

 den 9. oktober 2000 talte med chefen for Københavns Politis  

 narkoafdeling,  Erik  Bjørn, som oplyste, at den retskemiske  

 undersøgelse var afsluttet samme dag, og at indholdet i de beslaglagte  

 stoffer ikke gav politiet anledning til at forfølge klager efter lov  

 om euforiserende stoffer.  Erik  Bjørn beklagede samtidig, at hans  

 medarbejdere havde "udsendt fejlmeldinger" vedrørende fund  

 af illegale stoffer.
Bladet har i den forbindelse henvist til en af bladet  

 fremsendt udskrift af samtalen mellem  Erik  Bjørn og  Niels  Chr.  

  Jung.
Af udskriften fremgår det blandt andet:
Jung: "Jeg ringer for at høre resultatet af  

 analysen, hvad der er kommet ud af den sidste "ting" i dag (ampul.  

 red)?" ---- Bjørn: "Jeg har fået resultatet i  

 dag." Jung: "Hvad vurderer du så samlet?" Bjørn: "Jeg vurderer samlet, at vi ikke har  

 fundet noget: 1. som er mod lov om euforiserende stoffer: 2. på  

 dopinglisten.
Og det ligger til min grund for, at der nu ikke sker mere i  

 det.
Der bliver ikke rejst nogen sigtelse." Jung: "Den sigtelse frem til i dag .." ( Bjørn afbryder) Bjørn: "Der er sket en eller anden  

 misforståelse mellem dig og  Oscar  Lassen (vicepolitiinspektør,  

 red), fordi der har ikke været rejst nogen sigtelse.
Hvis  Oscar  

  Lassen har udtrykt det til dig, så er det beklageligt.
Så er det  

 forkert." ---- Jung: "Men der har været rejst en  

 undersøgelse?" Bjørn: "Som du har beskrevet, som du har  

 fået at vide, jeg ved ikke, hvor du har fået det at vide fra.
Men  

 det er rigtigt, at vi har lavet nogle undersøgelser omkring en fidus,  

 som vi har fået ind.
Og den har vi reageret på.
Vi har lavet  

 nogle ransagninger i forbindelse med det.
Vi har lavet en afhøring,  

 men vi har ikke sigtet nogen." Jung: "[K] har været mistænkt?" Bjørn: "Når vi får en oplysning  

 om noget, så er der altid en bopæl og en person, og det er det vi  

 reagerer på.
Og det har vi gjort her.
Der har ikke været, og der  

 er ikke, og der vil ikke blive rejst sigtelse." ---- Jung: "Den 20. september kommer der et brev, hvor  

 der står, at undersøgelsen afsluttes.
Men det er først i  

 dag, at du siger, at den sidste ampul er blevet analyseret." Bjørn: "Det er fordi, det den  

 undersøgelse er sluttet på, det har ikke været taget med,  

 som vi har sendt til retskemisk undersøgelse." Jung: "Okay, det fra retskemisk er først  

 kommet tilbage i dag?" Bjørn: " De to ting har krydset hinanden.  

 Det, som du har fået at vide, er rigtigt.
Og det der er sagt til dig,  

 det har du skrevet om, at vi har undersøgt stoffet, og det har  

 været til undersøgelse, og det er det, som jeg fortæller  

 dig i dag.
Nu er de undersøgelser tilendebragt, og det har givet det  

 resultat, at der ikke sker mere.
Og når du også korrekt har  

 skrevet og fået at vide, at der også er sigtet, og så er  

 det, som jeg siger til dig nu, det er beklageligt.
Sådan er  

 det." Bladet har anført, at bladet straks den 10. oktober  

 2000 meddelte, at  Erik  Bjørn beklagede, at hans medarbejdere havde  

 udsendt fejlmeldinger vedrørende fund af illegale stoffer.
Bladet har samtidig anført, at der ikke desto mere  

 blev fundet illegale dopingstoffer hos klager.
Det bekræftes af  

 Anti-Doping Danmark, den statslige dopingkontrolmyndighed.
Afdelingschef i  

 Team Danmark,  Finn  Mikkelsen, har således den 12. november 2000  

 fremsendt en skriftlig erklæring til bladet, der bekræfter, at  

 politiet fandt dopingstoffer hos klager.
 Bladet har endelig anført, at med hensyn til  

 klagerens anmodning om genmæle er indholdet af dette gengivet i bladet  

 den 10. oktober 2000.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Kirsten Dyregaard.
 Pressenævnet udtaler:
Pressenævnet konstaterer, at bladet den 9. oktober  

 2000 har bragt faktisk forkerte oplysninger vedrørende klageren, idet  

 nævnet udfra sagens oplysninger lægger til grund, at der ikke  

 blev beslaglagt amfetamin på klagers bopæl eller i dennes butik  

 ved ransagningen den 26. maj 2000, at klager ikke på tidspunktet for  

 offentliggørelsen var sigtet, og at hans cykelbutik på  

 tidspunktet for offentliggørelsen ikke var under mistanke for at  

 være salgscentral.
Bladet har dagen efter den 10. oktober 2000  

 forsøgt at berigtige disse oplysninger.
 Nævnet finder, at bladet ved dagen efter ikke at  

 gentage påstanden om, at der på klagers bopæl eller i  

 dennes butik skulle være beslaglagt amfetamin samt ved at citere chefen  

 for Københavns Politis narkotikaafdeling,  Erik  Bjørn, som  

 gjort, har foretaget en tilstrækkelig berigtigelse af den urigtige  

 oplysning.
Nævnet finder derimod ikke, at bladet i artiklen den  

 10. oktober 2000 har foretaget en tilstrækkelig berigtigelse i relation  

 til oplysningerne om klagers sigtelse samt mistanken om, at hans cykelbutik  

 var en salgscentral.
Nævnet har i den forbindelse lagt vagt på,  

 at klager på intet tidspunkt har været sigtet samt på, at  

 klagers cykelbutik på tidspunktet for offentliggørelsen ikke var  

 under mistanke for at være salgscentral, idet politiet den 20.  

 september 2000 opgav påtalen mod klager, da der ved ransagningen den  

 26. maj 2000 i såvel cykelbutikken som på klagers bopæl  

 ikke blev fundet ulovlige dopingmidler.
Klager er derfor berettiget til at  

 få optaget et genmæle i bladet vedrørende disse  

 oplysninger.
Ud fra sagens oplysninger finder Pressenævnet det  

 godtgjort, at der under ransagningen den 26. maj 2000 blev fundet et ukendt  

 antal ampuller.
Klager er derfor ikke berettiget til genmæle  

 vedrørende denne oplysning.
 Klager er herefter berettiget til efter påkrav at  

 få optaget et genmæle af følgende indhold, jf.  

 medieansvarslovens § 39:
 "Genmæle.
Af forsiden på sportssektionen i Ekstra Bladet den  

 9. oktober 2000 fremgår det, at [K] er sigtet for at sælge  

 doping.
Det fremgår endvidere af sportssektionen side 2 samme dag, at  

 cykelbutik mistænkes for at være salgscentral.
 Disse oplysninger er urigtige, idet Københavns  

 Politi den 20. september 2000 besluttede at opgive påtalen mod [K].
Advokat  Kr.  Rask." Afsagt den 28. marts 2001.
