En 65-årig mand dør under bedøvelse.
Han var tracheostomeret og havde  

 tube med speciel cuff, som reservelægen, der forestod behandlingen ikke havde  

 erfaring med.
Patientklagenævnet meddelte overlægen en beklagelse for ikke at  

 have sikret en kvalificeret supervision af den uøvede reservelæge, som man  

 ikke mente kunne pålægges ansvar som følge af dennes korte uddannelse  

 indenfor specialet.
 5.4.8.2. Supervision ved operation.
En 65-årig mand dør under bedøvelse.
Patienten var tracheostomeret og  

 havde tube med speciel cuff, som reservelægen, der forestod behandlingen,  

 ikke havde erfaring med.
Lægen blev assisteret af erfaren  

 anæstesisygeplejerske.
Under bedøvelsen steg trykket på respiratorens  

 manometer flere gange.
Første gang falder trykket efter sugning. anden gang  

 falder trykket ikke efter sugning, og overlægen tilkaldes.
Patienten får  

 pulsfald, kredsløbet går i stå.
Man afbryder bedøvelsen og giver ren ilt.  

 Overlægen skifter tuben, men selv om der nu kan komme luft i patienten ved  

 normalt tryk, er genoplivningsforsøg udsigtsløse, da patienten har lysstive  

 pupiller og konstateres død.
Embedslægen har kort efter ulykkestilfældet bedt Sundhedsstyrelsen vurdere  

 sagen.
Ca. 1 år efter tilfældet har patientens ægtefælle klaget.
Sagen er  

 belyst ved politirapport, udtalelse fra de involverede læger,  

 hospitalsjournal og erklæring fra Retslægerådet.
Sundhedsstyrelsen oplyste til sagen, at årsagen til, at patienten ikke  

 kunne ventileres, var, at der opstod et overtryk i cuff'en som følge af, at  

 der diffunderede kvælstofforilte ind i cuff'en ved anæstesien.
Cuff'en har  

 derved fremhvælvet under tubens nedre åbning og virket som ventil.  

 Sundhedsstyrelsen indstillede til nævnet, at der blev meddelt overlægen en  

 beklagelse for ikke at have sikret en kvalificeret supervision af den uøvede  

 reservelæge, som man ikke mente kunne pålægges ansvar som følge af dennes  

 korte uddannelse indenfor specialet.
 Patientklagenævnet tiltrådte Sundhedsstyrelsens udtalelse.
