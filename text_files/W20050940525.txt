 Pressenævnet  

 fandt, at den anvendte betegnelse en af de skarpeste kritikere af  

 dobbeltmandater i andre partier måtte anses for udtryk for Nordjyske  

 Stiftstidendes vurdering af klager på baggrund af hans offentlige udtalelser.  

 Pressenævnet fandt, at det ikke indebar en tilsidesættelse af god presseskik  

 at  

 bringe en sådan vurdering af en politiker på den anførte baggrund, hvortil  

 kommer, at bladet havde tilbudt at præcisere, at klager ikke var fremkommet  

 med  

 sin kritik i medierne.
Kendelse  

 fra Pressenævnet i sag 2005-6-162 [K] har klaget til Pressenævnet over en artikel i Nordjyske  

 Stiftstidende den 14. december 2004, idet han mener, at god presseskik er  

 tilsidesat.
 Artiklen havde overskriften  

  

 [K]  

 vil helst det hele  

  

 og har følgende ordlyd:
 NORDJYLLAND: En af de skarpeste kritikere af politiske dobbeltmandater  

 i andre partier, SFeren [K], er parat til at kandidere både til  

 borgmesterposten i den nye kommune i Nordvestvendsyssel og til regionsrådet.
 Formanden for amtets sundhedsudvalg har sagt ja til en  

 opfordring fra sit parti om at blive spidskandidat ved byrådsvalget i  

 hjembyen  

 Hjørring om 11 måneder.
 - Men mener mit parti, at jeg samtidig kan gøre nytte ved at  

 stille op til regionsrådet, fordi jeg har indsigt i sundhedsområdet, er jeg  

 også parat til det, siger [K].
- Jeg er fortsat i princippet modstander af dobbeltmandater.
Med  

 det smalle mandat, regionsrådene får, har et flertal i Folketinget imidlertid  

 skabt en ny situation, så jeg synes ikke, jeg forbryder mig mod mine  

 hidtidige  

 holdninger, siger han.
 Det kræver en dispensation fra SFs interne love at sidde i mere  

 end ét folkevalgt organ, og sådan én bør [K] have, mener [A] fra Nibe,  

 nordjysk  

 medlem af SFs hovedbestyrelse.
 - Når sundhedsområdet bliver den helt centrale arbejdsopgave for  

 regionerne, vil det være problematisk for SF, hvis [K] ikke er med ved  

 bordet.  

 Netop i en omstillingstid er det vigtigt at holde fast i gode erfarne folk,  

 siger  

 han.
Partiets nordjyske amtsformand, [B] fra Gistrup, er enig: -  

 Ganske vist har vi i SF et princip om at sprede magten ved at forbyde  

 dobbeltmandater.
Men jeg har kendt [K] i mange år og ved, at han kan klare  

 det,  

 siger han.
 [K] anmodede Nordjyske Stiftstidende om at dementere og beklage  

 beskrivelsen af ham som en af de skarpeste kritikere af dobbeltmandater  

 i  

 andre partier, idet avisen ikke havde belæg for denne beskrivelse.
 Nordjyske Stiftstidende tilbød [K] at bringe følgende  

 præcisering:
Præcisering I NORDJYSKE Stiftstidende den 14.12.2004 omtalte vi formanden  

 for amtets Sundhedsudvalg, SFs [K]s beslutning om at søge valg til både  

 det  

 kommende regionsråd og borgmesterposten i Hjørring.
Det skete med en  

 indledning  

 om, at [K] er en af de skarpeste kritikere af dobbeltmandater i andre  

 partier.
Selv om [K] i artiklen blev korrekt citeret for, at han  

 principielt  

 er modstander af dobbeltmandater, så ønsker [K] at understrege, at det ikke  

 er  

 en kritik, han har fremført offentligt.
NORDJYSKE beklager, hvis den valgte  

 formulering kunne give et andet indtryk.  [K] afviste den foreslåede præcisering, idet han i stedet  

 foreslog at bladet bragte en anden formulering med overskriften  

 Dementi, hvilket  

 bladet afslog.
 Den 18. december 2004 bragte Nordjyske Stiftstidende følgende  

 præcisering:
AALBORG: I tirsdagsavisen bragte vi på forsiden en artikel om  

 amtsrådsmedlem [K]s politiske fremtidsplaner.
Overskriften - [K] vil  

 helst det  

 hele  var imidlertid misvisende.
Som det korrekt fremgik af artiklen, har [K] besluttet at stille  

 op til det ny nordvestvendsysselske byråd.
Samtidig har han på opfordring fra  

 sit parti lovet at overveje også at kandidere til det kommende  

 regionsråd. [K] har anført, at  

 Nordjyske Stiftstidende intet belæg har for den pågældende karakteristik af  

 ham, idet han aldrig har udtalt sig om emnet politiske dobbeltmandater  

 i andre  

 partier.
Der er tale om en uvederhæftig og udokumenteret karakteristik,  

 og  

 bladet har efterfølgende ikke ønsket at korrigere endsige beklage de forkerte  

 oplysninger.
Nordjyske Stiftstidende har anført, at det er korrekt på det  

 foreliggende grundlag at betegne [K] som kritiker af  

 dobbeltmandater.
Avisen  

 er af den opfattelse, at man godt kan betegnes som kritiker uden at have  

 været  

 citeret i medierne for en sådan kritik.
Nordjyske Stiftstidende henviser  

 bl.a.  

 til, at [K] under et interview med artiklens forfatter den 13. december 2004  

 tilkendegav, at jeg er fortsat i princippet modstander af  

 dobbeltmandater.  

 Nordjyske Stiftstidende henviser endvidere til et tv-interview den 14.  

 december  

 2004 i 24NORDJYSKE, hvor [K] udtalte, at jeg er i bund og grund  

 modstander af  

 dobbeltopstillinger.
Det vil jeg også være i fremtiden.
Under begge  

 interviews  

 anvendte intervieweren betegnelsen en af de skarpeste kritikere af  

 dobbeltmandater  

 om [K].
Nordjyske Stiftstidende har endvidere henvist til, at man har tilbudt  

[K]  

 at bringe en præcisering i avisen.
 I sagens behandling har følgende nævnsmedlemmer deltaget:
 Niels Grubbe,  

 Finn Rowold, Lene Sarup og Ole Askvig.
 Pressenævnet udtaler:
Den anvendte betegnelse en af de skarpeste kritikere af  

 dobbeltmandater i andre partier må anses for udtryk for Nordjyske  

 Stiftstidendes vurdering af lokalpolitikeren [K] på baggrund af hans  

 offentlige  

 udtalelser.
Pressenævnet finder, at det ikke indebærer en tilsidesættelse af  

 god presseskik at bringe en sådan vurdering af en politiker på den anførte  

 baggrund, hvortil kommer, at bladet har tilbudt at præcisere, at [K] ikke er  

 fremkommet med sin kritik i medierne.
 Afgjort den 30. maj 2005.
