(Til rektorerne for samtlige  

 gymnasieskoler, studenter- og hf-kurser samt til alle amtsråd, Københavns og  

 Frederiksberg kommuner, Amtsrådsforeningen i Danmark og  

 Grønlands Hjemmestyre) Tillæg til skrivelse vedr. undervisningskompetence af 25. maj 1984 I dette tillæg til kompetenceskrivelsen af 25. maj 1984 fastsættes  

 bestemmelser om kompetence i de nye fag, som indføres i forbindelse med  

 gymnasiereformen.
Skrivelsens almindelige bestemmelser opretholdes.
Undervisningskompetence  

 i et fag i gymnasiet og ved kursus til hf har fortsat udelukkende personer,  

 som har bestået en kandidateksamen (eller magisterkonferens) ved et  

 universitet.
Eller et universitetscenter i fag inden for den normale fagrække  

 i gymnasiet og hf og herudover har bestået såvel teoretisk som praktisk  

 pædagogikum.
Hvis disse forudsætninger ikke er tilstede forudsætter stillingtagen til  

 en persons faglige kompetence altid, at der foretages en individuel  

 sagsbehandling i direktoratet.
I den forbindelse vil direktoratet oftest  

 kræve den pågældendes uddannelse og kvalifikationer i øvrigt forelagt for et  

 universitet eller et universitetscenter med henblik på ækvivalensbedømmelse.  

 Direktoratet vil med udgangspunkt i en sådan ækvivalensbedømmelse tage  

 stilling til, i hvilket omfang den pågældendes uddannelse skal suppleres.
 Tillægget er således fortrinsvis et supplement til skrivelsens litra D  

 (bemærkninger vedrørende faglig kompetence i de enkelte fag). Litra A, B, C  

 og E opretholdes uændret.
Naturfag Faglig kompetence i naturfag på sproglig linie har alle trefagskandidater  

 med fagene matematik, fysik og kemi.
Disse kandidater opnår  

 undervisningskompetence i naturfag ved deltagelse i efteruddannelseskurser i  

 faget tilrettelagt af direktoratet.
 Kandidater med faglig kompetence og undervisningskompetence i to af fagene  

 matematik, fysik og kemi kan opnå undervisningskompetence i naturfag ved  

 deltagelse i efteruddannelseskurser tilrettelagt af direktoratet med henblik  

 på supplering i det af fagene matematik, fysik og kemi, som læreren ikke har.  

 Denne supplering giver alene kompetence i naturfag, ikke i det fag de  

 suppleres.
Andre kandidater kan, hvis særlige forhold gør sig gældende, opnå faglig  

 kompetence efter sædvanlige regler, jvf. litra B pkt. 1, dvs. faglig  

 supplering i det/de fag, som læreren ikke har, efter en ækvivalensbedømmelse  

 ved eet af universiteterne.
Direktoratet fastlægger omfanget af den faglige  

 supplering med udgangspunkt i ækvivalensbedømmelsen.
Undervisningskompetence kan kun opnås på de anførte betingelser i en  

 overgangsperiode på 3 år.
Herefter opnås den pædagogiske kompetence efter de  

 sædvanlige bestemmelser i litra a pkt. 3 (supplerende pædagogikum).
Filosofi Faglig kompetence i filosofi har kandidater med hovedfag i filosofi eller  

 bifag i filosofi i kombination med et gymnasie/hf-relevant hovedfag, eller  

 kandidater med hovedfag eller konferens i idehistorie.
Kandidater med bifag i idehistorie og kandidater med beslægtede fag, som  

 fx de klassiske fag og religion, kan opnå faglig kompetence efter sædvanlige  

 regler jvf. litra B pkt. 1, dvs. faglig supplering til mindst bifagsniveau i  

 filosofi efter en ækvivalensbedømmelse ved et universitet.
Direktoratet  

 fastlægger omfanget af den faglige supplering med udgangspunkt i  

 ækvivalensbedømmelsen.
Lærere der i forvejen har undervisningskompetence i eet eller flere fag i  

 gymnasiet og som har afsluttet den faglige supplering opnår  

 undervisningskompetence i filosofi.
Undervisningskompetence i filosofi efter  

 disse retningslinier opnås i en overgangsperiode på 3 år.
Herefter opnås den  

 pædagogiske kompetence efter de sædvanlige bestemmelser i Litra A pkt. 3  

 (supplerende pædagogikum).
Datalogi/datalære Faglig kompetence i datalogi/datalære har kandidater med hovedfag i  

 datalogi eller bifag i datalogi i kombination med et gymnasie/hf- relevant  

 hovedfag (fra RUC dog enten datalogi eller administrativ datalogi i  

 kombination med et andet, sidestillet gymnasie/hf-relevant fag).
 Kandidater med eksamen i humanistisk datalogi og datalingvistik eller  

 kandidater med nye uddannelser, der har indbygget en væsentlig datalogidel,  

 kan opnå faglig kompetence efter sædvanlige regler jvf. litra B pkt. 1, dvs.  

 faglig supplering efter en ækvivalensbedømmelse ved et af universiteterne.  

 Direktoratet fastlægger omfanget af den faglige supplering med udgangspunkt i  

 ækvivalensbedømmelsen.
 Kandidater med fagene matematik, fysik og kemi kan dog opnå faglig  

 kompetence i datalogi/datalære ved kun at supplere med de datalogiske  

 studieelementer i bifaget datalogi.
Lærere der i forvejen har undervisningskompetence i eet eller flere fag i  

 gymnasiet og som har afsluttet den faglige supplering opnår  

 undervisningskompetence i datalogi.
Undervisningskompetence i datalogi efter  

 disse retningslinier opnås i en overgangsperiode på 3 år.
Herefter opnås den  

 pædagogiske kompetence efter de sædvanlige bestemmelser i litra A pkt. 3  

 (supplerende pædagogikum).
Teknikfaget Faglig kompetence i teknikfaget har kandidater med eet af fagene biologi,  

 kemi og fysik.
 Andre uddannelser, herunder også uddannelser, som ikke er  

 kandidatuddannelser i henhold til gymnasielovens § 16, kan opnå faglig  

 kompetence, hvis deres kvalifikationer vurderes som tilstrækkelige af  

 direktoratet.
Lærere der i forvejen har undervisningskompetence i eet af de nævnte fag  

 opnår undervisningskompetence i teknikfaget ved deltagelse i  

 efteruddannelseskurser i faget tilrettelagt af direktoratet med henblik på  

 den nødvendige supplering.
Undervisningskompetence i teknikfaget efter disse  

 retningslinier opnås i en overgangsperiode på 3 år.
Herefter opnås den  

 pædagogiske kompetence efter de sædvanlige bestemmelser i litra a pkt. 3  

 (supplerende pædagogikum).
 Lærere med teknisk viden fra erhvervslivet eller lærere fra tekniske  

 skoler kan i perioder i samarbejde med fagets lærer inddrages som gæstelærere  

 under rektors pædagogiske ansvar.
Erhvervsøkonomi Faglig kompetence i erhvervsøkonomi har kandidater med økonomiske og  

 erhvervsøkonomiske kandidatuddannelser fra et universitet (cand.oecon.,  

 cand.merc.) eller kandidater med erhvervsøkonomiske bifagsuddannelser i  

 kombination med et gymnasie/hf-relevant hovedfag (fx exam.oecon.-uddannelsen  

 fra Århus Universitet).
Lærere i gymnasiet med beslægtede fag som fx samfundsfag og geografi (fra  

 Århus Universitet) kan opnå faglig kompetence efter sædvanlige regler jvf.  

 litra B pkt. 2 dvs. faglig supplering efter en ækvivalensbedømmelse med  

 udgangspunkt i et erhvervsøkonomisk bifag som exam.oecon.-studiet ved Århus  

 Universitet.
Direktoratet fastlægger omfanget af denne faglige supplering med  

 udgangspunkt i ækvivalensbedømmelsen.
Denne faglige supplering kan eventuelt  

 gennemføres ved deltagelse i efteruddannelseskurser tilrettelagt af  

 direktoratet for et begrænset antal lærere.
Lærere der i forvejen har undervisningskompetence i eet eller flere fag i  

 gymnasiet og som har afsluttet den faglige supplering opnår  

 undervisningskompetence i erhvervsøkonomi.
Undervisningskompetence efter  

 disse retningslinier opnås i en overgangsperiode på 3 år.
Herefter opnås den  

 pædagogiske kompetence efter de sædvanlige bestemmelser i litra A pkt. 3  

 (supplerende pædagogikum).
 Den pædagogiske kompetence for lærere der ikke har undervisningskompetence  

 i gymnasiet opnås efter bestemmelserne i litra pkt. 3 (supplerende  

 pædagogikum) eller efter en konkret vurdering i forhold til den  

 undervisningserfaring læreren har fra andre uddannelser eller  

 erhvervsområder.
Film- og tv-kundskab Faglig kompetence i faget film- og tv-kundskab har kandidater med  

 filmvidenskab som hovedfag, konferens eller som bifag i kombination med et  

 gymnasie/hf-relevant hovedfag.
 Den pædagogiske kompetence opnås efter bestemmelserne i litra A pkt. 3  

 (supplerende pædagogikum).
Dramatik Faglig kompetence i faget dramatik har kandidater med dramaturgi (Århus  

 Universitet) eller naturvidenskab (Københavns Universitet) som hovedfag eller  

 som bifag i kombination med et gymnasie/hf-relevant hovedfag.
 Den pædagogiske kompetence opnås efter bestemmelserne i litra A pkt. 3  

 (supplerende pædagogikum).
 P.d.v.
