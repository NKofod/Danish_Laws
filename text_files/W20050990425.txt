Ej  

 ret til renter af rentebeløbet, omregning af renter på efterbetaling  

  

 af dagpenge Ankenævnet har behandlet Deres klage på møde den 7. juli 2005.
Nævnet traf denne A F G Ø R E L S E De har ikke ret til renter af rentebeløbet.
 Ankenævnet finder, at det beløb (efterbetaling af dagpenge) som  

 a-kassen udbetalte den 18. juli 2003 dækker renter samt en del af  

 hovedstolen.
 Ankenævnet finder således, at a-kassen skal foretage en ny  

 beregning af renter, af det beløb som De har til gode efter den 18. juli 2003  

 og indtil efterbetalingen af dagpenge er betalt.
Ankenævnet har lagt til grund, at   

 	  

 a-kassen den 18. juli  

 2003 meddelte, at De havde fået udbetalt Deres tilgodehavende dagpenge for  

 perioden 10. november 2001 til 22. juni 2003,   

 	  

 a-kassen meddelte  

 samtidigt, at for så vidt angik renteberegningen af Deres tilgodehavende,  

 ville  

 a-kassen vende tilbage med en opgørelse over beløbet, så snart det var muligt  

 for a-kassen, og   

 	  

 a-kassen den 19.  

 december 2003 meddelte, at De var berettiget til en rentegodtgørelse svarende  

 til 42.895,96 kr.
Vedrørende renter af  

 rentebeløbet Det fremgår af loven, at udbetales dagpenge ikke rettidigt, og  

 skyldes dette ikke medlemmets forhold, forrentes beløbet med den aktuelt  

 gældende morarente efter renteloven fra forfaldsdagen.
 Af bekendtgørelsen om renter af efterbetaling fremgår, at der ikke  

 beregnes rente af morarente.
 De har således ikke krav på rente af morarente.
Vedrørende ny beregning af  

 renter Af bekendtgørelse om renter af efterbetaling af dagpenge fremgår,  

 at renter beregnes indtil det tidspunkt, hvor den faktiske ydelse er udbetalt  

 på en efterfølgende dispositionsdag.
 Af bekendtgørelse om arbejdsløshedskassernes inddrivelse af  

 tilbagebetalingskrav fremgår, at hvis skyldneren ikke har betalt det skyldige  

 beløb efter påkrav, og a-kassen ikke kan opnå et frivilligt forlig, skal den  

 anmode Finansstyrelsen om at inddrive kravet.
 Ved inddrivelse af kravet dækker indbetalingerne først eventuelle  

 gebyrer, dernæst renter og endelig hovedstol.
Tilsvarende regler anvendes i de situationer, hvor et medlem har  

 indgået forlig om en afdragsordning i forbindelse med f.eks. tilbagebetaling  

 af  

 dagpenge.
Gælden kan afdrages ved delvis modregning, hvorefter afdragene  

 først  

 afskrives på renter, herefter hovedfordringen og til sidst dækning af  

 omkostninger.
 Ankenævnet finder herefter, at ved en analog anvendelse af  

 reglerne i ovennævnte situation medfører dette, at a-kassen først anses for  

 at  

 have betalt renter og herefter en del hovedstolen.
 Der skal derfor beregnes renter af det resterende tilgodehavende  

 for perioden indtil fuld indfrielse af efterbetaling af dagpenge til Dem.
 Ankenævnet henviser til § 46, stk. 2, § 88, stk.1 og § 99, stk. 4  

 i lovbekendtgørelse nr. 799 af 24. september 2002 og lovbekendtgørelse nr.  

 708  

 af 13. august 2003, § 3, stk. 1 og 2 i Direktoratet for  

 Arbejdsløshedsforsikringens bekendtgørelse nr. 357 af 18. maj 2000 om renter  

 af  

 efterbetaling af dagpenge m.v. samt § 5 og § 10, stk. 1 og 2 i Direktoratet  

 for  

 Arbejdsløshedsforsikringens bekendtgørelse nr. 566 af 22. juni 2000 om  

 arbejdsløshedskassernes inddrivelse af tilbagebetalingskrav.
 Ankenævnet tiltræder således direktoratets afgørelse om renter af  

 rentebeløbet, men ændrer afgørelsen for så vidt angår beregning af renter af  

 efterbetaling af dagpenge i 2003.
BEMÆRKNINGER TIL DERES KLAGEPUNKTER De har i Deres klage henvist til, at de almindelige  

 erstatningsretlige love og regler er overordnede Arbejdsdirektoratets regler  

 og  

 finder anvendelse i denne sag.
A-kassens overordnede myndighed  

 Arbejdsdirektoratet  

 kan pålægge a-kassen et erstatningsansvar.
Ankenævnet bemærker, at i henhold til § 88 i lov om  

 arbejdsløshedsforsikring m.v. fører Direktøren for Arbejdsdirektoratet tilsyn  

 med de anerkendte Arbejdsløshedskasser.
Tilsynet omfatter kassernes  

 administration, økonomi, regnskaber og revision samt kassernes medlemmer.
 Arbejdsløshedsforsikringsloven giver således ikke  

 Arbejdsdirektoratet kompetence til at pålægge a-kassen et erstatningsansvar.
 Såfremt De finder, at De har lidt et økonomisk tab som følge af  

 a-kassens sagsbehandling af Deres sag, henvises De til at anlægge sag ved de  

 civile domstole.
 Ankenævnet bemærker endvidere at klage over en kasses  

 sagsbehandling kan indbringes for direktøren for Arbejdsdirektoratet.  

 Direktørens afgørelse kan ikke indbringes for anden administrativ myndighed,  

 jf. arbejdsløshedsforsikringslovens § 99, stk. 4.
På ankenævnets vegne De kan læse om afgørelsens faktiske og retlige grundlag på de  

 følgende sider.
 Kopi til:
Arbejdsdirektoratet xxx Arbejdsløshedskasse 1. Sagsforløb Arbejdsdirektoratet fremstillede sagen på denne måde:
 Arbejdsdirektoratet fremstillede sagen på denne måde:
 Arbejdsdirektoratet har den 8. juli 2003 truffet afgørelse om, at  

 De skulle gennemgå 3 ugers effektiv karantæne i forbindelse med kursusophør  

 den  

 10. november 2000.
 Det betød, at De var berettiget til en efterbetaling af dagpenge.
 Deres a-kasse har den 18. juli 2003 meddelt Dem, at a-kassen har  

 udbetalt tilgodehavende dagpenge i perioden 10. november 2001  22. juni  

 2003,  

 og at a-kassen ville vende tilbage med en afgørelse om udbetaling af  

 rentebeløbet,  

 så snart det er muligt.
 De har den 22. september 2003, 20. oktober 2003, og 2. december  

 2003 erindret a-kassen om sagen.
A-kassen har den 19. december 2003 meddelt, at De er berettiget  

 til 42.895,96 kr. i renter af for sent udbetalte dagpenge.
Beløbet var til  

 Deres disposition den 22. december 2003.
 De har den 31. december 2003 anmodet a-kassen om at få forrentet  

 rentebeløbet i tidsrummet fra forfaldsdatoen til beløbet var til Deres  

 disposition ca. 5 måneder senere.
 De har endvidere anmodet om en økonomisk kompensation som følge  

 af, at dagpenge udbetalt for perioden 10. november 2000  31. december  

 2002  

 først kom til udbetaling i 2003 med en deraf følgende højere  

 marginalbeskatning  

 i 2003.
 A-kassen har den 6. februar 2004 afslået at udbetale Dem  

 rentegodtgørelse og økonomisk kompensation for øget marginalskat.
A-kassen har begrundet afslaget med,   

 	  

 at der ikke i reglerne  

 er hjemmel til at udbetale renter af renterne og   

 	  

 at der ikke i a-kasse  

 lovgivningen er hjemmel til at udbetale en økonomisk godtgørelse som følge af  

 den forhøjede marginalskat.
A-kassen har endvidere henvist Dem til at rette henvendelse til  

 skattevæsenet med henblik på en omligning og ville være Dem behjælpelig med  

 at  

 opgøre efterbetalingen fordelt på år.
De har i den forbindelse anmodet  

 a-kassen  

 om at få tilsendt opgørelser m.v.
 De har i brev af 25. februar 2004 blandt andet anført, at a-kassen  

 har været næsten 5 måneder om at opgøre rentebeløbet, og at a-kassen derfor  

 har  

 pligt til at erstatte Deres rentetab.
A-kassen har den 22. marts 2004 oplyst, at der sagens kompleksitet  

 taget i betragtning må der forventes en vis sagsbehandlingstid. 5 måneder er  

 klart over a-kassens mål for god medlemsservice, men a-kassen mener ikke det  

 berettiger Dem til at få en kompensation, der kun dækkes af et kasseeneansvar  

   

 og dermed af a-kassens øvrige medlemmer. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 11. august 2004 denne afgørelse:
 De har ikke efter reglerne i lov om arbejdsløshedsforsikring m.v.  

 ret til renter af rentebeløbet på 42.895,96 kr. eller en økonomisk  

 kompensation.
Begrundelse Udbetales ydelser ikke i rette tid, forrentes beløbet fra  

 forfaldsdagen med den aktuelt gældende morarente efter rentelovens § 5. Der  

 beregnes ikke rente af morarente, se § 3 i bekendtgørelse nr. 357 om renter  

 af  

 efterbetaling af dagpenge m.v.
 Herudover er rentespørgsmålet ikke reguleret i lov om  

 arbejdsløshedsforsikring og tilknyttede bekendtgørelser.
 Der er derfor ikke hjemmel i lov om arbejdsløshedsforsikring m.v.  

 til at få forrentet det rentebeløb, som De modtog i forbindelse med  

 efterbetalingen af dagpenge i 2003.
 Udbetaling af dagpenge mv. sker på grundlag af et bruttobeløb, som  

 ydelsesmodtageren skal betale skat af.
A-kassen er ved udbetaling af ydelser forpligtet til at  

 tilbageholde a-skat efter gældende regler.
Som sagen foreligger oplyst, har  

 a-kassen ved udbetaling af efterbetalingsbeløbet fulgt disse retningslinier.
 Direktoratet har noteret sig, at De har haft kontakt med  

 skattevæsenet med henblik på en omligning for årene 2000  2002.
Information Direktoratet bemærker, at der alene er taget stilling til  

 spørgsmålene i forhold til reglerne om arbejdsløshedsforsikring med videre.  

 Direktoratet har i henhold til lovgivningen ikke kompetence til at tage  

 stilling til, om De eventuelt efter andre regler har ret til kompensation fra  

 Deres a-kasse.
Hvis De mener De har lidt et tab som følge af a-kassens behandling  

 af efterbetalingsspørgsmålet, vil dette spørgsmål skulle afgøres ved de  

 civile  

 domstole. 3. Klagen til ankenævnet De har i klagen af 31. august 2004 bl.a. anført følgende:
 xxx a-kasse og karriererådgivningens vigtigste formål er at  

 varetage medlemmernes interesser.
 At en simpel renteberegning tager fem måneder hos xxx a-kasse  

 grundet uforskammet smøl og slendrian er helt uacceptabelt og  

 ansvarspådragende.
 De almindelige erstatningsretlige love og regler er overordnede  

 Arbejdsdirektoratets regler og finder anvendelse i denne sag.
A-kassens overordnede myndighed Arbejdsdirektoratet kan pålægge x  

 a-kasse et erstatningsansvar. 4. Arbejdsdirektoratets  

 bemærkninger til klagen Direktoratet skrev den 15. september 2004:
 Der er ikke kommet nye oplysninger, der giver direktoratet  

 anledning til at ændre afgørelsen.
5. Nyt efter klagen Ingen yderligere oplysninger.
6. Regler Lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002 og lovbekendtgørelse nr. 708 af 13. august 2003 § 46.
 Stk. 2.  

  

 Udbetales  

 dagpenge ikke rettidigt, jf. stk. 1, og skyldes dette ikke medlemmets  

 forhold,  

 forrentes beløbet med den aktuelt gældende morarente efter rentelovens § 5  

 fra  

 forfaldsdagen, jf. dog stk. 3. Rentebeløb, der er mindre end højeste dagpenge  

 for en dag, jf. § 47, udbetales ikke.
 Stk. 5.  

  

 Direktøren for  

 Arbejdsdirektoratet fastsætter efter forhandling med Beskæftigelsesrådet  

 nærmere regler om anvendelsen af stk. 2-4.
§ 88.  

  

 Direktøren for  

 Arbejdsdirektoratet fører tilsyn med de anerkendte arbejdsløshedskasser.  

 Tilsynet  

 omfatter kassernes administration, økonomi, regnskaber og revision samt  

 kassernes medlemmer.
Direktøren er endvidere kasserne behjælpelig med  

 oplysning  

 og vejledning.
 § 99.
 Stk. 4.  

  

 Direktøren for  

 Arbejdsdirektoratets afgørelser i anledning af klage over en kasses  

 sagsbehandling  

 kan ikke indbringes for anden administrativ myndighed.
 Direktoratet for  

 Arbejdsløshedsforsikringens bekendtgørelse nr. 357 af 18. maj 2000 om renter  

 af  

 efterbetaling af dagpenge m.v.
 § 3.  

  

 Udbetales ydelser  

 ikke i rette tid, forrentes beløbet fra forfaldsdagen med den aktuelt  

 gældende  

 morarente efter rentelovens § 5. Der beregnes ikke rente af morarenten.  

 Renten  

 beregnes i øvrigt efter principperne i renteloven.
Stk. 2.  

  

 Forfaldsdagen er  

 den dispositionsdato, som a-kassen har fastsat, eller som er fastsat på anden  

 vis.
Der beregnes renter indtil det tidspunkt, hvor den forfaldne ydelse  

 faktisk er udbetalt på en efterfølgende dispositionsdag.
Direktoratet for  

 Arbejdsløshedsforsikringens bekendtgørelse nr. 566 af 22. juni 2000 om  

 arbejdsløshedskassernes  

 inddrivelse af tilbagebetalingskrav § 5. Hvis skyldneren  

 ikke har betalt det skyldige beløb efter påkrav, og a-kassen ikke kan opnå et  

 frivilligt forlig, skal den anmode Finansstyrelsen om at inddrive kravet, jf.  

 §  

 8, eller anlægge retssag om medlemmet.
§ 10.  

  

 Hvis skyldneren  

 ikke har betalt efter påkrav, skal a-kassen foretage modregning i den løbende  

 udbetaling af ydelser, der er nævnt i § 1, samt andre krav, skyldneren har  

 mod  

 a-kassen.
Der kan også foretages modregning for renter og de omkostninger ved  

 inddrivelsen, som skyldneren hæfter for.
Beløbene anvendes først til  

 afskrivning på renter, herefter hovedfordringen og til sidst til dækning af  

 omkostninger.
Stk. 2. Hvis der  

 er indgået forlig om en afdragsordning mellem a-kassen og skyldneren, jf. §  

 4,  

 kan gælden afdrages ved delvis modregning.
Modregning skal i øvrigt altid ske  

 således, at der levnes tilstrækkelige midler til skyldnerens underhold.
Titel se skema (12) Resumé:
Medlemmet  

 startede den 6. oktober 2003 i deltidsansættelse.
Samme dag kontaktede  

 medlemmet telefonisk a-kassens regionskontor med henblik vejledning om  

 reglerne  

 for dagpenge og arbejde.
 Medlemmet  

 blev viderestillet til hovedkontoret, hvor a-kassens medarbejder bl.a.  

 omtalte frigørelsesattest.
På  

 baggrund af medlemmets indsendte dagpengekort sendte a-kassen den 22. oktober  

 2003 en frigørelsesattest til medlemmet.
A-kassen modtog frigørelsesattesten  

 den 29. oktober 2003.
 Arbejdsdirektoratet  

 traf afgørelse om, at medlemmet skulle stilles som om frigørelsesattesten  

 blev modtaget i a-kassen inden udløbet af 10-dages fristen.
 Som  

 følge heraf og i medfør af § 2, stk. 2, i bekendtgørelse nr. 587 af 26. juni  

 2003 om a-kassernes ret til refusion for udbetalte ydelser, mistede a-kassen  

 retten til refusion for perioden fra den 6. oktober til den 28. oktober 2003.
 Der  

 henvises til, at a-kassen ikke havde bestridt de af medlemmet anførte  

 forhold, nemlig at hun den 6. oktober 2003 drøftede sin ansættelse med  

 a-kassen, men at a-kassen ikke informerede hende om 10-dages fristen, ligesom  

 a-kassen først, da medlemmet havde indsendt sit dagpengekort, fremsendte  

 bl.a. frigørelsesattesten til medlemmet.
 Ankenævnet  

 tiltrådte direktoratets afgørelse således, at a-kassen ikke havde ret til  

 refusion for udbetalte dagpenge til xxx for perioden 6. oktober til 28.  

 oktober 2003.
 Ankenævnet har behandlet a-kassens klage på møde den 7. juli  

 2005.
Nævnet traf denne A-kassen har ikke ret til refusion for udbetalte dagpenge  

 til xxx for perioden 6. oktober til 28. oktober 2003.
 Ankenævnet tiltræder således direktoratets afgørelse af den  

 20. oktober 2004.
B E G R U N D E L S E Ankenævnet har lagt til grund, at ·  

  

 	  

 xxx den 6. oktober 2003 påbegyndte en  

 deltidsansættelse med et opsigelsesvarsel, ·  

  

 	  

 xxx den 6. oktober 2003, ifølge egne  

 oplysninger, telefonisk kontaktede a-kassens regionskontor i nnn by, ·  

  

 	  

 regionskontoret i nnn by viderestillede xxx  

 til hovedkontoret, ·  

  

 	  

 xxx ønskede vejledning om reglerne om  

 deltidsansættelse i relation til dagpenge, ·  

  

 	  

 hovedkontoret, xxxs egne oplysninger,  

 bl.a. oplyste om frigørelsesattest, uden at oplyse om den dertil knyttede  

 tidsfrist, ·  

  

 	  

 xxx endvidere drøftede med hovedkontoret,  

 hvordan timerne skulle anføres på dagpengekortet, og hvorledes  

 forberedelsestimerne ville blive omregnet med en omregningsfaktor, ·  

  

 	  

 a-kassen den 22. oktober 2003 sendte en  

 frigørelsesattest til xxx, og ·  

  

 	  

 a-kassen den 29. oktober 2003 modtog xxx  

 frigørelsesattest.
 Ankenævnet har endvidere lagt til grund, at a-kassen senest  

 den 7. maj 2003 sendte pjecen Værd at vide i forbindelse med  

 vurderingen af  

 xxxs rådighed.
 Arbejdsløshedskassen skal vejlede medlemmet om de  

 rettigheder og pligter, der følger af lovens kapitel 7-16, samt om medlemmets  

 rettigheder og pligter i øvrigt efter arbejdsmarkedslovgivningen.
En a-kasse skal altid give det enkelte medlem individuel og  

 personlig vejledning, hvis medlemmet har særligt behov herfor.
Når en a-kasse  

 bliver bekendt med, at et ledigt medlem begynder arbejde på nedsat tid og er  

 omfattet af et opsigelsesvarsel, skal den vejlede medlemmet om betingelserne  

 for at få supplerende dagpenge.
 Ankenævnet har lagt vægt på, at xxx den 6. oktober 2003  

 startede i ansættelse på nedsat tid, og at hun samme dag rettede telefonisk  

 henvendelse til a-kassens regionskontor med henblik på vejledning i relation  

 til dagpenge og arbejde.
Der er videre lagt vægt på, at a-kassens regionskontor i nnn  

 by viderestillede samtalen til hovedkontoret, der under samtalen med xxx  

 bl.a.  

 omtalte frigørelsesattest.
Ifølge xxx oplyste hovedkontoret ikke om de  

 nærmere  

 regler for frigørelsesattest herunder 10-dages fristen.
 Ankenævnet finder ud fra en samlet vurdering, at a-kassen  

 ved xxxs telefoniske henvendelse den 6. oktober 2003, burde have  

 vejledt om  

 fristen for indsendelse af frigørelsesattest og fremsendt en  

 frigørelsesattest  

 til xxx snarest muligt.
Det forhold, at a-kassen ved brev af 7. maj 2003 sendte  

 pjecen Værd at vide, kan efter nævnets opfattelse ikke føre til  

 et andet  

 resultat.
Nævnet har herved lagt vægt på, at a-kassen den 6. oktober 2003,  

 uanset den tidligere generelle vejledning i maj 2003, burde have ydet xxx en  

 individuel vejledning sammenholdt med, at hun netop samme dag, hvor  

 ansættelsen  

 begyndte, rettede henvendelse til a-kassen.
 Ankenævnet finder således, at a-kassen har begået en fejl i  

 sagsbehandlingen og mister som følger heraf retten til refusion for udbetalte  

 ydelser i perioden 6. oktober til 28. oktober 2003, jf. § 2, stk. 2, i  

 Arbejdsdirektoratets bekendtgørelse om a-kassernes ret til refusion for  

 udbetalte ydelser.
R E G L E R Ankenævnet henviser til ·  

  

 	  

 § 65, stk. 1 og 4 og § 79, stk. 4 i lov om  

 arbejdsløshedsforsikring mv., jf. lovbekendtgørelse nr. 708 af 13. august  

 2003, ·  

  

 	  

 § 1, § 5, stk. 1 og § 19, stk. 1 i  

 Arbejdsdirektoratets bekendtgørelse nr. 481 af 10. juni 2003 om en a-kasses  

 pligt til vejlede m.v., og ·  

  

 	  

 § 2, stk. 2 i Arbejdsdirektoratets  

 bekendtgørelse nr. 587 af 26. juni 2003 om a-kassernes ret til refusion for  

 udbetalte  

 ydelser.
O P L Y S N I N G E R N E  

 I  

 S A G  

 E N Sagen er afgjort på grundlag af de akter, som ankenævnet har  

 modtaget fra direktoratet, samt sekretariatets kontorrapport af 21. juni  

 2005.
 De kan læse om afgørelsens retlige grundlag på de følgende  

 sider.
 Kopi til:
Arbejdsdirektoratet xxx medlem Regler Lov om arbejdsløshedsforsikring mv., jf.  

 lovbekendtgørelse nr. 708 af 13. august 2003:
 § 65.  

  

 Arbejdsløshedskassen skal vejlede medlemmet om de rettigheder og  

 pligter, der følger af lovens kapitel 7-16, samt om medlemmets rettigheder og  

 pligter i øvrigt efter arbejdsmarkedslovgivningen.
 Stk. 5. Nærmere regler om anvendelse af bestemmelserne i stk. 1-4  

 fastsættes  

 af direktøren for Arbejdsdirektoratet efter forhandling med  

 Beskæftigelsesrådet.
 § 79.
 Stk. 5. Direktøren for Arbejdsdirektoratet kan efter forhandling med  

 Beskæftigelsesrådet  

 fastsætte nærmere regler om, at refusion af udgifter, jf. stk. 1, helt eller  

 delvis bortfalder, hvis en arbejdsløshedskasse har begået fejl i forbindelse  

 med sagsbehandlingen.
 Arbejdsdirektoratets bekendtgørelse nr.  

 481 af 10. juni 2003 om en a-kasses pligt til at vejlede m.v.
 § 1.  

  

 En a-kasse skal vejlede egne medlemmer om de rettigheder og pligter,  

 som et medlem har efter lov om arbejdsløshedsforsikring m.v., og om  

 rettigheder  

 og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og  

 personlig  

 vejledning, hvis medlemmet har særligt behov herfor.
 § 19.  

  

 Når en a-kasse bliver bekendt med, at et ledigt medlem begynder arbejde  

 på nedsat tid og er omfattet af et opsigelsesvarsel, skal den vejlede  

 medlemmet  

 om betingelserne for at få supplerende dagpenge.
Arbejdsdirektoratets bekendtgørelse nr.  

 587 af 26. juni 2003 om a-kassernes ret til refusion for udbetalte ydelser § 2 Stk. 2.  

  

 Hvis en a-kasse har begået fejl i sagsbehandlingen og  

 Arbejdsdirektoratet eller Arbejdsmarkedets Ankenævn som følge heraf træffer  

 afgørelse om, at medlemmet har ret til en ydelse, falder a-kassens ret til  

 refusion væk.
Refusionen falder væk for perioden indtil tidspunktet for  

 direktoratets  

 eller ankenævnets afgørelse.
Hvis direktoratets eller ankenævnets afgørelse  

 skyldes a-kassens forkerte vejledning af medlemmet  

 (realudligningsprincippet),  

 har a-kassen dog ret til refusion for ydelser, der udbetales for perioder  

 efter  

 det tidspunkt, hvor fejlen bliver konstateret.
