 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler, som angiver  

 mindstemålet for uddanelse af butikslærlinge inden for møbeldetailbranchen,  

 og som er bindende for fagets læremestre.
 Lærlingen skal oplæres i faget så fuldkomment, som den pågældende  

 forretnings omfang og varemæssige område muliggør, og uddannes praktisk og  

 fagligt forsvarligt i følgende færdigheder:
1. Varekundskab og materialelære 2. Ekspedition 3. Varebehandling 4. Forsendelse 5. Disponering Indkøbsmesser og show-rooms.
 6. Reklame m.m.
7. Bogføring og butikkens kontorarbejde 8. Møbelbranchens organisationsforhold i hovedtræk og  

 branchens normale samhandelsvilkår Lærlingerådet, den 19. december 1975.
 Povl Hermann.
 /Carl Jørgensen.
 For at sikre den forsvarlige uddannelse er opstillet en uddannelsesplan i  

 fire perioder.
 Ved 2 års læretid svarer hver periode til 6 måneder.
 Ved 2 1/2 års læretid forlænges den tredje periode til 12 måneder.
 Ved 3 års læretid forlænges den tredje og den fjerde periode hver til 12  

 måneder.
 Såfremt det bedre harmonerer med firmaets forretningsgang, kan der ændres  

 i periodens rækkefølge og indhold, når dette skriftligt aftales ved  

 læreforholdets begyndelse.
 1. periode: (6 måneders prøvetid).
 Lærlingen orienteres ved tiltrædelsen om: Virksomhedens målsætning og  

 forretningspolitik, den interne organisation, arbejdstid, pauser og fridage.  

 Lærlingens rettigheder og pligter og om principalen eller en medarbejder har  

 ansvaret for lærlingen.
 Lærlingen indføres i: Virksomhedens indkøbs- og salgsfunktioner,  

 varemodtagelse, udpakning, kontrol og prismærkning, forsvarlig behandling og  

 oplagring, salgsfremmende vareplacering, emballering og forsendelse,  

 ordreafgivelse og ordre- og lagerkontroller, og i anvendelse af forretningens  

 tekniske hjælpemidler som kontormaskiner, omstillingsbord etc.
Lærlingen bør have prøvet lettere ekspedition, således at principalen  

 inden prøvetiden udløber har rimelig baggrund for at skønne, om læreforholdet  

 med udbytte kan fortsættes.
Tilsvarende skal lærlingen gennem prøvetiden  

 sikres rimelig baggrund for at vurdere, om læreforholdet ønskes fortsat.
 2. periode:
Lærlingen gives en dybere indsigt i virksomhedens forretningsgang med  

 kendskab til: varesortiment, varebenævnelse, leverandører,  

 leverandørkataloger og prislister, normalkalkulation, udfærdigelse af  

 kvitteringer, debet- og kreditnotaer og salgs- og betalingsbetingelser.
Til  

 ydelser og garanti samt service og varedeklaration.
Til ordreafgivelse for  

 solgte varer og lagervarer, leverandørernes salgsvilkår.
Til oprydning,  

 salgsfremmende vareplacering og dekoration i vinduer, salgs- og  

 udstillingslokaler, derunder udfærdigelse af prisskilte.
Lærlingen deltager i  

 butiksarbejde, telefonbetjening og i kundebetjening.
 Under 2. eller 3. periode:
Lærlingen deltager i branchens 4 ugers specialkursus på Handelskostskolen  

 i Odder.
I undervisningen indgår følgende discipliner: Branchekundskab:  

 herunder branchens organisationsforhold i hovedtræk og branchens normale  

 samhandelsvilkår.
Varekundskab: møbelkomposition, stilhistorie, farveteori,  

 træ- og polstermaterialer, boligtextiler og rumindretning.
 3. periode:
Lærlingen udfører det hidtil lærte under mere selvstændig indsats med  

 større vægt på kundebetjening og kundevejledning.
Deltager i besvarelse af  

 skriftlige ordrer, udarbejdelse af møbleringsforslag og tilbudsgivning,  

 behandling af reklamationer, i det dagligt bogholderi og forretningens  

 kontorarbejde.
Desuden kasseopgørelse, afstemninger, lageroptælling,  

 lagerbogholderi, debitorbogholderi, indkassering af fordringer,  

 leverandørafregning etc. kendskab til opfyldelse af lovgivningskrav til  

 afbetalingssalg. bogføring og momsregnskab.
Kendskab til beregning og  

 vurdering af nøgletal som omsætningshastighed; til differentiel kalkulation;  

 til virkomhedens reklameindsats og reklamebudgettering.
 Udbygning af den erhvervede viden fra branchens specialkursus på  

 Handelsskolen i Odder ved praktisk anvendelse i virksomheden. kendskab til  

 træsorter, overfladebehandling, rengøring og vedligeholdelse,  

 polstermaterialer, læder, boligtextil, garantiordninger og varedeklarationer.  

 Kendskab til indkøbskanaler, messer, »marts«, show-room,  

 repræsentanter, importører.
 Ved direkte import: til klarering og toldbehandling.
 4. periode:
 Fuld anvendelse af det i de tre tidligere perioder lærte. arbejder helt  

 selvstændigt såvel med kundebetjening og kundevejledning som på alle andre  

 områder for at sikre, at der med udstedelse af lærebrev er opnået den  

 alsidige faglige dygtighed, som er sigtet med uddannelsen.
 Forinden afslutningen af læreforholdet bør drøftes med lærlingen  

 fremtidsmulighederne i virksomheden og i branchen, derunder adgang til  

 efteruddannelse og videreuddannelse.
