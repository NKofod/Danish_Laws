Indholdsfortegnelse Indledning 1. Generelt om projektvurdering 1.1 Indplacering af organismer i risikogrupper 1.2 Det overførte genetiske materiales betydning ved projektvurdering 1.2.1 Produkter 1.2.2 Vektorer 1.3 Biologisk indeslutning 1.3.1 Eksempler på B 1 systemer 1.3.2 Eksempler på B 2 systemer 1.4 Valg af laboratorieklasse 2. Projektvurdering i praksis 2.1 Eksempler på projekttyper 2.2 Eksempler på laboratorieklasse 1 projekter 2.3 Eksempel på laboratorieklasse 2 projekt 2.4 Eksempel på laboratorieklasse 3 projekt Ordliste Litteraturliste Bilag: Liste over eksempler på organismer indplaceret i risikogrupperne I, II, III og IV Indledning Ifølge §6, stk. 1 i Arbejdsministeriets bekendtgørelse nr. 578 af 1.  

 september 1987 om genteknologi og arbejdsmiljø og senere ændringer skal den,  

 der vil påbegynde et forskningsprojekt eller andre laboratorieopgaver  

 (herunder storskalaforsøg, jf. §11, stk. 1), hvori der indgår genteknologisk  

 arbejde, foretage en samlet vurdering, jf. bilag 2, af mulige farer for  

 sikkerhed og sundhed ved de biologiske systemer (projektvurdering). Ud fra  

 vurderingen skal vedkommende bedømme, hvilken laboratorieklasse arbejdet skal  

 udføres i, jf. §6, stk. 2. Vurderingen skal foretages, inden projektet  

 iværksættes.
Denne anvisning giver nærmere retningslinier for, hvilke forhold ved det  

 anvendte biologiske system der skal inddrages i ovennævnte vurdering.
Herved  

 uddyber anvisningen bekendtgørelsens bilag 2. Vurderingen skal foretages i  

 overensstemmelse med denne anvisning eller på en anden måde, der er lige så  

 forsvarlig.
 Vurderingen skal forelægges sikkerhedsorganisationen, jf. §19.
 Anvisningen beskriver alene de generelle principper for projektvurdering,  

 idet kombinationsmulighederne for vært, donor, vektor og overført genetisk  

 materiale er utallige, men den giver ved eksempler mulighed for at drage  

 analoge slutninger om indplacering af arbejdet i laboratorieklasser.
 Anvisningen er opdelt i to afsnit: 1: »Generelt om  

 projektvurdering« der beskriver de biologiske aspekter, der skal  

 inddrages i en projektvurdering af eventuelle risici, og som giver generelle  

 retningslinier for valg af laboratorieklasse. 2: »Projektvurdering i  

 praksis«, som giver eksempler på kombinationer af biologiske systemer,  

 analyse af disse og den resulterende indplacering i laboratorieklasse.
1. Generelt om projektvurdering Ifølge bekendtgørelse nr. 578 af 1. september 1987 om genteknologi og  

 arbejdsmiljø, bilag 2, skal følgende forhold inddrages ved vurderingen af  

 mulige farer for sikkerhed og sundhed ved de benyttede biologiske systemer:
A.
Sygdomsfremkaldende egenskaber ved benyttede mikroorganismer.
B.
Sundhedsskadelige egenskaber ved stoffer, som det overførte genetiske  

 materiale medfører dannelse af.
C.
Mulige sundhedsfarer ved arbejde med hele dyr og planter samt  

 cellekulturer, herunder benyttede virus og virusfragmenter.
 D. Øvrige mulige sundhedsfarer ved alle dele af de benyttede biologiske  

 systemer, såsom vært, vektor, donor og genteknologisk fremstillet organisme,  

 herunder vurdering af biologisk indeslutningsgrad.
1.1 Indplacering af organismer i risikogrupper Ifølge punkt A. i bilag 2, jf. ovenfor, skal sygdomsfremkaldende  

 egenskaber ved benyttede mikroorganismer inddrages i projektvurderingen.
Ved  

 denne vurdering skal en anvendt organisme indplaceres i en risikogruppe.
Til  

 indplacering anvendes 4 risikogrupper, der definerer stigende risiko for  

 human sygdom.
 De 4 risikogrupper beskrives således:
 Risikogruppe I:
 En organisme, som efter al sandsynlighed ikke forårsager human sygdom.
 Risikogruppe II:
En organisme, som kan give human sygdom, og som kan udgøre en fare for  

 laboratoriepersonale.
Udsættelse for organismen i laboratoriet resulterer  

 sjældent i infektion.
 Risikogruppe III:
En organisme, som kan give alvorlig human sygdom, og som kan udgøre en  

 alvorlig fare for laboratoriepersonale.
Der kan være risiko for spredning i  

 samfundet.
 Risikogruppe IV:
En organisme, som giver alvorlig human sygdom, og som er en alvorlig fare  

 for laboratoriepersonalet.
Der er stor risiko for spredning i samfundet.
 I bilaget findes en liste, der giver eksempler på indplacering af  

 organismer i risikogrupper.
Ved genteknologisk arbejde med organismer, der ikke er nævnt i bilaget,  

 påhviler det den ansvarlige forskningsleder at foretage en forsvarlig  

 indplacering af organismen.
Der skal i denne indplacering i det mindste tages  

 hensyn til nedennævnte forhold:
1. Organismens humane patogenicitet, herunder - forårsaget sygdom og patogenicitetsmekanisme, herunder invasivitet,  

 virulens, infektionsvej og -sted - kommunikabilitet, transmissionsevne - infektiøs dosis - værtsspektrum og -specificitet - antibiotikaresistens - toksindannende egenskaber 2. Organismens allergifremkaldende egenskaber.
 3. Organismens kolonisationsevne.
 4. Eksistensen af effektiv profylakse og behandling.
 Man skal iøvrigt være opmærksom på, at en hvilken som helst organisme -  

 uanset genteknologi - skal behandles under behørig hensyntagen til dens  

 patogene egenskaber, og med hensyntagen til at genevoldende effekter kan  

 variere fra person til person, afhængig af almentilstanden.
1.2 Det overførte genetiske materiales betydning ved  

 projektvurdering Ifølge punkt B. i bilag 2 skal sundhedsskadelige egenskaber ved stoffer,  

 som det overførte genetiske materiale medfører dannelse af, inddrages i  

 projektvurderingen.
 Det overførte genetiske materiale, d.v.s. det rekombinante DNA, vil oftest  

 indeholde information af to forskellige typer: Der kan dels være tale om, at  

 det overførte genetiske materiale koder for et produkt, normalt af  

 proteinnatur dels kan det genetiske materiale have regulerende funktion.  

 Begge typer af information vil hyppigt være til stede i den samme vektor.  

 Herudover indeholder de fleste vektorer diverse selektionsmarkører,  

 sædvanligvis gener for antibiotika-resistenser.
1.2.1 Produkter Ved projektvurderingen skal der især lægges vægt på, om det overførte  

 genetiske materiale medfører dannelse af:
1. Toksiner, der er giftige overfor vertebrater  

 (hvirveldyr), og som har en LD50 værdi mindre end 100 mikrogram pr. kg  

 legemsvægt.
Toksiners toksicitet inddeles i 3 intervaller efter deres LD50  

 værdi ifølge NIH-guidelines (1):
 1 mikrogram - 100 mikrogram/kg legemsvægt: Toksiske, fx Staphyllococcus  

 aureus alfa- og betatoksin, ricin, Yersinia pestis toksin.
 100 nanogram - 1000 nanogram (1 mikrogram)/kg legemsvægt: Meget toksiske,  

 fx alfa- og epsilontoksin fra Clostridium perfringens.
 Mindre end 100 nanogram/kg legemsvægt: De mest toksiske, fx botulinum-,  

 tetanus-, difteri- og dysenteritoksiner.
 Denne 3-deling anvendes ved indplacering af genteknologisk arbejde i  

 laboratorieklasserne 2, 3 og 4.
2. Biologisk højvirksomme stoffer.
Herved menes  

 stoffer, der har signalfunktion i den menneskelige organisme, fx hormoner,  

 lymfokiner, vækstfaktorer og visse onkogenprodukter (onkoproteiner).
 Det væsentligste at vurdere ved projekter, der indebærer dannelse af  

 biologisk højvirksomme stoffer, er ikke i så høj grad disse stoffers akutte  

 toksicitet, da de normalt vil have en LD50 værdi, der ligger væsentligt  

 højere end 100 mikrogram/kg legemsvægt.
 Det væsentlige er derimod at vurdere risikoen for genevoldende biologiske  

 effekter, der kan være forbundet med, at et biologisk højvirksomt stof  

 produceres og virker på forkert sted, forkert tidspunkt, eller i forøget  

 koncentration, herunder muligheden for cellulær transformation.
Som eksempel på denne vurdering kan nævnes dannelse af biologisk  

 højvirksomt stof i en mikrobiel vært.
Her skal der tages hensyn til  

 organismens kolonisationsevne, evne til at overføre genetisk materiale til  

 andre organismer, og stoffets biologiske effekt, idet en evt. kolonisering af  

 værtsorganismen i tarmkanal eller luftveje må antages at kunne give anledning  

 til en vedvarende lokal dosis af det pågældende stof.
Yderligere kan det være  

 relevant - i mangel af LD50 værdier - at inddrage den normalfysiologiske  

 koncentration af stoffet i vurderingen.
Fx er den fysiologiske koncentration af IGF-1 (Insulin-like Growth  

 Factor-1) ca. 14 mikrogram/kg legemsvægt hos en person, der vejer 70 kg.
Det  

 vides ikke, hvor høje koncentrationer, der skal til, før forholdene bliver  

 ufysiologiske, endsige patologiske.
 Et andet eksempel på vurdering af projekter med biologisk højvirksomme  

 stoffer er arbejde i cellekulturer med protoonkogener og de deraf opståede  

 onkogener, der er medvirkende i cellers vækst- og differentieringsmønster  

 samt transformation.
Det vigtigste at tage stilling til her vedrørende eventuelle risici, jf.  

 bekendtgørelsens bilag 2, punkt C, er, om vektoren (virusset) har human  

 specificitet, om der er hjælpervirus til stede og, hvis der er, om denne har  

 samme værtsspecificitet som vektoren.
Desuden skal effekten af det biologisk  

 højvirksomme stof samt udtryksstyrken af det tilsvarende gen (fx onkogen)  

 vurderes.
 I vurderingen af udtryksstyrken spiller tilstedeværelsen af særlige  

 reguleringssekvenser, herunder stærke promotorer, en rolle.
 Endelig skal man være opmærksom på, at gener for biologisk højvirksomme  

 stoffer kan være konserverede gennem evolutionen, og derved kan sådanne  

 stoffer fra andre organismer være aktive i mennesket (fx svineinsulin og  

 c-ras fra gær).
 3. Antibiotikaresistens betragtes her sammen med  

 øvrige produkter, idet plasmidbåret resistens udøves via enzymatisk  

 nedbrydning af antibiotikummet, fx beta-lactamase mod penicilliner og  

 cephalosporiner, acetyl transferase mod kloramfenicol og en lang række andre  

 enzymer, der adenylerer, acetylerer eller fosforylerer stoffet.
 Projekter, der indebærer overførsel af antibiotikaresistens, skal  

 forhåndsgodkendes af Arbejdstilsynet, hvis denne overførsel kan bringe brugen  

 af det pågældende antibiotikum til kontrol af sygdomsfremkaldende agenser i  

 fare, jf. bekendtgørelsens bilag 4.
Overførsel af antibiotikaresistens benyttes i vid udstrækning i  

 gensplejsningsforsøg til at udvælge de kloner, der har optaget det  

 rekombinante arvemateriale.
Disse resistenser er vektor (plasmid) bårne og  

 kan dermed let overføres til andre organismer, især hvis organismerne er nært  

 beslægtede.
Det kan i mange tilfælde være vanskeligt at afgøre, hvorvidt en  

 given organisme har erhvervet eller kan erhverve en sådan egenskab naturligt,  

 idet det er diskutabelt, hvad der forstås ved »naturligt«.
Det kan derimod med større lethed afgøres, om brugen af  

 antibiotikaresistens kan have uheldige følger for bekæmpelse af smitsomme  

 sygdomme.
Det er derfor væsentligt at vurdere, om den overførte  

 antibiotikaresistens er rettet mod et af de præparater, der primært benyttes  

 til at bekæmpe netop den organisme, hvori resistensen indføres.
For eksempel  

 vil det være uheldigt at indføre resistens mod penicillin i Bacillus  

 anthracis, idet penicillin netop benyttes til at bekæmpe miltbrand med.
 I forbindelse med anvendelse af selektionsmarkører henledes opmærksomheden  

 på mulighederne for at udvikle alternative vektorer med andre markører end  

 antibiotika-resistens, fx evne til overvindelse af særlige vækstkrav for  

 værtorganismen.
4. Andet.
Her tænkes på produkter med andre evt.  

 genevoldende effekter end ovennævnte, fx proteiner, der kan have  

 allergifremkaldende effekter, eller mikrobielle virulensfaktorer.
1.2.2 Vektorer Vektorer anvendes til at indføre genetisk materiale i en værtsorganisme.
 Som udgangsmateriale stammer vektorer fra:
 - Bakteriofager:
Virus med prokaryoter som værter.
Fager kan være transducerende, enten  

 specielt transducerende eller generelt transducerende.
 - Plasmider:
 Ekstrakromosomalt, cirkulært DNA med replikationsevne og evne til evt. at  

 overføre DNA til en anden celle ved konjugation.
 - Virus:
Virus med eukaryoter som værter.
Det kan enten være DNA-virus, som fx SV40  

 eller RNA-virus som fx retrovirus.
Der er udviklet mange sammensatte vektorsystemer indeholdende såvel  

 plasmidelementer som viruselementer.
Kendskab til oprindelsen af de enkelte  

 vektorelementer, d.v.s. hvilke plasmid- og viruselementer, der indgår i  

 vektoren, er af betydning for vurderingen af en given anvendt vektor.  

 Vurderingen skal indeholde følgende aspekter:
 - Overførselsevne:
 Om vektorsystemet er konjugerbart eller non-konjugerbart, d.v.s. kan det  

 genetiske materiale overføres til andre organismer end værtsorganismen.
 - Værtsspecificitet:
 Hvilke organismer vektoren kan overføres til og udtrykkes i.
 - Hjælpervirus:
 Tilstedeværelse af hjælpervirus i værtscellen, hvorved det genetiske  

 materiale kan spredes.
 Da vektoren spiller en rolle i overførsel fra en organisme/celle til en  

 anden, skal det vurderes, om det rekombinante genetiske materiale kan  

 indføres/integreres i den menneskelige organisme/det humane genom ved fx  

 rekombination, konjugation, hjælperfunktion eller lignende.
 Risikoen ved en sådan indførsel/integrering af rekombinant genetisk  

 materiale skal indgå i den samlede projektvurdering.
1.3 Biologisk indeslutning I projektvurderingen skal den biologiske indeslutningsgrad indgå for hvert  

 vært-vektor system, jf. bekendtgørelsens bilag 2 punkt D.
Der skal tilstræbes  

 en så høj grad af biologisk indeslutning som muligt.
Biologisk indeslutning  

 er ikke et veldefineret begreb, men beskriver et vært-vektor system, vurderet  

 under et, hvor følgende forhold er begrænsede, jf. bilag 7 som ændret ved  

 bekendtgørelse nr. 355 af 29. maj 1989:
 Der er etableret to niveauer af biologisk indeslutning, B 1 og B 2.
B 1 betegner et vært-vektor system, der giver moderat grad af biologisk  

 indeslutning.
Anerkendelse som et B 1 system hviler på en viden om  

 organismens og vektorens egenskaber med hensyn til overlevelse og formering,  

 samt om mekanismer for udveksling af genetisk materiale.
B 2 betegner et vært-vektor system, der giver høj grad af biologisk  

 indeslutning.
Anerkendelse som et B 2 system hviler på eksperimentelle data  

 angående organismens og vektorens egenskaber, herunder det genetiske  

 materiales konstruktion, stabilitet og overførbarhed samt vært-vektor  

 systemets overlevelse og formering under non-permissive laboratorieforhold,  

 der repræsenterer det relevante naturlige miljø.
 Det gælder for disse systemer, at frekvensen af udslip af rekombinant  

 arvemateriale, enten via overlevelse af organismen eller via overførsel af  

 rekombinant arvemateriale, skal være mindre end 10-8 under særlige  

 laboratorieforhold.
1.3.1 Eksempler på B 1 systemer Som eksempel på systemer med moderat grad af biologisk indeslutning kan  

 nævnes som vært E. coli K-12, hvor denne ikke indeholder autonome eller  

 integrerede konjugative plasmider eller generelt transducerende fager, og  

 hvor vektoren er non-konjugerbar, fx Col E 1 eller derivater heraf.
E. coli K-12 er en laboratoriestamme, der har mistet flere egenskaber i  

 forhold til vildtype E. coli.
Disse manglende egenskaber gør, at den er  

 apatogen og har svært ved at kolonisere tarmen hos mennesker.
De egenskaber,  

 E. coli K-12 har mistet, omfatter:
- antigen K, der er knyttet til celleoverfladen og hvis tilstedeværelse  

 giver høj invasivitet - del af lipopolysaccharid sidekæde - evne til fimbriedannelse, der er nødvendig for vedhæftning til  

 tarm-epithelieceller - resistens over for lysis af human serum komplement - nogen resistens over for fagocytose af hvide blodlegemer.
 E. coli K-12 kan dog overleve uden for tarmen eller kulturvæsker, men dens  

 formering uden for kulturvæsker er begrænset, og sammen med en  

 non-konjugerbar vektor (mangler transfer-gener) begrænses overførsel af  

 genetisk materiale fra værtsklonen til andre organismer.
Et andet eksempel på systemer med moderat grad af biologisk indeslutning  

 er cellekulturer fra højere eukaryoter med egnede vektorer, der ikke kan  

 spredes, idet disse cellers vækstkrav er komplicerede, og overlevelse uden  

 for kulturvæsker derfor betragtes som minimal.
På grund af vævskompatibilitet  

 anbefales det, at der ikke arbejdes med egne celler, idet evt. etablering af  

 cellerne i organismen med uønsket effekt til følge kan forekomme.
1.3.2 Eksempler på B 2 systemer Som eksempel på systemer, der giver høj grad af biologisk indeslutning,  

 kan nævnes E. coli K-12, stamme chi 1776 som vært med fx pBR322 som vektor,  

 eller E. coli DP 50 typer med fag-vektorer af Charon- og gtWES type.
Desuden  

 kan nævnes Bacillus subtilis, ASB 298 med fx pUB 110 som vektor.
 Cellekultursystemer betragtes som systemer med høj grad af biologisk  

 indeslutning, hvis det er vist, at cellerne ikke indeholder hjælpervirus for  

 en given anvendt viral vektor.
1.4 Valg af laboratorieklasse Laboratorier, hvori der skal udføres genteknologisk arbejde, skal  

 klassificeres af Arbejdstilsynet.
Klassifikationen foretages i 4 klasser (*),  

 hvor der i klasse 1 laboratorier kun må foretages forsøg af laveste  

 farlighed.
Klassifikation til klasse 2, 3 og 4 stiller stigende krav til  

 indretning og sikkerhedsforanstaltninger.
Klasse 1 Hvis det vurderes, at de biologiske systemer ikke indebærer nogen fare  

 eller kun en minimal fare, skal arbejdet mindst udføres i laboratorieklasse  

 1.
 Som hovedregel indplaceres arbejde med organismer i risikogruppe I i  

 laboratorieklasse 1.
Klasse 2 Hvis det vurderes, at de biologiske systemer indebærer en moderat fare,  

 skal arbejdet mindst udføres i laboratorieklasse 2.
 Som hovedregel indplaceres genteknologisk arbejde med organismer i  

 risikogruppe II i laboratorieklasse 2. Arbejde med toksiner med en LD50-værdi  

 fra 1 til 100 mikrogram/kg legemsvægt skal udføres i laboratorieklasse 2. Ved  

 arbejde med biologisk højvirksomme stoffer skal man i særlig grad være  

 opmærksom på, at de samlede omstændigheder ved arbejdets udførelse kan  

 nødvendiggøre, at arbejdet skal udføres i en højere laboratorieklasse end  

 klasse 1.
Klasse 3 Hvis det vurderes, at de biologiske systemer indebærer fare for alvorlige  

 eller potentielt dødelige sygdomme, skal arbejdet mindst udføres i  

 laboratorieklasse 3.
Sådanne projekter skal forhåndsgodkendes af Arbejdstilsynet.
Som  

 hovedregel indplaceres arbejde med organismer i risikogruppe III i  

 laboratorieklasse 3. Ligeledes indplaceres arbejde med toksiner med en LD50  

 værdi fra 100 til 1000 ng/kg legemsvægt i laboratorieklasse 3.
Som udgangspunkt vil arbejde med en eukaryot viral vektor med højt udtryk  

 af et biologisk højvirksomt gen-produkt skulle udføres i laboratorieklasse 3,  

 hvis den virale vektor kan inficere humane celler, og arbejdet samtidig involverer tilstedeværelse af et  

 hjælpervirus med samme værtsspecificitet.
Klasse 4 Hvis det vurderes, at de biologiske systemer indebærer større fare for  

 alvorlige eller potentielt dødelige sygdomme, eller farer for uhelbredelige  

 alvorlige eller potentielt dødelige sygdomme, skal arbejdet udføres i  

 laboratorieklasse 4. Disse projekter skal forhåndsgodkendes af  

 Arbejdstilsynet.
 Som hovedregel indplaceres arbejde med organismer i risikogruppe IV i  

 laboratorieklasse 4. Ligeledes indplaceres arbejde med toksiner med en LD50  

 værdi under 100 ng/kg legemsvægt i laboratorieklasse 4.
 Hvis særlige betingelser er til stede, fx god biologisk indeslutning,  

 enten ved fravær af hjælpervirus eller konjugative plasmider, se afsnit 1.3,  

 kan nedklassificering overvejes.
2. Projektvurdering i praksis Analyse og vurdering af et givent projekt skal foretages analogt med de  

 følgende specifikke eksempler på indplacering af projekter i  

 laboratorieklasserne 1, 2 og 3. Analysen skal inddrage relevante aspekter,  

 der er omtalt i foregående kapitel.
2.1 Eksempler på projekttyper Det er ikke alle aspekter, der er lige relevante ved vurderingen af  

 forskellige projekter.
Der kan skelnes imellem følgende hovedtyper af  

 projekter:
- de anvendte mikroorganismers patogenicitet, - hvor velkarakteriseret det overførte genetiske materiale er, - tilstedeværelse af konjugerbare plasmider eller generelt transducerede  

 fager i vært-vektor systemet, - eventuelle genevoldende effekter ved gen-produkter.
Projekter, der involverer »shotgun« kloning fra patogener til  

 apatogene prokaryoter eller lavere eukaryoter, skal vurderes i henhold til  

 den risikogruppe, hvori donororganismen er indplaceret, da det her endnu ikke vides, om enkelte kloner har fået  

 overført uønskede egenskaber.
Ved senere subkloninger, eller hvis der  

 arbejdes med velkarakteriseret genetisk materiale, der ikke koder for  

 produkter med genevoldende effekter, kan nedklassificering foretages i  

 henhold til den risikogruppe, som værtsorganismen er indplaceret i.
Det  

 væsentligste aspekt, der gør sig gældende ved overvejelse om  

 nedklassificering, er vært-vektor systemets biologiske indeslutningsgrad (se  

 afsnit 1.3). I denne forbindelse skal det vurderes:
 - om plasmidvektorer er non-konjugerbare (mangler tra-gener) og/eller  

 non-mobiliserbare (mangler mob-gener), og om værten (fx E. coli K-12)  

 indeholder integrerede eller uafhængigt replikerende konjugative plasmider,  

 der ville kunne mobilisere introducerede rekombinante non-konjugerbare  

 plasmider.
- om anvendte fagvektorer er specielt transducerende eller generelt  

 transducerende, og om værten (fx E. coli K-12) indeholder generelt  

 transducerende fager.
Det skal nævnes, at flere hyppigt anvendte fagvektorer  

 er generelt transducerende, fx M13. Sådanne vært-vektor systemer betragtes  

 ikke som biologisk indesluttede.
Mange projekter, hvor M13 benyttes til  

 sekvensbestemmelse, vil alligevel kunne udføres i laboratorieklasse 1, da  

 projekterne ikke på anden måde frembyder risici.
 Det væsentligste at vurdere vedrørende disse projekter er meget analogt  

 med A):
- den mikrobielle værts patogenicitet, - tilstedeværelse af konjugative plasmider eller generelt transducerende  

 fager, - det overførte genetiske materiales velkarakteriserethed m.h.t.  

 genevoldende effekter, samt - om det overførte genetiske materiale koder enten for proteiner, som kan  

 have en effekt på humane celler udefra (eksternt) eller for proteiner, der  

 alene udøver en effekt, hvis de udtrykkes i den humane celle (internt).
 Det væsentligste at vurdere vedrørende sådanne projekter er:
- om det overførte genetiske materiale koder for produkter med biologisk  

 eller evt. patogen/toksisk effekt, - promotorstyrke og evt. styrken af andre reguleringssekvenser, - om den anvendte vektor har human specificitet ligeledes om den kan  

 inficere eller transformere humane celler, - om der er hjælpervirus tilstede.
2.2 Eksempler på laboratorieklasse 1 projekter Pyrimidin nukleotid biosyntese i E. coli.
Vært: E. coli K-12 Donor: E. coli K-12 Vektor: pBR322 Gen. mat.: pyr D, pyr E, pyr F.
 Analyse:
E. coli K-12 er apatogen og en organisme i risikogruppe I.
Vektoren er  

 non-konjugativ og giver sammen med E. coli K-12 en moderat grad af biologisk  

 indeslutning.
Det klonede genetiske materiale er dokumenteret til kun at  

 indeholde de nævnte gener, hvis produkter ikke er toksiske, biologisk  

 højvirksomme eller på anden måde risikobetonede.
Resistensen mod tetracyclin,  

 der kodes for på vektoren og som ville være det typiske bredspektrede  

 præparat mod patogene enterobakterier, mistes hos rekombinanterne, når  

 pyr-generne klones i Bam HI site i pBR322.
 Konklusion:
 Projektet kan udføres i laboratorieklasse 1.
 Fremstilling af humant Adrenocorticotropisk hormon (ACTH).
Vært: Bacillus subtilis (asporogen stamme) Donor: humane hypofyser Vektor: pUB110 samt stærk Bacillus promotor Gen. mat.: cDNA for ACTH-genet Analyse:
Asporogen Bacillus subtilis, med en reversions frekvens for sporedannelse,  

 der er lavere end 10-7, er en organisme i risikogruppe I.
Vektoren pUB110 er  

 ikke mobiliserbar i Bacillus, og bærer ikke resistens overfor antibiotika,  

 der er rettet mod patogene Bacillus-arter.
Det overførte genetiske materiale koder for ACTH af human oprindelse.
ACTH  

 er et proteinhormon og er et biologisk højvirksomt stof.
Genteknologisk  

 arbejde, hvor biologisk højvirksomme stoffer udtrykkes i en fremmed vært kan  

 give grund til, at projektet skal udføres i en højere laboratorieklasse end  

 klasse 1.
 Konklusion:
 Da vært-vektor systemet imidlertid giver en moderat biologisk  

 indeslutning, kan projektet udføres i laboratorieklasse 1.
 Onkogen effekt i mammale celler.
Vært: 3T3 musecellelinie Donor: Abelson murine leukemia virus Vektor: pCGBPV9 Gen. mat.: Oncogenet abl Analyse:
Vektoren, pCGBPV9, er en sammensat vektor, med replicon fra E.coli ColE1  

 og fra Bovin papilloma virus.
Ingen del af vektoren har human specificitet.  

 Det overførte genetiske materiale er isoleret fra Abelson murine leukemia  

 virus, der kan inficere mus, rotter og hamster, men ikke mennesket, og ikke  

 kan transformere humane celler in vitro.
Onkogenet abl er et isoleret fragment, og det overførte genetiske  

 materiale indeholder ikke virusstruktur proteingener, hvorfor virus-partikler  

 ikke kan udvikles.
Værten er en cellekultur med celler fra en højerestående  

 eukaryot, der ikke indeholder hjælpervirus.
 Konklusion:
Onkogenprodukter er biologiske højvirksomme, og giver anledning til at  

 overveje om projekter skal udføres i en højere laboratorieklasse end klasse  

 1. Da oncogenet abl ikke virker eksternt på celler og da det biologiske system ikke indeholder  

 elementer med human specificitet og derved ikke kan etableres i mennesket, og  

 da der ikke kan udvikles viruspartikler, giver det moderat biologisk  

 indeslutning, hvorfor projektet kan udføres i laboratorieklasse 1.
2.3 Eksempel på laboratorieklasse 2 projekt At rejse antistoffer mod tuberkulose-antigener.
Vært: E. coli K-12 Donor: Mycobacterium tuberculosis Vektor: pBR322 Gen. mat.: gener for M. tuberculosis antigener Analyse:
Mycobacterium tuberculosis er en organisme i risikogruppe III.
Vektoren er  

 non-konjugerbar og giver sammen med E. coli K-12 som vært en moderat  

 biologisk indeslutning.
De klonede gener for M. tuberculosis antigener er  

 ikke velkarakteriserede, da kloning er foretaget ved »shotgun«  

 metoden, og der kan muligvis påføres værten patogene egenskaber.
 Konklusion:
 Som hovedregel skal arbejde med organismer i risikogruppe III udføres i  

 laboratorieklasse 3. Da vært-vektor systemet giver moderat grad af biologisk  

 indeslutning, kunne nedklassificering til klasse 1 overvejes, men da det  

 overførte genetiske materiale er fremkommet ved »shotgun« metoden  

 og dermed ikke er velkarakteriseret, skal projektet udføres i  

 laboratorieklasse 2.
 Når enkelte kloner er velkarakteriserede m.h.t. det overførte genetiske  

 materiale og dets produkters evt. skadelige virkninger, kan nedklassificering  

 til laboratorieklasse 1 overvejes.
2.4 Eksempel på laboratorieklasse 3 projekt Ekspression i eukaryote celler af gen kodende for FGF-lignende faktor  

 (Fibroblast Growth Factor-lignende faktor).
 Vært: Hamstercellelinie og Murin amfotrop pakkecellelinie.
 Donor: Homo sapiens.
Vektor: Retroviral vektor, deriveret fra murint leukæmivirus.
Vektoren  

 indeholder mindre end 2/3 af det retrovirale genom.
Indeholder G418  

 resistens.
Gen.mat.: FGF-lignende vækstfaktor.
Genet udtrykkes under kontrol af LTR's  

 (Long Terminal Repeat) enhancer/promotor.
Vektoren med det indsatte gen indføres i pakkecellelinien, hvorved der  

 dannes retrovirus-partikler med bred værtsspecificitet.
Det høstede virus  

 anvendes til at inficere hamsterceller in vitro.
 Analyse:
Det klonede gen koder for et biologisk højvirksomt stof, der ved en  

 fysiologisk koncentration på få pg/ml vil kunne udøve en effekt på celler.  

 Der er derfor grund til at overveje om arbejdet skal udføres i en højere  

 laboratorieklasse end klasse 1. Det klonede gen udtrykkes under kontrol af  

 LTR's promotor, d.v.s. under ikke fysiologiske betingelser.
Det kan ikke  

 udelukkes, at der ved rekombination i pakkecellelinien kan dannes  

 replikationskompetente hjælpervirus med bred værtsspecificitet, incl. humane  

 celler.
 Konklusion:
 Idet der kan dannes replikationskompetente hjælpevirus med bred  

 værtsspecificitet er vært-vektor systemet uden biologisk indeslutning og  

 arbejdet skal derfor mindst udføres i laboratorieklasse 2.
 Da der ydermere her er tale om et biologisk højvirksomt stof, der udøver  

 en ekstern effekt på celler ved en meget lav koncentration, og som udtrykkes  

 under kontrol af en middelstærk promotor, skal dette projekt mindst udføres i  

 laboratorieklasse 3.
Erik Andersen Ordliste Følgende ordliste forklarer særlige fagudtryk, sådan som de skal forstås i  

 denne anvisning.
Ikke alle fagudtryk findes i ordlisten, idet fx visse basale  

 termer indenfor mikrobiologi forudsættes bekendte.
 Aktivator:
 Protein, der binder til et DNA-område og forøger transskriptionen af et  

 gen.
 Allergenicitet:
 Evne til at fremkalde overfølsomhedsreaktion.
 Amfotrop virus:
 Virus, der kan krydse artsbarrierer.
 Asporogen:
 Ikke sporedannende.
 Attachmentsite:
 DNA-område, hvor bakteriofag krydser ind i værtskromosomet.
 Autonome:
 Selvstændige, d.v.s. ekstrakromosomale, replikationsdygtige enheder (fx  

 plasmider).
 Biologisk højvirksomme stoffer:
 Stoffer, der har signalfunktion i den menneskelige organisme, fx hormoner  

 og lymfokiner.
 Biologisk system:
 Samtlige anvendte biologiske materialer, d.v.s. alle celler, væv,  

 organismer, virus og plasmider, der anvendes som donor, vært, vektor eller  

 genteknologisk fremstillet organisme.
 Differentiering:
 Ændring af cellefunktion og -morfologi fra stamcelle til specialiseret  

 celle.
 Donor:
 Den organisme eller celle eller det cellemateriale, hvorfra det anvendte  

 genetiske materiale stammer.
 Enhancerregion:
 Et DNA-område, der uafhængig af afstand fra et givet gen og orientering i  

 forhold til genet, forøger transskriptionen.
 Fagocytose:
 Cellulær optagelse af partikler i membranbundne »sække« med  

 efterfølgende nedbrydning af partiklen.
 Generelt transducerende:
 Et vilkårligt stykke DNA kan overføres af fagpartiklen.
 Genteknologi:
 Anvendelse af teknikkerne gensplejsning, herunder selvkloning og deletion  

 samt cellehybridisering.
 Genteknologisk arbejde:
 Anvendelse af genteknologi eller anvendelse af genteknologisk fremstillede  

 celler eller organismer, væv af sådanne organismer samt genteknologisk  

 fremstillede virus.
 Invasivitet:
 Evne til at trænge gennem vævsbarrierer.
 Kolonisationsevne:
 Evne til at etablere sig og reproduceres i en vært, uden nødvendigvis at  

 invadere eller ødelægge væv.
 Kommunikabilitet:
 Overførselsmekanisme mellem værter.
 Konjugation:
 Overførsel af DNA fra en bakterie til en anden gennem pili.
 LD50:
 Median lethal dose, den dosis af et stof der slår 50% af forsøgsdyrene  

 ihjel.
 Non-permissive forhold:
 Forhold, der ikke tillader optimal cellevækst og -deling i kulturen.
 Onkogener:
 Gener der kan transformere celler in vitro.
 Operatorregion:
 DNA-område, hvortil en aktiv repressor bindes.
 Patogen:
 Sygdomsfremkaldende.
 Patologisk:
 Sygelig.
 Profylakse:
 Forebyggelse af sygdom.
 Promotor:
 DNA sekvenser, hvortil RNA-polymerasen binder og starter transskription.
 Protoonkogener:
 Normale cellegener, der er beslægtet med onkogener.
 Replicon:
 Et særligt stykke DNA, der er i stand til selv-replikation (origin of  

 replication).
 Repressor:
 Protein, der binder til et DNA-område og forhindrer transskription af  

 pågældende gen.
 Specielt transducerende:
 Kun DNA nær det fagspecifikke attachmentsite kan overføres af  

 fagpartiklen.
 Transfer-gener:
 Tra-gener, der er nødvendige for overførsel af et plasmid fra en organisme  

 til en anden, ved konjugation.
 Transformation:
 Celleforandring.
 Transmissionsevne:
 Den patogene organismes overførselsevne.
 Vektor:
 Det biologiske materiale, som kan benyttes til at indføre genetisk  

 materiale i en vært.
 Virulens:
 Grad af sygdomsfremkaldende evne (patogenicitet) samt evne til at  

 kolonisere værten.
 Vært:
Den celle eller organisme, hvori det genetiske materiale indføres.
Ved  

 anvendelse af cellehybridiseringsteknik, hvor der ikke meningsfyldt kan  

 skelnes mellem donor og vært, skal de anvendte celletyper alle opfattes som  

 værter.
 Værtsspektrum:
 Bredden af organismer, der kan fungere som værter.
 Værtsspecificitet:
 Hvilke (specifikke) organismer, der kan fungere som vært.
Litteraturliste National Institutes of Health, U.S.A. i Federal Register, vol. 51, no. 88,  

 pp. 16958 - 985, 7. maj 1986.
 Bundesminister fur Forschung und Technologie, Bundesanzeiger Verlagsges  

 mbH., Koln, 28. maj 1986.
 Advisory Comittee on Dangerous Pathogens, Her Majesty's Stationery Office,  

 december 1983.
 World Health Organization, Geneva 1983.
 OECD, Paris 1986.
 Poul Andersson (Gensplejsningsgruppen) for Levnedsmiddelstyrelsen,  

 Publikation nr. 160, februar 1988.
11 Bilag Liste over eksempler på organismer indplaceret i risikogrupperne I, II,  

 III og IV.
 Denne liste giver eksempler på organismer, der er indplaceret i  

 risikogrupperne I, II, III og IV.
Listen er udarbejdet på grundlag af materialet, der er nævnt i  

 litteraturlisten.
Organismerne er nævnt ved artsnavn og ikke som grupper af  

 organismer, og ikke alle organismer er inkluderet i listen.
Listen kan blive  

 ændret i forbindelse med fremkomsten af nye oplysninger.
 Der gøres opmærksom på, at arbejde med organismer listet i risikogruppe I  

 ikke nødvendigvis altid kan udføres i laboratorieklasse 1, og at arbejde med  

 organismer i risikogruppe II ikke altid kan udføres i laboratorieklasse 2  

 o.s.v., idet projektet som helhed skal vurderes til en given  

 laboratorieklasse.
