 Under 28. Marts d.A. er Ratifikationsinstrumenterne til den under 23.  

 Oktober 1926 mellem Danmark og Nederlandene afsluttede Konvention om  

 Arbejderulykkesforsikring blevet udvekslet i Udenrigsministeriet.  

 Konventionen er saalydende:
 Hans Majestæt Kongen af Danmark og Island og Hendes Majestæt Dronningen af  

 Nederlandene har, i Ønsket om at ordne Samarbejdet mellem Danmark og  

 Nederlandene paa Ulykkesforsikringens Omraade, besluttet i denne Anledning at  

 afslutte en Overenskomst, og har som deres Befuldmægtigede udnævnt:
Hans Majestæt Kongen af Danmark og Island: Greve Carl Poul Oscar Moltke,  

 Allerhøjst-sammes Udenrigsminister; Hendes Majestæt Dronningen af Nederlandene:
Herr W.L.F.C.
Ridder van Rappard, Allerhøjstsammes overordentlige Gesandt  

 og befuldmægtigede Minister i København, som, dertil behørigt bemyndigede, er enedes om følgende Bestemmelser:
 1. Fra Danmarks Side indrømmes i Henhold til  

 Bestemmelserne i § 37, sidste Punktum, i den danske Ulykkesforsikringslov af  

 28. Juni 1920 til Fordel for nederlandske Statsborgere den Undtagelse fra  

 Forskrifterne i nævnte Lov, at Bestemmelserne i § 37, 1. Pkt., ikke skal  

 gælde for nederlandske Statsborgeres efterladte.
 Forøvrigt skal nederlandske Statsborgere i enhver Henseende nyde samme  

 Ret, som tilkommer danske Statsborgere i Henhold til den danske  

 Ulykkesforsikringslov af 28. Juni 1920.
 2. Fra Nederlandenes Side erklæres herved, at danske  

 Statsborgere i alle Henseender skal nyde samme Ret, som tilkommer  

 nederlandske Statsborgere ifølge den nederlandske Ulykkesforsikringslov for  

 Arbejdere i Industri m.v. af 1921, Ulykkesforsikringsloven for Arbejdere i  

 Landbrug m.v. af 1922 og Søulykkesloven af 1919.
3. Erstatninger, som der i Henhold til gældende  

 Lovbestemmelser i et af de kontraherende Lande kan gøres Krav paa ved  

 Ulykkestilfælde, tilkendes og fastsættes efter de Regler, som i saa Henseende  

 til enhver Tid er gældende i det Land, hvis Ulykkesforsikringslov er  

 anvendelig paa det paagældende Ulykkestilfælde.
Ligeledes skal den  

 erstatningsberettigede i alle Sager, som angaar forsikringsmæssige  

 Rettigheder og Pligter, være underkastet Lovgivningen i det Land, hvis  

 Ulykkesforsikringslov er anvendelig paa Ulykkestilfældet.
 4. Naar der ved Anvendelsen af et af Landenes  

 Ulykkesforsikringslovgivning skal udfindes en Arbejdsfortjeneste, som har  

 været fastsat i det andet Lands Mønt, skal Omregningen finde Sted paa  

 Grundlag af et fast Kursforhold, som vil være at fastsætte af hver af de to  

 kontraherende Landes Regeringer, forsaavidt angaar Anvendelsen af det  

 paagældende Lands Lovgivning, og som vil være at meddele det andet Lands  

 Regering.
 5. Det danske Arbejderforsikrings-Raad og følgende  

 nederlandske Institutioner: Rijksverzekeringsbank, Raden van Arbeid,  

 Bedrijfsvereeningen, samt de Organisationer og Personer, der udpeges af det  

 nederlandske Ministerium, hvem Iværksættelsen af Loven af 1919 vedrørende  

 Søulykker paahviler, skal i de Tilfælde, der omhandles i denne Overenskomst  

 imod Refusion af de derved paaløbne Omkostninger, bistaa hinanden, ligesom  

 paa Begæring bistaa anden Forsikringsindretning, som i Medfør af nogen af de  

 ovennævnte Love overtager Arbejdsgiveres Risiko for Ulykkestilfælde under  

 Arbejde, ved Fremskaffelse af Oplysninger og Udbetaling af Erstatninger.
 6. Saafremt nogen, der har sin Hovedvirksomhed i et af  

 de to kontraherende Lande, anvender Arbejdere ved Arbejde i det andet Land,  

 og saafremt Arbejdet er af den Beskaffenhed, at begge Landes  

 Ulykkesforsikringslovgivning finder Anvendelse paa det, skal Loven i det  

 Land, hvor Arbejdet udføres, gælde med Hensyn til Forsikringen forsaavidt ej  

 andet nedenfor bestemmes.
7. Loven i det Land, hvor Virksomheden i Hovedsagen  

 udøves, skal gælde, Hvorvidt et Arbejde skal anses som kortvarigt, ikke selvstændigt, eller  

 hvorvidt Arbejdere skal anses som udsendte i saadan Anledning som anført  

 under 2) afgøres af vedkommende Myndighed i det Land, hvor Arbejdet udføres.  

 Som kortvarigt Arbejde vil i alle Tilfælde være at anse Arbejde, som i det  

 paagældende Land ikke varer ud over seks Maaneder.
 8. Forsaavidt angaar Transportvirksomhed (Land-, Sø-  

 og Lufttrafik), der som Bedrift regelmæssig drives i mere end det ene af de  

 to Lande, gælder det Lands Lov, hvor Bedriften har sit Sæde.
 Dog henhører Arbejdere, der beskæftiges ved saadan Virksomhed i det andet  

 Land, og som har fast Bopæl der, under dette Lands Lov.
 9. Saafremt der til Ladning og Losning eller  

 Reparationsarbejde om Bord i et Skib eller Luftfartøj, der er hjemmehørende i  

 et af de to Lande, under Fartøjets Ophold i det andet Land, antages Arbejdere  

 fra det Land, hvor Opholdet finder Sted, henhører disse Arbejdere under dette  

 Lands Lov.
 10. Nærværende Overenskomst kommer ikke til Anvendelse  

 paa de Love, som er eller bliver udstedte i Danmark eller Nederlandene  

 angaaende forøget Erstatning til Søfolk for Ulykkestilfælde som Følge af  

 Krigstilstand.
 11. Nærværende Overenskomst skal ratificeres og  

 Ratifikationerne udveksles saa snart som muligt.
 12. Overenskomsten, der træder i Kraft Dagen efter, at  

 Udvekslingen af Ratifikationerne har fundet Sted, er anvendelig paa de  

 Ulykkestilfælde, der indtræffer fra og med Ikrafttrædelsesdagen.
13. Nærværende Overenskomst kan opsiges af hver af de  

 kontraherende Parter med et Varsel af mindst et Aar.
Opsigelsen kan kun træde  

 i kraft fra et Kalenderaars Begyndelse.
 Til Bekræftelse heraf har de dertil Befuldmægtigede undertegnet nærværende  

 Overenskomst, in duplo affattet i det danske og det nederlandske Sprog,  

 hvilke Tekster begge er autentiske, og forsynet den med deres Segl.
København, den 23. Oktober 1926 C.
Moltke.
