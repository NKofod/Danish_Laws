Bekendtgørelse om ændring af bekendtgørelse om overvågning og bekæmpelse af BSE hos kvæg (Forhøjelse af alder for obligatorisk BSE-undersøgelse af almindelige slagtekreaturer med oprindelse i visse lande) § 1 I bekendtgørelse nr. 499 af 26. maj 2011 om overvågning og bekæmpelse af BSE hos kvæg foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen gennemfører dele af Kommissionens beslutning 2009/719/EF af 28. september 2009 om tilladelse til, at visse medlemsstater reviderer deres årlige BSE-overvågningsprogrammer, EU-Tidende 2009, L 256, s. 35, som senest ændret ved Kommissionenes gennemførelsesafgørelse 2011/358/EU af 17. juni 2011 om ændring af beslutning 2009/719/EF om tilladelse til, at visse medlemsstater reviderer deres årlige BSE-overvågningsprogrammer, EU-Tidende L 161, s. 29. I bekendtgørelsen er medtaget visse bestemmelser fra Europa-Parlamentets og Rådets forordning nr. 999/2001 af 22. maj 2001 om fastsættelse af regler for forebyggelse af, kontrol med og udryddelse af visse transmissible spongiforme encephalopatier, EU-Tidende 2001, L 147, side 1ff, som senest ændret ved Kommissions forordning (EU) nr. 189/2011 om ændring af bilag VII og IX til Europa-Parlamentets og Rådets forordning (EF) nr. 999/2001 om fastsættelse af regler for forebyggelse af, kontrol med og udryddelse af visse transmissible spongiforme encephalopatier, EU-Tidende 2011 L 53, s. 56. Ifølge artikel 288 i EF-traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark« 2. § 6, stk. 1, affattes således:
 »Ved slagtning til konsum af kreaturer, ved aflivning af kreaturer samt fra selvdøde kreaturer skal hjernestammen udtages og indsendes til undersøgelse for BSE efter følgende procedurer:
 1) For kreaturer, der har oprindelse i Danmark, Belgien, Cypern, Estland, Finland, Frankrig, Grækenland, Irland, Italien, Letland, Litauen, Luxembourg, Malta, Nederlandene, Polen, Portugal, Slovakiet, Slovenien, Spanien, Storbritannien og Kanaløerne og Isle of Man, Sverige, Tjekkiet, Tyskland, Ungarn og Østrig gælder følgende:
 a) Almindelige slagtekreaturer i en alder af 72 måneder og derover, der slagtes til konsum, skal undersøges for BSE.
 b) Nødslagtede kreaturer, AM-dyr, OT-dyr, selvdøde og aflivede kreaturer i en alder af 48 måneder eller derover, skal undersøges for BSE.
 2) For kreaturer, der er født i andre lande end de i nr. 1, nævnte lande, gælder følgende:
 a) Almindelige slagtekreaturer i en alder af 30 måneder eller derover, der slagtes til konsum, skal undersøges for BSE.
b) Nødslagtede kreaturer, AM-dyr, OT-dyr, Selvdøde og aflivede kreaturer i en alder af 24 måneder eller derover, skal undersøges for BSE.« 3. § 13, stk. 1, affattes således:
»Brugeren af en besætning skal sikre, at der fra hjemmeslagtede kreaturer, der slagtes i en alder af 72 måneder eller derover, bliver udtaget hjernestamme til undersøgelse for BSE.
Aldersgrænsen på 72 måneder gælder kreaturer, der har oprindelse i Danmark, Belgien, Cypern, Estland, Finland, Frankrig, Grækenland, Irland, Italien, Letland, Litauen, Luxembourg, Malta, Nederlandene, Polen, Portugal, Slovakiet, Slovenien, Spanien, Storbritannien og Kanaløerne og Isle of Man, Sverige, Tjekkiet, Tyskland, Ungarn og Østrig.
For hjemmeslagtede kreaturer, der er født i andre end de i 1. pkt. nævnte lande, gælder dog en aldersgrænse på 30 måneder eller derover.« 4. § 14, stk. 2, affattes således:
»Stk. 2 . Aldersgrænsen på 48 måneder, der er nævnt i stk. 1, gælder kun kreaturer, der har oprindelse i Danmark, Belgien, Cypern, Estland, Finland, Frankrig, Grækenland, Irland, Italien, Letland, Litauen, Luxembourg, Malta, Nederlandene, Polen, Portugal, Slovakiet, Slovenien, Spanien, Storbritannien og Kanaløerne og Isle of Man, Sverige, Tjekkiet, Tyskland, Ungarn og Østrig.
For kreaturer født i andre end de i 1. pkt. nævnte lande, gælder dog en aldersgrænse på 30 måneder for slagtedyr og 24 måneder for nødslagtede kreaturer, AM-dyr, OT-dyr, samt selvdøde og aflivede kreaturer.« § 2 Bekendtgørelsen træder i kraft den 1. juli 2011.
