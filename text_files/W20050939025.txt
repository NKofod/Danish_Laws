Landsskatteretskendelse vedr. kommanditist.
Tegningsaftale og  

 betinget købsaftale.
Tidspunkt for endelig retserhvervelse.
 Der klages over, at skattemyndighederne  

 ikke har godkendt fradrag for andel af underskud i K/S Bs indkomståret  

 2000,  

 idet myndighederne har lagt til grund, at der først forelå en endelig  

 retserhvervelse  

 af omhandlede ejendom i 2001.
Landsskatterettens afgørelse Personlig indkomst Ikke godkend underskud fra K/S B,  

 336.968 kr.
 Landsskatteretten godkender fradrag for  

 underskud fra K/S B.
Sagens oplysninger Det fremgår af sagens oplysninger, at  

 klageren havde anparter i K/S B.
K/S B blev udbudt af C og ifølge prospektet  

 henvendte kommanditselskabet sig til privatpersoner, som ønskede en  

 langsigtet  

 opsparing.
Op til 10 investorer havde gennem køb af kommanditanparter i K/S B  

 mulighed for at deltage i en særdeles attraktiv investering i en stor  

 velbeliggende  

 supermarkedsejendom tæt ved centrum i den tyske by X.
Ejendommen var  

 langtidsudlejet til en meget solid lejer D GmbH, et selskab i E-gruppen.
K/S  

 B  

 havde ifølge prospektet indgået aftale om overtagelse af ejendommen med  

 virkning fra den 31. december 2000.
Klageren underskrev således den 28.  

 november 2000 en tegningsaftale, hvoraf fremgår, at Jeg er bekendt med  

 og accepterer,  

 at erhvervelsen er bindende for mig, men fra udbyders er betinget af, at  

 kommanditselskabets finansieringskilder godkender min tegning. K/S B købte i henhold til betinget  

 købsaftale af 30. december 2000 ejendommen i X for 17.675.000 DEM.
Det  

 fremgår  

 af § 11, stk. 3 og 4, i den betingede købekontrakt:
 Aftalen er endvidere betinget af  

 endelig finansieringstilsagn til køber.
Såfremt tilsagnet ikke foreligger  

 senest den 15. februar 2001 bortfalder denne handel, og ingen af parterne har  

 her efter krav mod hinanden.
Endeligt er aftalen betinget af  

 købesummens berigtigelse.
Købesummen skal være berigtiget senest den 31.  

 marts  

 2001. I  

 allonge 1 til købsaftalen af 30. december 2000, § 1, er den i købsaftalen §  

 11,  

 stk. 3, anførte frist for endelig finansieringstilsagn forlænget til den 15.  

 august 2001. Fristen for købesummens berigtigelse er ifølge allonge 1  

 forlænget  

 til den 30. november 2001. Denne allonge er underskrevet af køber den 16.  

 februar 2001 og af sælger den 26. februar 2001.
 Endelig købsaftale blev indgået den 29.  

 oktober 2001.
Skatteankenævnets afgørelse Skattemyndighederne har gjort gældende,  

 at den betingede købsaftale, som K/S B har indgået den 30. december 2000 med  

 GbR F i henhold til aftalens § 11, stk. 3, er suspensivt betinget med den  

 virkning, at handlen ikke kan anses for bindende indgået i 2000. Der er i  

 denne  

 forbindelse særligt henvist til købsaftalens § 11, stk. 3, at såfremt  

 endeligt  

 finansieringstilsagn ikke foreligger senest den 15. februar 2001  

 bortfal der  

 denne handel og ingen af parterne har herefter krav mod hinanden.
Det er myndighedernes opfattelse, at der  

 er tale om en gensidig bebyrdende aftale, og at parterne ifølge  

 tegningsaftalen  

 og den betingede købsaftale først er bundet af købsaftalen fra det tidspunkt,  

 hvor kommanditselskabets financier har kreditgodkendt klageren og har  

 bekræftet  

 dette ved et finansieringstilsagn.
Dette må antages først at være sket på  

 tidspunktet  

 for endelig købsaftale af 29. oktober 2001.
At der er tale om en suspensiv betinget  

 aftale har myndighederne begrundet med, at det ifølge tegningsaftalen og den  

 betingede købsaftale fremgår, at det er en betingelse, at kommanditselskabets  

 financier kreditgodkender klager.
Da der er tale om en betingelse af en sådan  

 karakter, at der hersker reel usikkerhed om, hvorvidt aftalen bliver  

 gennemført, kvalificeres betingelsen som suspensiv.
Dette understreges ifølge  

 myndighederne af, at der går ca. 10 måneder fra klagerens underskrivelse af  

 den  

 betingede købsaftale den 30. december 2000 til indgåelse af den endelige  

 købsaftale den 29. oktober 2001. Myndighederne har på det foreliggende  

 grundlag  

 ikke fundet det sandsynliggjort, at der blot er tale om en formalitet, der  

 straks kan berigtiges, men om en vigtig forudsætning for aftalens indgåelse.  

 Aftalen bortfalder, hvis betingelsen ikke opfyldes.
 Det er konkluderet, at da der ikke er  

 indgået en endelige bindende aftale før den 29. oktober 2001, indtræder den  

 endelige  

 retlige forpligtelse til at betale det pågældende beløb først på dette  

 tidspunkt dvs. indkomståret 2001, jf. statsskattelovens § 6, stk. 1, litra a.  

 Klageren er herefter ikke berettiget til at fratrække underskud i K/S B i  

 indkomståret 2000.
Klagerens påstand og argumenter Klagerens advokat har over for  

 Landsskatteretten nedlagt påstand om, at klagerens selvangivne indkomst  

 godkendes for indkomståret 2000, idet der er tale om en endelig  

 retserhvervelse  

 i dette indkomstår.
Advokaten har anført, at det afgørende  

 for, hvornår aftalen skal tillægges skattemæssig virkning, er hvornår der er  

 indgået en endelig og bindende aftale.
Man skal i den forbindelse være  

 opmærksom  

 på, at en aftale kan være endelig og retlig bindende for parterne og samtidig  

 være betinget.
En aftale anses således for at være endelig, når alle  

 aftalevilkårene definitivt er fastlagt i parternes aftale.
Når dette er  

 tilfældet  

 skal aftalen således ikke genforhandles, når betingelsen indtræder.
I  

 nærværende  

 sag er der ingen tvivl om, at alle vilkår mellem parterne var  

 færdigforhandlede  

 i 2000. Der manglede således alene opfyldelse af de finansielle betingelser.
Det er advokatens opfattelse, at det på  

 baggrund af praksis må konstateres, at der i hvert enkelt tilfælde skal  

 foretages en konkret væsentlighedsbedømmelse af betydningen af de anførte  

 betingelser for gennemførelsen af aftalerne ved vurdering af, om de  

 pågældende  

 betingelser skal udskyde beskatningstidspunktet eller ej.
Det er således  

 nødvendigt at vurdere den tilstand af uvished, som betingelsen skaber.
Ved  

 denne vurdering skal der foretages en bedømmelse af, hvorvidt der består en  

 reel og umiddelbar usikkerhed for om aftalen gennemføres.
I den forbindelse  

 har  

 det bl.a. betydning om parterne har afgørende indflydelse på betingelsens  

 opfyldelse.
 Advokaten har herefter gjort gældende,  

 at de betingelser der forekommer i forbindelse med aftaler om overdragelse af  

 fast ejendom som regel vil være resolutive, således at de ikke udskyder  

 retserhvervelsestidspunktet,  

 jf. højesteretsdom af 17. december 1982 (SKD 1983.64.104).  Advokaten  

 har  

 videre anført, at overdragelsestidspunktet ved salg af fast ejendom som alt  

 overvejende hovedregel er ved købsaftalens underskrift, jf.  

 Landsskatterettens  

 kendelse refereret i LSR1967.15.
 For så vidt angår forholdene m.m.  

 omkring tegningsaftalen om erhvervelse af ejendommen har advokaten anført:
  Ad. tegningsaftale:
 For så vidt angår indgåelsen af  

 tegningsaftalen er denne alene betinget af, at K/S B's finansieringskilde kan  

 godkende A..
I relation hertil skal det for det  

 første anføres, at der er tale om en standard betingelse som stort set er  

 gældende for alle tegningsaftaler vedrørende indtræden som kommanditist i et  

 K/S.
Videre bemærkes, at der hverken for As eller K/S Bs side har  

 været nogen  

 som helst tvivl om, at betingelsen ville blive opfyldt, hvilket den da også  

 gjorde i januar 2001. Der er således tale om opfyldelse af en betingelse, som  

 er en ren formssag.
Videre bemærkes, at alle vilkår for tegningen er fastlagt  

 i  

 den indgåede tegningsaftale.
Der er således ingen vilkår, som svæver mellem  

 parterne.
Videre bemærkes, at betingelsens  

 opfyldelse reelt er underlagt parternes rådighed, idet K/S Bs  

 finansieringskilde  

 ikke kan anses for en uafhængig tredjepart, som f.eks. en offentlig  

 myndighed.  

 I den forbindelse skal det videre bemærkes, at der ikke eksisterer en reel  

 usikkerhed om, hvorvidt finansieringen ville komme på plads.
I den  

 forbindelse  

 bemærkes, at såvel den danske bank som den tyske bank var på banen i  

 slutningen  

 af 2000 og at den danske bank giver sin accept i januar 2001, medens den  

 tyske  

 bank godkender på et senere tidspunkt.
Videre kan betingelsen om  

 finansieringskildens godkendelse i det hele sammenlignes med en betingelse om  

 tegningsbeløbenes mv. indbetaling.
Som tidligere anført indeholder  

 godkendelsen  

 således alene et tjek på om A, hvilket hele tiden har været utvivlsomt, ville  

 kunne indbetale tegningsbeløbene mv.
I henhold til praksis er der ingen tvivl  

 om, at en sådan betalingsbetingelse er resolutiv og således ikke udskyder  

 tidspunktet for retserhvervelse.
Som bekendt er det en standardbetingelse  

 såvel i forbindelse med tegning af anparter som salg af fast ejendom, at en  

 sådan aftale er betinget af erhververens betaling.
Sådanne betingelser  

 medfører  

 ifølge praksis ubetinget ikke suspension af retserhvervelsestidspunktet.
 Det gøres i den forbindelse gældende, at  

 erhververens forbehold for at der kan ske fremskaffelse af finansiering og  

 overdragerens forbehold for købesummens betaling er fuldt ud sammenlignelige  

 og  

 stort set ens betingelser, men bare set fra henholdsvis erhververens og  

 overdragerens side.
 I nærværende sag afhænger betingelsernes  

 opfyldelse alene af det forhold, hvorvidt erhververen, det vil sige A for så  

 vidt angår tegningsaftalen og K/S B for så vidt angår købet af den faste  

 ejendom,  

 er i stand til at betale de aftalte beløb.
Ad.
Aftale om køb af fast ejendom:
For så vidt angår aftalen om køb af fast  

 ejendom blev denne indgået i december 2000. I henhold til fast praksis anses  

 tidspunktet for retserhvervelse af en fast ejendom for at være tidspunktet  

 for  

 underskrivelse af slutseddel.
Altså den 30. december 2000. Alene såfremt der  

 foreligger forhold, der betyder, at der består en reel og åbenbar usikkerhed  

 om  

 betingelsernes opfyldelse og opfyldelsen ikke beror på parternes forhold, vil  

 retserhvervelsestidspunktet for en ejendomshandel kunne udskydes.
En betingelse om købesummens betaling  

 vil således i henhold til fast praksis ikke udskyde  

 retserhvervelsestidspunktet.  

 Det der reelt er tale om i nærværende sag er, at køber skal have fremskaffet  

 den fornødne finansiering på bedst mulige vilkår.
Idet køber naturligvis  

 undersøger alle muligheder for bedste finansiering undersøges disse forhold  

 grundigt og til bunds.
Baggrunden for at der forløber 10 måneder fra  

 købsaftalens underskrift og indtil betingelsen om finansiering er på plads er  

 kommunikationsmæssige årsager afledt af, at et dansk KIS køber en tysk  

 ejendom.  

 At der forløber 10 måneder og ikke 2 måneder vedrørende finansiering er dog  

 underordnet, idet der alene skal foretages en bedømmelse af betingelsens  

 karakter.
At den tidsmæssige udstrækning ikke har nogen betydning fremgår  

 blandt andet af den ovenfor nævnte afgørelse LSR 1967.15, hvor købsaftalen  

 blev  

 underskrevet i 1961 og hvor betingelserne endeligt blev opfyldt i 1965, altså  

 4  

 år efter købsaftalens underskrift.
 Landsskatteretten har under sagens  

 behandling henvist til en Vestre Landsrets dom refereret i Tf S 2003.982.  

 Selvom afgørelsen ikke er omtalt i Landsskatterettens kontorindstilling skal  

 jeg for god ordens skyld fremkomme med mine bemærkninger til afgørelsen.
 Sagen drejer sig om, hvorvidt et  

 interessentskab kunne anses for at have købt en udlejningsejendom i 1996  

 således, at der var fradrag for renteudgifter i 1996. Landsretten fandt det  

 ikke godtgjort, at interessentskabet eksisterede i 1996 og fandt det på den  

 baggrund ikke bevist, at der i 1996 var indgået en endelig og bindende aftale  

 om overdragelse af ejendommen.
 I den forbindelse bemærkes, at  

 Landsretten ikke fandt det bevist, at interessentskabsaftalen var  

 underskrevet  

 i 1996, ligesom der forelå usikre og til dels modstridende forklaringer om,  

 hvorvidt udbyderen godkendte projektet og investorernes deltagelse heri i  

 1996.  

 Videre bemærkes, at der for Landsretten ikke var fremlagt nogen dokumenter  

 vedrørende salget af ejendommen og interessentskabets køb var således alene  

 dokumenteret ved et betinget skøde, der var dateret den 1. februar 1997.
Som det fremgår i sagen er kernen, at  

 der ikke foreligger dokumentation for den foretagne stiftelse af  

 interessentskabet og køb af ejendommen.
Der mangler således skriftligt  

 materiale, som kan dokumentere de mundtlige forklaringer, som i øvrigt  

 delvist  

 var modstridende.
Da mundtlige aftaler som alt overvejende hovedregel ikke  

 tillægges betydning i skattemæssig henseende kan det ikke undre, at  

 Landsretten  

 kommer frem til, at der først er indgået en endelig og bindende aftale om  

 overdragelse af ejendommen i 1997.
 Vestre Landsrets afgørelse er således på  

 ingen måde sammenlignelig med nærværende sag, hvor der foreligger  

 underskrevne  

 aftaler i år 2000, hvorfor der ikke er tvivl om, at parterne har indgået en  

 endelig og bindende aftale, som alene kan ophæves såfremt  

 finansieringsforbeholdet ikke kan opfyldes.
Det skal videre bemærkes, at sælger har  

 oplyst, at denne har selvangivet eventuelle avancer og genvundne  

 afskrivninger  

 i indkomståret 2000, hvor ejendommen anses for solgt.
Sælger har således ikke  

 foretaget afskrivninger i 2000. Det må således konstateres, at der ikke er  

 symmetri i skattemyndighedernes behandling af køber og sælgers  

 selvangivelser,  

 hvilket naturligvis er uacceptabelt.
Landsskatteretten skal endvidere være  

 opmærksom på, at en afgørelse i overensstemmelse med Landsskatterettens  

 kontors  

 indstilling medfører, at man reelt giver parterne i en ejendomsoverdragelse  

 mulighed for vilkårligt at fastsætte retserhvervelsestidspunktet.
Således er  

 det i det hele parternes egne forhold, som har betydning for om og hvornår  

 finansieringen fremskaffes, herunder om man overhovedet ønsker at  

 finansieringen fremskaffes. Landsskatterettens bemærkninger og  

 begrundelse Landsskatteretten bemærker, at såfremt  

 klageren skal kunne fradrage underskud fra kommanditselskabet K/S B i 2000,  

 skal han have indgået en bindende tegningsaftale i 2000, ligesom ejendommen  

 skal kunne anses for erhvervet i af kommanditselskabet i 2000.
Landsskatteretten finder, at klageren  

 ved sin underskift på tegningsaftalen den 28. november 2000 har indgået en  

 bindende  

 aftale om tegning af kommanditanparter i K/S B.
Betingelsen om financiers  

 godkendelse af klagerens betalingsevne kan ikke udskyde tidspunktet for  

 indgåelse af tegningsaftalen.
 Det er endvidere Landsskatterettens  

 opfattelse, at K/S B havde erhvervet endelig ret til omhandlede ejendom i  

 2000.  

 Det bemærkes i denne forbindelse, at de betingelser der stilles i slutsedlen  

 om  

 ejendomsoverdragelsen reelt må betragtes som betingelser vedrørende  

 købesummens  

 betaling, og de har derfor ikke opsættende virkning.
 Der gives derfor klageren medhold i den  

 nedlagte påstand.
