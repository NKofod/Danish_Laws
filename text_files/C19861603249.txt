 § 1.  Som tjenestemand i henhold til dette reglement  

 anses bibliotekarer, der er ansat ved de nævnte institutioner efter reglerne  

 i dette reglement og som har rettigheder svarende til  

 tjenestemandspensionsloven, jf. tekstanmærking på tillægsbevillingslov under  

 § 42 til § 26. Pensionsvæsen: Nr. 60 ad 03.21.52.06. og 07.
 Stk. 2.  Stillinger med ansættelsesvilkår efter  

 reglementet kan kun oprettes med godkendelse af ministeriet for kulturelle  

 anliggender.
Tjenestemænd § 2.  Ansættelse som tjenestemand sker i følgende  

 former:
 § 3.  Udnævnelse foretages af institionens bestyrelse.
 Stk. 2.  Forud for udnævnelse af institutionernes ledere  

 indhentes godkendelse fra ministeriet for kulturelle anliggender.
 Stk. 3.  Udnævnelse forudsætter, at der er en ledig  

 stilling (årsværk).
 § 4.  Udnævnelse efter § 2 forudsætter, at vedkommende  

 efter sin alder, helbredstilstand og uddannelse er i stand til at bestride  

 tjenesten i den pågældende stilling.
Stk. 2.  Helbredsbedømmelse ved udnævnelse sker efter de  

 for statens tjenestemænd gældende regler.
Udnævnelse af personer med  

 invaliditeter eller helbredsmangler, der ikke er til hinder for, at den  

 pågældende kan bestride stillingen, men dog medfører forøget risiko med  

 hensyn til sygdom og for tidlig afgang fra tjenesten, kan ske på særlige  

 vilkår.
 § 5.  Ansættelse sker efter offentligt opslag  

 udfærdiget af institutionen, medmindre den pågældende ansættes efter  

 forudgående ansættelse på prøve.
 Stk. 2.  De til enhver tid gældende regler for opslag af  

 statstjenestemandsstillinger følges med de tilpasninger som nødvendiggøres af  

 reglementet.
 Stk. 3.  Efter anmodning meddeles der ansøgere og  

 organisationer, hvis medlemmer er naturlige ansøgere til stillingen,  

 oplysning om ansøgernes navne.
 Stk. 4.  Ansøgningsfristen må ikke være mindre end 14  

 dage, medmindre ganske særlige forhold er til stede.
 Stk. 5.  Hvis bestyrelsen skønner, at ingen af de  

 ansøgere, der rettidigt har søgt en opslået stlling, er tilstrækkelig egnet  

 til stillingen, eller at man ved fornyet opslag kan fremskaffe ansøgning fra  

 mere kvalificerede ansøgere, skal stillingen opslås på ny.
§ 6.  Første varige ansættelse sker efter forudgående  

 ansættelse på prøve, medmindre ansættelse på prøve kan undlades efter de  

 regler, som er eller vil blive fastsat for statens tjenestemænd.  

 Prøvetjenestens længde er normalt 2 år.
Ansættelse på prøve kan tidligst ske  

 ved det fyldte 18. år.
Varig ansættelse kan tidligst ske ved det fyldte 20.  

 år.
 Stk. 2.  I øvrigt finder de for statens tjenestemænd  

 gældende regler om ansættelse på prøve tilsvarende anvendelse.
§ 7.  Når en tjenestemand søger en anden stilling,  

 skal lederen af institutionen afgive en skriftlig bedømmelse af den  

 pågældende til ansættelsesmyndigheden.
Tjenestemanden skal have udleveret en  

 afskrift af bedømmelsen.
 § 8.  Ved udnævnelse udfærdiger institutionens  

 bestyrelse et ansættelsesbrev for den pågældende med angivelse af  

 stillingsbetegnelse, ansættelsesform (ansættelse på prøve, varig ansættelse),  

 tiltrædelsestidspunkt samt ansættelsesområde (-sted).
 Stk. 2.  På ansættelsesbrevet anføres tillige, at  

 vedkommende er omfattet af bestemmelserne i tekstanmærkning til  

 tillægsbevillingslov under § 42 til § 26. Pensionsvæsen: Nr. 60 ad  

 03.21.52.06. eller 07.
 Stk. 3.  Samtidig meddeles det den pågældende, efter  

 hvilken lønramme han for tiden aflønnes og med hvilken lønanciennitet.
 Stk. 4.  Ingen kan samtidig være varigt ansat efter  

 dette reglement i mere end een stilling.
Tjenestemandens pligter § 9.  En tjenestemand skal samvittighedsfuldt  

 overholde de regler, der gælder for hans stilling, og såvel i som uden for  

 tjenesten vise sig værdig til den agtelse og tillid, som stillingen kræver.
Stk. 2.  En tjenestemand skal iagttage tavshed med  

 hensyn til de forhold, som han i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller bliver ham  

 lovligt foreskrevet.
Tavshedspligt ophører ikke med hans udtræden af  

 tjenesten.
Stk. 3.  Indenfor sit ansættelsesområde har en  

 tjenestemand pligt til at underkaste sig sådanne forandringer i sine  

 tjenesteforretningers omfang og beskaffenhed, der ikke ændrer tjenestens  

 karakter, og som ikke medfører, at stillingen ikke længere kan anses for  

 passende for ham.
I samme omfang kan det pålægges ham at overtage en anden  

 stilling.
 Stk. 4.  Såfremt en varigt ansat tjenestemand under 60  

 år af helbredsmæssige grunde bliver uegnet til at varetage tjenesten i sin  

 stilling, kan det pålægges ham at overtage en stilling inden for hans  

 ansættelsesområde, som må anses for passende for ham.
 § 10.  Inden for sit ansættelsesområde har en  

 tjenestemand pligt til at gøre midlertidig tjeneste i en stilling, der er  

 sideordnet med eller højere end hans egen.
 § 11.  En tjenestemand kan kun have beskæftigelse ude  

 for tjenesten, for så vidt og i det omfang det er foreneligt med den  

 samvittighedsfulde udførelse af hans pligter og med den for stillingen  

 nødvendige agtelse og tillid.
 § 12.  Eventuelle udgifter til tjenestens udførelse  

 under en varigt ansat tjenestemands fravær som følge af et borgerligt eller  

 kommunalt ombud afholdes af institutionen efter de for statens tjenestemænd  

 fastsatte regler.
 § 13.  En tjenestemand kan for varetagelsen af de  

 pligter, der følger af stillingen, samt for sådanne hverv, der må betragtes  

 som led i stillingen, kun oppebære en sådan løn og andre ydelser, som er  

 fastsat i henhold til §§ 28 og 29.
Suspension, disciplinærforfølgning og injuriesøgsmål § 14.  En tjenestemand kan suspenderes eller  

 midlertidigt overføres til andet arbejde, når han har pådraget sig grundet  

 mistanke om et forhold, der betager ham den tillid, som bestridelse af  

 stillingen kræver, eller som i øvrigt gør det betænkeligt, at han vedblivende  

 udfører sit hidtidige arbejde.
Stk. 2.  Afgørelse efter stk. 1 træffes af bestyrelsen  

 efter godkendelse fra ministeriet for kulturelle anliggender.
Indtil  

 godkendelse - der uopholdelig skal indhentes - foreligger, kan bestyrelsen  

 midlertidigt sætte den pågældende fra tjenesten.
 Stk. 3.  Under suspension oppebærer tjenestemanden løn  

 efter de for statens tjenestemænd gældende regler.
§ 15.  En tjenestemand, der tjenstligt indberettes for  

 en tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Han skal samtidig gøres bekendt  

 med, at han ikke har pligt til at udtale sig om fremstillingen.
Stk. 2.  Når disciplinærundersøgelse indledes mod en  

 tjenestemand for tjenesteforseelse, udpeger bestyrelsen en forhørsleder efter  

 forhandling med ministeriet for kulturelle anliggender.
Er bestyrelsen og  

 ministeriet enige om, at hvervet som forhørsleder bør bestrides af en dommer,  

 anmoder bestyrelsen presidenten for en af de kollegiale retter om at udpege  

 forhørslederen.
 Stk. 3.  Såfremt det i særlige tilfælde findes påkrævet,  

 kan bestyrelsen efter forhørslederens indstilling og efter indhentet  

 udtalelse fra vedkommende centralorganisation beskikke en person til at  

 repræsentere institutionen.
 § 16.  Tjenestemanden er berettiget til at give møde  

 med en bisidder og skal ved indkaldelsen til det første forhør gøres bekendt  

 hermed.
 Stk. 2.  Som bisidder kan anvendes en repræsentant for  

 tjenestemandens organisation, en tjenestemand i vedkommende institution eller  

 en advokat.
 Stk. 3.  Forhørslederen træffer bestemmelse om  

 vidneførsel og om tilvejebringelse af andre bevisligheder.
 Stk. 4.  Enhver tjenestemand har pligt til at give møde  

 for forhørene og afgive forklaring.
 Hvis et vidne undlader at give møde eller vægrer sig ved at afgive  

 forklaring, kan forhørslederen lade ham afhøre ved underretten på det sted,  

 hvor forhørene holdes eller den pågældende bor.
 Stk. 5.  Tjenestemanden har adgang til at afgive  

 skriftlige indlæg, også efter forhørenes afslutning.
Stk. 6.  Forhørslederen afgiver efter sagens afslutning  

 en beretning.
Hvis ministeriet for kulturelle anliggender anmoder derom, skal  

 forhørslederen tillige afgive en indstilling om sagens afgørelse.
Stk. 7.  Forhør og retsmøder, der skal afholdes under  

 sagen, er ikke offentlige.
Dog kan vedkommende bestyrelse bestemme, at  

 offentligheden skal have adgang til at overvære sagens behandling, hvis  

 tjenestemanden med tilslutning af vedkommende centralorganisation fremsætter  

 begæring herom.
 § 17.  Må det antages, at sagen slutter med overførsel  

 til andet arbejdssted eller til anden stilling inden eller uden for  

 ansættelsesområdet, degradation eller afsked, skal der gives vedkommende  

 centralorganisation meddelelse om sagens stilling, således at denne kan få  

 lejlighed til at udtale sig i sagen, inden denne afgøres.
 Stk. 2.  Vedkommende centralorganisation har efter  

 begæring krav på at blive gjort bekendt med den afgørelse, som er truffet på  

 grundlag af det ved den tjenstlige undersøgelse tilvejebragte materiale.
Stk. 3.  Hvis tjenestemanden er mistænkt for et  

 strafbart forhold, kan han forlange sagen behandlet som straffesag.
Dette er  

 ikke til hinder for, at der efter straffesagens afslutning iværksættes  

 tjenstligt forhør imod tjenestemanden.
Stk. 4.  En tjenestemand, hvem der er tildelt en  

 disciplinærstraf uden forudgående tjenstligt fohør, jfr. § 19, kan begære en  

 tjenstlig undersøgelse iværksat.
Der er dog kun pligt til at imødekomme  

 begæringen, såfremt den er anbefalet af vedkommende centralorganisation.
§ 18.  Sluttes undersøgelsen uden ikendelse af  

 disciplinærstraf, godtgøres tjenestemandens udgift til bisidder.
I andre  

 tilfælde afgør bestyrelsen efter forhandling med ministeriet for kulturelle  

 anliggender under hensyn til sagens udfald og omstændighederne i øvrigt, om  

 udgiften til bisidder skal godtgøres helt eller delvis.
Stk. 2.  Godtgørelse efter stk. 1 ydes kun, såfremt det  

 må anses for rimeligt, at tjenestemanden har afholdt udgifter til bisidder,  

 og godtgørelsen kan ikke overstige, hvad der for et tilsvarende arbejde ville  

 være blevet tilkendt en beskikket forsvarer i en straffesag.
Forhørslederen  

 afgiver efter begæring en udtalelse herom.
Stk. 3.  Har en tjenestemand under en disciplinærsag på  

 egen hånd fremskaffet beviser, godtgøres udgifter herved ham helt eller  

 delvis, når han må anses for at have haft rimelig grund til at fremskaffe  

 beviserne.
Forhørslederen afgiver efter begæring en udtalelse herom.
§ 19.  Som disciplinærstraf for tjenstlig forseelse  

 kan anvendes advarsel eller irettesættelse, bøde, der dog ikke må overstige  

 1/2 måneds løn, overførelse til andet arbejde eller andet arbejdssted eller  

 anden stilling inden eller uden for ansættelsesområdet, degradation -  

 herunder nedrykning med eet eller flere løntrin inden for samme lønramme -  

 eller afsked.
Bøde over 1/25 af månedslønnen og overførelse til andet arbejde  

 kan ikke anvendes, inden forhør er afholdt i overensstemmelse med §§ 15-17,  

 medmindre der foreligger en uforbeholden skriftlig tilståelse, i hvilken  

 tjenestemanden vedgår de faktiske omstændigheder i det påsigtede forhold og  

 erkender sig skyldig i en tjenesteforseelse.
Overførelse til andet  

 arbejdssted eller til en anden stilling inden eller uden for  

 ansættelsesområdet, degradation eller afsked som straf for tjenesteforseelser  

 kan, når forholdet ikke er fastslået med dom, aldrig finde sted uden efter  

 afholdt tjenstligt forhør.
Ikendte bøder kan indeholdes i lønnen.
§ 20.  Når en tjenestemand beskyldes for  

 uretskaffenhed i tjenesten eller der fremsættes ærerørige beskyldninger mod  

 ham, kan bestyrelsen efter forhandling med ministeriet for kulturelle  

 anliggender pålægge ham at fralægge sig beskyldningen ved dom.
Såfremt  

 forholdene taler derfor, kan bestyrelsen efter forhandling med ministeriet  

 bestemme, at der ydes den ansatte hel eller delvis godtgørelse af eventuelle  

 udgifter ved retssagen.
Afsked § 21.  Tjenestemænd afskediges efter ansøgning af  

 institutionens bestyrelse.
Uansøgt afskedigelse kan kun foretages efter  

 indhentet godkendelse fra ministeriet for kulturelle anliggender.
 § 22.  En tjenestemand kan forlange sig afskediget med  

 3 måneders varsel til udgangen af en måned.
§ 23.  Afskedigelse uden ansøgning af en varigt ansat  

 tjenestemand i tilfælde, hvor pensionsudbetaling påbegyndes umiddelbart i  

 forbindelse med den pågældendes fratræden, sker med 3 måneders varsel til  

 udgangen af en måned.
Tjenestemanden skal dog uanset evt. manglende varsel  

 fratræde med udgangen af den måned, hvor tjenstemanden fylder 70 år.
Ved  

 anden afskedigelse uden ansøgning gælder funktionærlovens regler.
 Stk. 2.  Tjenestemænd afskediges til fratræden med  

 udgangen af den måned, hvori de fylder 70 år eller opnår den alder over 60  

 år, som fastsættes ved aftale for tilsvarende tjenestemandsstillinger i  

 staten.
 Stk. 3.  Afsked kan dog ske med et kortere varsel end  

 nævnt i stk. 1, såfremt den er begrundet i, at den ansatte som følge af  

 strafbart forhold, tjenesteforseelse eller mislighed er uskikket til at  

 forblive i stillingen.
 § 24.  Inden en tjenestemand afskediges uden  

 ansøgning, skal der - bortset fra de i § 23, stk. 2, nævnte tilfælde - gives  

 såvel vedkommende centralorganisation som den ansatte selv adgang til at  

 udtale sig, med mindre forhør har været afholdt efter §§ 15-17.
 Stk. 2.  Enhver, der afskediges uden ansøgning, kan  

 forlange at få skriftlig oplysning om afskedigelsesgrunden.
Stk. 3.  Forud for enhver uansøgt afsked - bortset fra  

 de i § 23, stk. 2, nævnte tilfælde - indhentes en udtalelse fra ministeriet  

 for kulturelle anliggender om den pågældendes krav på pension.
Det samme  

 gælder ved ansøgt afsked, når afskedsansøgningen skyldes helbredsmæssige  

 forhold.
 Stk. 4.  Institutionens bestyrelse indberetter foretagne  

 afskedigelser til ministeriet for kulturelle anliggender.
 § 25.  Ved uansøgt afsked af en tjenestemand, der har  

 været uafbrudt ansat i 12, 15 eller 18 år, skal institutionens bestyrelse ved  

 tjenestemandens fratræden udrede et beløb svarende til henholdsvis 1, 2 eller  

 3 måneders løn.
 Stk. 2.  Bestemmelsen i stk. 1 finder ikke anvendelse i  

 tilfælde, hvor pensionsudbetaling fra pensionsordningen kan påbegyndes i  

 umiddelbar forbindelse med den pågældendes fratræden.
 Stk. 3.  Bestemmelsen i stk. 1 finder heller ikke  

 anvendelse i tilfælde, hvor afskeden er begrundet i, at tjenestemanden som  

 følge af strafbart forhold, tjenesteforseelse eller mislighed er uskikket til  

 at forblive i stillingen.
§ 26.  Skønner den forhandlingsberettigede  

 organisation, jfr. § 28, at en afskedigelse af en tjenestmand ikke kan anses  

 for rimeligt begrundet i institutionens eller den pågældendes forhold, kan  

 organisationen inden for en frist på 4 uger fra afskedigelsesdatoen kræve  

 spørgsmålet forhandlet med institutionens bestyrelse.
Forhandlingen skal  

 finde sted senest 4 uger efter anmodningen.
Stk. 2.  Opnås der ikke under mødet med bestyrelsen  

 enighed, kan organisationen forlange, at sagen om afskedigelse af den  

 pågældende drøftes på et møde med ministeriet for kulturelle anligender.  

 Opnås der heller ikke på dette møde en for parterne tilfredsstillende  

 ordning, kan sagen, medmindre opsigelsen skyldes institutionens ophør, inden  

 4 uger indbringes for et voldgiftsnævn, bestående af 4 medlemmer udpeget som  

 nedenfor angivet og en formand, der skal være dommer, og som vælges af  

 medlemmerne.
Såfremt der ikke kan opnås enighed om valget af formand, anmodes  

 præsidenten for landsretten i den landsretskreds, hvor institutionen er  

 beliggende, om at udpege formanden.
Stk. 3.  De to medlemmer af nævnet vælges af henholdsvis  

 ministeriet og institutionens bestyrelse og de andre to af den  

 forhandlingsberettigede organisation.
Der udpeges stedfortrædere for de  

 udpegede medlemmer af nævnet.
Stk. 4.  De sager, der forelægges nævnet, skal  

 fremskyndes mest muligt.
Afgørelsen skal være ledsaget af begrundelse.  

 Nævnets forhandlinger er ikke offentlige, og dets voteringer er hemmelige.
I  

 øvrigt bestemmer nævnet selv sin forretningsgang og kan herunder også  

 fastsætte, at en sag skal afgøres efter skriftlig votering, ude at det er  

 nødvendigt, at nævnets medlemmer mødes.
 Stk. 5.  I voldgiftssager er parterne berettiget til at  

 give møde med en sagkyndig og/eller en juridisk kyndig bisidder.
 Stk. 6.  Nævnet bestemmer, om udtalelserne skal afgives  

 skriftligt, eller om de skal fremføres under en afhøring.
Stk. 7.  Nævnet afsiger en begrundet kendelse, og i de  

 tilfælde, hvor nævnet måtte finde, at den foretagne opsigelse ikke er  

 rimeligt begrundet i den pågældendes eller institutionens forhold, kan det  

 pålægges institutionen at afbøde virkingerne af opsigelsen.
Det kan herved  

 pålægges institutionen, såfremt den pågældende og institutionen ikke begge  

 ønsker ansættelsesforholdet opretholdt, da at betale den pågældende en  

 erstatning, hvis størrelse fastsættes af nævnet og skal være afhængig af  

 sagens omstændigheder og pågældendes anciennitet ved institutionen.
Stk. 8.  Offentligørelse af nævnets afgørelse kan finde  

 sted efter nævnets bestemmelser.
Oplysning om eventuelle dissentierede vota  

 må ikke gives.
Stk. 9.  Nævnets omkostninger i forbindelse med sagen  

 fastsættes af nævnet.
Omkostningerne, herunder udgifter til bisidder, kan  

 pålægges den ene af parterne eller fordeles på disse.
 Stk. 10.  Undtaget fra nævnets kompetence er  

 afskedigelser, der sker efter afholdelse af disciplinærundersøgelse, når  

 forhørslederen har afgivet indstilling om afskedigelse, jfr. § 16, stk. 6, 2.  

 punktum.
Særbestemmelser om prøveansatte § 27.  En prøveansat kan i de første 6 måneder af  

 prøveansættelsen forlange sig afskediget med 14 dages varsel til udgangen af  

 en måned.
 Stk. 2.  I de første 6 måneder af prøveansættelsen kan  

 prøveansatte afskediges uden ansøgning med 14 dages varsel til udgangen af en  

 måned.
 Stk. 3.  Bestemmelserne i § 24, stk. 3, og §§ 25-26  

 gælder ikke for prøveansatte, idet der dog skal indhentes en udtalelse fra  

 ministeriet for kulturelle anliggender om den pågældendes krav på pension,  

 jf. § 24, stk. 3, i tilfælde, hvor der måtte opstå spørgsmål om eventuel ret  

 til pension.
Forhandlings- og organisationsforhold § 28.  Løn- og andre ansættelsesvilkår for  

 tjenestemænd, der er omfattet af nærværende reglement, fastsættes i  

 overensstemmelse med den gældende hovedaftale mellem finansministeren og  

 tjenestemændenes centralorganisationer.
 Stk. 2.  Aftaler efter stk. 1 kan dog ikke indgås om  

 forhold, der bestemmes ved lov eller angår institutionens opgaver,  

 organisation eller personalebehov.
 Stk. 3.  Bestemmelserne i tjenestemandslovens kapitel 10  

 og 12 finder i øvrigt tilsvarende anvendelse for så vidt angår kapitel 12 dog  

 alene i den udstrækning finansministeren træffer bestemmelse herom i medfør  

 af tjenestemandslovens § 53, st. 5.
Personlige tillæg § 29.  Såfremt en tjenestemand i medfør af reglen i §  

 9, stk. 3, eller anden ham utilregnelig årsag overgår til en stilling, der er  

 henført til en lavere lønramme end den hidtidige, ydes der ham efter  

 godkendelse fra ministeriet for kulturelle anliggender et personligt tillæg  

 til udligning af forskellen.
 Stk. 2.  Tillæg efter stk. 1 bortfalder i det omfang,  

 der opnås lønfremgang med overgang til højere lønramme eller løntrin.
Lønforskrivning § 30.  Tjenestemænd kan give transport på løn til  

 anerkendte låneinstitutter efter de for statens tjenestemænd gældende regler.
 Stk. 2.  Bortset fra de tilfælde, der er nævnt i stk. 1,  

 kan en tjenestemand ikke overdrage, pantsætte eller på anden måde råde over  

 løn, der ikke er udbetalt.
 Ekstraordinær tjenestefrihed m.v.
 § 31.  Der ydes ekstraordinær tjenestefrihed m.v.  

 efter de for statens tjenestemænd gældende regler.
Efterindtægt § 32.  Ægtefællen efter en tjenestemand, som ved sin  

 død oppebar løn, er berettiget til efterindtægt, mindmindre ægteskabet var  

 opløst ved skilsmisse.
Efterlader den pågældende sig ikke ægtefælle, men  

 børnepensionsberettigede børn, er disse berettiget til efterindtægt.
 Stk. 2.  Afgår en tjenestemand ved døden uden at  

 efterlade sig ægtefælle eller børnepensionsberettigede børn, er hans bo  

 berettiget til efterindtægt.
 § 33.  Efterindtægt udgør for hver måned et beløb  

 svarende til den sidst udbetalte lønindtægt.
 Stk. 2.  Retten til efterindtægt omfatter et tidsrum af  

 3 måneder efter dødsfaldet, jfr. dog stk. 3 og 4.
 Stk. 3.  Er en tjenestemand afgået ved døden som  

 umiddelbart følge af tilskadekomst under udførelsen af tjenesten, omfatter  

 retten til efterindtægt efter stk. 1 et tidsrum af 12 måneder.
 Stk. 4.  Ægtefællens ret til efterindtægt efter en  

 tjenestemand, der er afgået ved døden, før ægtefællen er berettiget til  

 ægtefællepension, omfatter et tidsrum af 9 måneder.
 § 34.  Hvis en ægtefælle, som er berettiget til  

 efterindtægt, afgår ved døden inden efterindtægtsperiodens udløb, tilkommer  

 den del af efterindtægten, som ikke er udbetalt ved dødsfaldet, afdødes  

 børnepensionsberettigede børn eller boet.
 Pension m.v.
 § 35.  Det påhviler bestyrelsen at drage omsorg for at  

 der straks i forbindelse med ansættelse sker helbredsbedømmelse af de efter  

 nærværende reglement tjenestemandsansatte bibliotekarer, jfr.  

 finansministeriets cirkulære nr. 234 af 28. december 1979 om  

 helbredsbedømmelse ved tjenestemandsansættelse m.v.
 Stk. 2.  Såfremt der ydes tjenestefrihed uden løn, skal  

 bestyrelsen indberette dette til ministeriet for kulturelle anliggender.  

 Tilsvarende gælder ændringer i beskæftigelsesgraden.
Ikrafttrædelses- og overgangsbestemmelser § 36.  Dette reglement har virkning fra 1. januar  

 1985.
