 Det er i nogle tilfælde forekommet, at der enten ikke er givet  

 underretning til anmeldere om frafald en en indledet forfølgning eller sådan  

 underretning først er givet længe efter beslutningen.
 I denne anledning skal jeg til fremtidig iagttagelse af statsadvokaturerne  

 udenfor København meddele følgende:
Når forfølgning opgives, bør anmelderen underrettes herom, såfremt han har  

 retlig interesse deri, hvilket navnlig vil være tilfældet, når anmelderen er  

 den ved den anmeldte lovovertrædelse direkte krænkede eller repræsenterer den  

 direkte krænkede.
Træffes beslutning om opgivelse af den videre forfølgning  

 af statsadvokaten, underrettes anmelderen herom af statsadvokaten samtidig  

 med beslutningen om forfølgningens opgivelse.
Statsadvokaten kan dog, hvor  

 dette er praktiske grunde findes hensigtsmæssigt, overlade til vedkommende  

 politimester at foretage underretningen; i så fald gives der politimesteren  

 pålæg herom i den enkelte sag.
De foranstående regler gælder også, hvor  

 beslutningen er truffet af Rigsadvokaten.
Sluttes sagen af politimesteren,  

 påhviler det denne at give anmelderen underretning.
 Det har sit forblivende ved den bestående ordning (skr. herfra af  

 26.6.1940 - se Ministerielle skrivelser 1921-59 s. 126), hvorefter det  

 påhviler politimesteren at drage omsorg for, at der omgående gives en sigtet  

 meddelelse, når forfølgningen mod han opgives, og at forsyne sagen med  

 angivelse af, at og hvornår meddelelse er givet.(Tilføjelse RM 3 .2).
