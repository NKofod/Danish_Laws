Vejledning til bekendtgørelse om  

 uddannelsen til grafisk trykker  

 (Bekendtgørelse nr. 1408 af 22.12.2000) Forord Samtidig med ikrafttrædelsen af erhvervsuddannelsesreformen, jf.  

 lovbekendtgørelse nr. 724 af 25. juli 2000, indføres en ny  

 regelstruktur for erhvervsuddannelserne.
Ud over generelle og tværgående regler vil regelgrundlaget for  

 en erhvervsuddannelse fra og med år 2001 bestå af en  

 uddannelsesbekendtgørelse med en tilhørende autoritativ  

 vejledning.
Dette udgør det samlede grundlag for skolernes og de  

 lokale uddannelsesudvalgs arbejde med den lokale undervisningsplan.
 Formålet hermed er at forenkle beskrivelsessystemet ved kun at  

 beskrive overordnede mål og rammer for den enkelte uddannelse i  

 bekendtgørelsen, mens disse mål og rammer er nærmere  

 beskrevet og præciseret i vejledningen. Ændring af en  

 erhvervsuddannelse, som for eksempel skyldes nye krav fra arbejdsmarkedet til  

 de færdiguddannede, vil derfor i en lang række tilfælde  

 fremover kunne ske i form af en justering/tilpasning af vejledningen, frem  

 for ved en ændring af bekendtgørelsen.
Den til enhver tid gældende vejledning for en erhvervsuddannelse vil  

 være tilgængelig på ministeriets hjemmeside på  

 web-adressen: www.uvm.dk/lov, hvor love og regler om  

 erhvervsuddannelserne også findes.
Ministeriet vil informere skoler og  

 faglige udvalg om nye vejledninger og ændringer i eksisterende  

 vejledninger via e-mail, svarende til den måde ministeriet informerer  

 på, når der udstedes nye eller ændres i eksisterende love  

 og bekendtgørelser.
Som en konsekvens af ministeriets politik om  

 digital forvaltning vil vejledningen ikke blive trykt og derfor ikke blive  

 distribueret i trykt form.
 Uddannelsesbekendtgørelse og vejledning udarbejdes i tæt  

 samarbejde med det faglige udvalg og udstedes af  

 Undervisningsministeriet.
Indholdsfortegnelse Forord Indholdsfortegnelse Indledning Ad kapitel 1:Uddannelsens formål og mål Ad §§ 1 & 2 Formål, mål og fokusområder Formål og mål Fokusområder i løbet af uddannelsen Ad kapitel 2:Uddannelsens varighed og struktur m.v.
Ad § 4 Varighed og struktur Ad § 5 Betingelse for påbegyndelse af skoleundervisningen i  

 hovedforløbet Ad kapitel 3: Skoleundervisningen Ad kapitel 3 (§§ 9-14) Undervisningens tilrettelæggelse, fagenes  

 varighed, indhold og mål Ad § 9 Uddannelsesrettede områdefag, grundforløbet Fagplan for uddannelsen Ad § 11 Områdefag i hovedforløbet Ad § 12 Bundne specialefag, hovedforløbet Ad § 13 Valgfri specialefag, hovedforløbet Indledning Denne vejledning er en beskrivelse af det operationelle niveau for  

 uddannelsen til grafisk trykker og udarbejdet i henhold til  

 "Bekendtgørelse om uddannelsen til grafisk trykker".
 Formålet med vejledningen er:
 Sammen med bekendtgørelsen at være det grundlag, som skolerne  

 lægger til grund for udarbejdelsen af de lokale undervisningsplaner og  

 være et supplement til praktikreglerne.
 At bidrage til dynamik i uddannelsen ved dels at supplere og konkretisere  

 målformuleringer, dels at definere rum for lokale frihedsgrader, som er  

 til rådighed for den enkelte skole og for den enkelte elevs  

 uddannelsesforløb.
At styrke helheden i uddannelsen ved at give overblik over mål,  

 indhold og intentioner vedrørende uddannelsen og  

 uddannelsesforløbet, og At uddybe og præcisere bekendtgørelsen med hensyn til f.eks.  

 vejledning om tidsmæssig placering af fag i uddannelsesforløbet  

 og vejledning om fagligt indhold.
Ad kapitel 1: Uddannelsens formål og mål Ad §§ 1 & 2 Formål, mål og fokusområder Formål og mål Formålet med uddannelsen er, at eleven gennem skoleundervisning og  

 praktikuddannelse opnår kompetence som grafisk trykker.
Kompetencen  

 inden for uddannelsen til grafisk trykker omfatter både de aktuelle,  

 konkrete og praktiske kompetencer i form af færdigheder og viden, samt  

 udvikling af evner for mere generelle forudsætninger, herunder evnen  

 til at tilegne sig ny viden gennem beskæftigelse og  

 videreuddannelse.
 Udviklingen af de fagligt erhvervsrettede og de almene personlige  

 kvalifikationer skal bidrage til at gøre uddannelsen til grafisk  

 trykker til en erhvervsuddannelse og samtidig en ungdomsuddannelse.
Fokusområder i løbet af uddannelsen Fokusområder er betegnelsen for de elementer i uddannelsen, der  

 lægges særlig vægt på i de forskellige perioder,  

 uddannelsen kan opdeles i.
 Undervisningen skal omfatte både praktisk og teoretisk undervisning  

 med henblik på at give eleven de fornødne generelle og  

 specifikke kompetencer.
Valget af grundfag, områdefag og specialefag er fra det faglige  

 udvalgs side begrundet i en vurdering af den kompetence, uddannelsen skal  

 føre til.
Fagene bør vægtes og periodiseres i forhold til  

 fokusområderne.
Oversigten over fokusområderne omfatter  

 grundforløb og hovedforløb set i forhold til uddannelsestiden.
 Fokusområderne danner grundlag for det faglige udvalgs  

 målformuleringer og dermed grundlaget for skolens  

 tilrettelæggelse af undervisningen (den lokale undervisningsplan) i  

 samarbejde med de lokale uddannelsesudvalg.
 Skemaet angiver kompetencemæssige fokusområder i løbet  

 af uddannelsestiden.
1. uddannelsesår 2. uddannelsesår 3. uddannelsesår 4. uddannelsesår Fagligt erhvervsrettede kvalifikationer/ kompetencer Vælger og anvender udstyr, værktøjer og metoder under  

 vejledning i forhold til enkle arbejdsopgaver.
 Vælger og anvender udstyr, værktøjer og metoder under  

 begrænset vejledning i forhold til ukomplicerede arbejdsopgaver.
Løser selvstændigt  ukomplicerede arbejdsopgaver.
Indsamler  

 og anvender informationer i forhold til en given arbejdsopgave.
 Løser selvstændigt og kontrollerer komplicerede  

 arbejdsopgaver.
 Agerer bevidst i forhold til sikkerhed og arbejdsmiljø.
 Planlægger opgaver og anvender ressourcer i forhold til tid,  

 produkter og kvalitetsmål.
Almene person- lige kvalifikationer/kompetencer Kan modtage og anvende vejledning.
 Løser problemer i forhold til faglige problemstillinger.
 Kan samarbejde og arbejde i team.
 Kan fungere og samarbejde med personer med forskellig social og kulturel  

 baggrund.
 Bidrager til problemløsninger i forhold til arbejdsopgaver.
Kan lære nyt.
Har lært at tage ansvar.
 Ad kapitel 2: Uddannelsens varighed og struktur m.v.
Ad § 4 varighed og struktur Uddannelsen varer 4 år og omfatter et obligatorisk  

 grundforløb og et hovedforløb, der veksler mellem  

 skoleundervisning og praktikuddannelse.
Uddannelsen kan indledes i  

 praktikvirksomheden eller med et grundforløb på skole i den  

 erhvervsfaglige fællesindgang: Teknologi og kommunikation, hvor  

 uddannelsen indgår i uddannelsesfamilie 3: Teknisk grafisk.
 Model for uddannelsens struktur:
Grafisk trykker 4 år Grund-forløb Hovedforløb Evt.
20 uger 8 uger 5 uger 5 uger 7 uger Evt.
Skole Praktik Ad § 5 Betingelse for påbegyndelse af skoleundervisningen i  

 hovedforløbet De nærmere rammer for skolens samlede vurdering af, om eleven har  

 opnået de nødvendige faglige og personlige forudsætninger  

 for at kunne begynde på undervisningen i hovedforløbet,  

 fremgår dels af uddannelsesbekendtgørelsens § 5, dels af  

 grundforløbsbekendtgørelsens § 9 med tilhørende  

 vejledning udsendt af Undervisningsministeriet (Vejledning til skolerne om  

 bedømmelse af eleverne i forbindelse med udstedelse af bevis for  

 grundforløb (grundforløbsbekendtgørelsens § 9)).
 Elever der optages på uddannelsens hovedforløb har under  

 faglig vejledning fået afprøvet deres farvesyn og forstået  

 den betydning, det har for uddannelsen til og erhvervsmulighederne som  

 grafisk trykker.
Ad kapitel 3: Skoleundervisningen Ad kapitel 3 (§§ 9-14) Undervisningens tilrettelæggelse, fagenes  

 varighed, indhold og mål Undervisningen skal sætte eleven i stand til selvstændigt at  

 tilegne sig viden og fornødne færdigheder til fremtidig  

 beskæftigelse på arbejdsmarkedet.
 Undervisningen skal gennem hele uddannelsen tilrettelægges  

 på følgende måde:
 ·  

 	Der gives eleven forudsætninger for personlig udvikling i henhold  

 til målene for de personlige kvalifikationer, og således at  

 eleven både selvstændigt og i gruppesammenhænge  

 møder personligt udviklende problemstillinger.
 ·  

 	Alle fag i uddannelsen og temaer i skoleforløbene varieres,  

 så de anvendte metoder står i forhold til mål og indhold,  

 så eleven i videst muligt omfang aktiveres og gøres medansvarlig  

 for egen uddannelse.
 ·  

 	Undervisningen skal i videst muligt omfang afspejle arbejdsfunktioner og  

 teknologianvendelse m.v., der er karakteristisk for  

 uddannelsesområdet.
 Undervisningen skal give indsigt i og forståelse for  

 miljømæssige og sikkerhedsmæssige forhold, herunder  

 håndtering af miljømæssige problemstillinger i forbindelse  

 med materialeanvendelse.
I uddannelsens hovedforløb er der ingen opdeling af fag i de  

 enkelte skoleperioder.
Dog er der udformet en vejledende fagplan.
Det er op  

 til skolen i samarbejde med det lokale uddannelsesudvalg at placere de  

 enkelte fag i skoleperioderne.
 Område- og specialefagenes slutmål er i det følgende  

 beskrevet på følgende tre niveauer:
 De tre niveauer:
·  

 	Begynderniveau.
Eleven kan løse en opgave og udføre  

 en aktivitet i en kendt situation eller ud fra en kendt problemstilling eller  

 kan udføre en mere kompliceret aktivitet under vejledning.
På dette niveau lægges der vægt på følgende  

personlige kvalifikationer: Lyst til at sætte sig ind i  

 uddannelsens fundamentale kundskabs- og færdighedsområder og til  

 at udvikle ansvarlighed samt grundlag for fortsat læring.
På  

 begynderniveauet grundlægges ligeledes selvstændighed i  

 opgaveløsning.
·  

 	Rutineniveau.
Eleven kan planlægge og gennemføre en  

 opgave/aktivitet eller løse et problem i rutine- og/eller kendte  

 situationer og omgivelser - alene og i samarbejde med andre.
På dette niveau lægges der vægt på følgende  

personlige kvalifikationer: Evne til selvstændigt at sætte  

 sig ind i mere komplicerede problemstillinger og til at kommunikere med andre  

 om løsningen heraf.
Yderligere lægges der vægt på  

 fleksibilitet og omstillingsevne.
·  

 	Avanceret niveau.
Eleven kan vurdere et problem, kan  

 planlægge, løse og gennemføre en opgave/aktivitet eller  

 løse et problem også i ikkerutine situationer - alene og i  

 samarbejde med andre - under hensyntagen til opgavens art.
På dette niveau lægges der vægt på følgende  

personlige kvalifikationer: Evne til at tage selvstændigt ansvar  

 og vise initiativ til selv at formulere og løse faglige og sociale  

 opgaver og problemer.
Yderligere lægges der vægt på  

 kvalitetssans og kreativitet.
Ad § 9 Uddannelsesrettede områdefag, grundforløbet Grundforløbet indeholder områdefag, der er særlige for  

 hovedforløbet med følgende niveau, vej-ledende uddannelsestid  

 og supplerende mål og indhold:
Trykteori 1 Niveau Begynder hhv. rutine Varighed 2 uger Mål og øvrige rammer ·  

 	Eleven har kendskab til vedligeholdelse, kontrol og justering af  

 offsetmaskiner ·  

 	Eleven har kendskab til hjælpeapparatur og værktøj i  

 forbindelse med trykning ·  

 	Eleven har kendskab til håndtering af materialer og materialers  

 anvendelse ·  

 	Eleven har kendskab til miljø og sikkerhedsforhold, der er  

 forbundet med arbej-det i trykkerier ·  

 	Eleven har på rutineniveau kendskab til betydningen af papirets  

 baneretning ·  

 	Eleven har på rutineniveau kendskab til trykmaskinernes  

 opbygning Maskinbetjening Niveau Begynder hhv. rutine Varighed 3 uger Mål og øvrige rammer ·  

 	Eleven kan sikkerhedsmæssigt korrekt betjene offsetmaskiner ·  

 	Eleven kan foretage smøring og simpel vedligeholdelse af  

 offsetmaskiner ·  

 	Eleven kan foretage indstilling af papirgangen i mindre offsetmaskiner,  

 omstille til forskellige formater samt håndtere papir ·  

 	Eleven kan foretage justeringer og indstillinger af mindre  

 offsetmaskiner ·  

 	Eleven kan anvende hjælpeværktøjer ·  

 	Eleven kan håndtere trykfarver og farveblanding ·  

 	Eleven kan foretage trykning af opgaver efter godkendt ark ·  

 	Eleven kan på rutineniveau udføre enkle trykopgaver i en  

 eller flere farver ·  

 	Eleven kan på rutineniveau udføre oplagstrykning på  

 mindre offsetmaskiner ·  

 	Eleven kan på rutineniveau håndtere oplag under og efter  

 trykning Fagplan for uddannelsen Skoleundervisningen omfatter grundfag, områdefag, specialefag og  

 valgfag med følgende fordeling på uddannelsesår.
 I modelskitserne for uddannelsens struktur er der taget udgangspunkt i, at  

 uddannelsens grundfag, områdefag og specialefag ud fra  

 pædagogiske overvejelser fordeles, planlægges og  

 gennemføres som moduler i temaer eller projekter, der kombinerer teori  

 og praktiske øvelser under skoleperioderne i hovedforløbet.
 Valgfagsmodulerne fordeles hensigtsmæssigt på skoleperioderne.  

 Se i øvrigt efterfølgende skema over fagplan for uddannelsen  

 med grundfag, områdefag og specialefag, herunder en mulig placering  

 på uddannelsesår.
Grund-forløb 1. år 2. år 3. år 4. år Grundfag 16,5 uge Engelsk F, 2 uger * Informationsteknologi E, 4 uger * Arbejdsmiljø, 2 uger * * * Førstehjælp og brand, 0,5 uge * Materialeforståelse, 2 uger * * * Dansk F, 2 uger * Naturfag F, 2 uger * * Produktudvikling, produktion og service, modul 2 og 3, 2 uger * * * Områdefag 17,5 uge Arbejdstilrettelæggelse og kundeservice, 1,5 uge * Kommunikation, 3 uger * Maskinbetjening og værktøjsforståelse, 2 uger * Trykteori 1, 2 uger 1) * Maskinbetjening, 3 uger 1) * Maskinbetjening og maskinpleje, 1 uge * * Apparaturhåndtering, 1 uge * * Materialehåndtering, 2 uger * * * Trykteori 2, 1 uge * * Grafisk teknologiforståelse, 1 uge * * * Specialefag 5 uger Kvalitetsstyring, 4 uger * * * Prepress/færdiggørelse, 1 uge * * Valgfri specialefag      2 uger * Valgfag 4 uger * * * * Markeringerne angiver en mulig placering af fagene og er ikke forslag  

 til fordeling på de enkelte skoleperioder i 2. og 3.  

 uddannelsesår.
 1 ) Områdefag i grundforløbet, der er særlige for  

 hovedforløbet.
 Skraveret tekst: Her er der tale om grundfag og fælles  

 områdefag i grundforløbet: Teknologi og kommunikation,  

 Uddannelsesfamilie 3: Teknisk grafisk.
Fagene Arbejdsmiljø og Materialeforståelse findes både  

 i grund- og hovedforløbet.
Der henvises til  

 grundforløbsbekendtgørelsens fagbilag for fællesindgangen  

 Teknologi og kommunikation - teknisk grafisk.
Ad § 11 Områdefag i hovedforløbet Hovedforløbet omfatter følgende områdefag med niveau,  

 vejledende uddannelsestid og supplerende mål og indhold:
Maskinbetjening og maskinpleje Niveau Rutine hhv. avanceret Varighed 1,0 uge Mål og øvrige rammer ·  

 	Eleven har kendskab til offsetmaskiners digitale, elektriske,  

 hydrauliske, pneumatiske systemer og kan vurdere behovet for justeringer,  

 renoveringer og udskiftning af reservedele ·  

 	Eleven kan renholde og foretage daglig vedligeholdelse af  

 offsetmaskinen ·  

 	Eleven kan betjene offsetmaskinen og tilhørende  

 hjælpeværktøjer ·  

 	Eleven kan planlægge produktion på offsetmaskinen ·  

 	Eleven kan udføre oplagstrykning af enhver art ·  

 	Eleven kan foretage afrigning Apparaturhåndtering Niveau Avanceret Varighed 1,0 uge Mål og øvrige rammer ·  

 	Eleven kan anvende apparatur til kontrol og styring af kvaliteten ·  

 	Eleven kan anvende måleværktøjer i forbindelse med  

 justeringer og udskiftninger Materialehåndtering Niveau Avanceret Varighed 2,0 uger Mål og øvrige rammer ·  

 	Eleven kan håndtere papir i forskellige kvaliteter og tykkelser,  

 karton, folier, trykfarver, lak og diverse tilhørende  

 hjælpemidler ·  

 	Eleven kan håndtere  gummiduge, trykplader, afvaskningsmidler og  

 rengøringsmidler m.v.
Trykteori  2 Niveau Avanceret Varighed 1,0 uge Mål og øvrige rammer ·  

 	Eleven kan anvende offsetmaskinens funktioner og udføre  

 trykprocessen som helhed ·  

 	Eleven kan foretage vedligeholdelse, kontrol og justering af  

 offsetmaskiner ·  

 	Eleven kan anvende hjælpeapparatur og værktøj i  

 forbindelse med trykning ·  

 	Eleven har viden om håndtering af materialer og deres  

 anvendelse ·  

 	Eleven har viden om miljø og sikkerhedsforhold der er forbundet  

 med arbejdet som grafisk trykker og kan anvende denne viden Grafisk teknologiforståelse Niveau Rutine Varighed 1,0 uge Mål og øvrige rammer ·  

 	Eleven har indsigt i de enkelte produktionsforløb og de  

 produktionssammenhænge, som eleven selv indgår i ·  

 	Eleven har kendskab til udviklingstendenser inden for  

 trykområdet Ad § 12 Bundne specialefag, hovedforløbet Undervisningen i hovedforløbet omfatter 5 ugers bundne specialefag  

 med niveau, vejledende uddannelsestid og supplerende mål og indhold:
Kvalitetsstyring Niveau Avanceret Varighed 4,0 uger Mål og øvrige rammer ·  

 	Eleven behersker forhold som har indflydelse på et oplags kvalitet  

 og betydningen af at kunne styre disse forhold ·  

 	Eleven behersker anvendelsen af normniveauer og kvalitetsstyringssystemer  

 samt at justere  offsetmaskinen i henhold til givne normer, herunder  

 fastholde normerne under oplagstrykning ·  

 	Eleven behersker kvalitetsstyring og forhold, der knytter sig hertil i  

 såvel teori som praksis Prepress/færdiggørelse Niveau Rutine Varighed 1,0 uge Mål og øvrige rammer ·  

 	Eleven har kendskab til DTP og den digitale udvikling på  

 prepressområdet ·  

 	Eleven har kendskab til udviklingens betydning for nuværende og  

 fremtidige processer og funktioner inden for trykt kommunikation ·  

 	Eleven har kendskab til processerne i færdiggørelse af  

 trykte produkter ·  

 	Eleven kan indarbejde kvalitetskrav og normer som  

 færdiggørelsen stiller til trykte produkter Ad § 13 Valgfri specialefag, hovedforløbet Desuden omfatter hovedforløbet 2 ugers valgfri specialefag.
De valgfri specialefag vælges i samråd mellem eleven,  

 praktikstedet og skolen.
Skolen fastsætter en frist for valg og omvalg  

 af specialefag, jf. hovedbekendtgørelsen.
De valgte fag indskrives i  

 elevens personlige uddannelsesplan, jf. retsbekendtgørelsens §25 stk.  

 1 og 2.
Der er i uddannelsen mulighed for at uddannelsesaftalens parter kan  

 tilvælge yderligere erhvervsrettet påbygning i op til 4 uger.
De  

 valgfri specialefag anvendes også ved valg af erhvervsrettet  

 påbygning.
 Der kan vælges mellem følgende valgfri specialefag med  

 følgende niveau, vejledende uddannelsestid, mål og indhold:
