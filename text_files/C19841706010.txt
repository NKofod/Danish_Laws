 Brevet sendt til:
Alle amtsråd - Københavns amtsråd og følgende kommunalbestyrelser/byråd Rønne, Nexø, Skagen, Herning, Ringkøbing, Skjern, Varde, Esbjerg, Tønder, Grenå, Skive, Ebeltoft.
 Vedr.: Drift og vedligehold af hovedlandeveje excl. motorveje. Ændring af  

 afmærkningen med kantlinier på 2-sporede hovedlandeveje i åbent land og med  

 cykel/knallerttrafik på kørebanen.
 Vejdirektoratet gennemfører i 1984 en række tiltag, der i særlig grad vil  

 være til gavn for trafiksikkerheden. Ændring af kantlinieafmærkningen på  

 ovennævnte strækninger skal ses i denne sammenhæng.
Det er beregnet at ændringerne, der er nærmere beskrevet i vedlagte  

 retningslinier af februar 1984, vil spare mindst 70 personskadeuheld om året,  

 heraf 15 uheld med cyklister og knallertkørere.
I forhold til udgifterne til  

 ændringerne er det ud fra en samfundsmæssig betragtning fundet at være en  

 særdeles fornuftig investering.
 Ændringerne forventes gennemført over en 5-årsperiode, idet erfaringerne  

 fra de første ændringer i år inddrages i Vejdirektoratets stillingtagen til  

 den videre gennemførelse.
Ændringerne skal gennemføres på ialt ca. 1750 km vej.
I 1984 omfatter  

 ændringerne dels de strækninger, der skal have ny belægning, dels de  

 strækninger der som led i det normale vedligehold alligevel skal genafmærkes.
Udgifterne til ændringerne afholdes over drifts- og  

 vedligeholdsbevillingerne, der i fornødent omfang vil blive reguleret som  

 følge heraf.
Ved udførelse af nye belægninger indgår afmærkningsarbejderne  

 som en følgeudgift, og ændringerne vil kun i beskedent omfang påvirke den  

 samlede udførelsespris.
Derimod vil udgifterne til genafmærkning stige, i første række fordi de  

 nuværende kantlinier samtidig skal fjernes.
Merbevillingsbehovet til  

 genafmærkning i 1984 skal derfor indberettes ved indsendelsen af 1.  

 budgetrapport for drift og vedligehold.
Udgifterne for årene 1985-88 forudsættes indarbejdet i  

 bevillingsforslagene for de enkelte år, idet de resterende  

 gennemførelsesudgifter fordeles ligeligt over disse 4 år.
Behovet for 1985  

 bedes dog indberettet sammen med den nævnte 1. budgetrapport for 1984,  

 hvorefter udgifterne vil blive medtaget i det allerede indsendte  

 bevillingsforslag.
 I det omfang ændringerne af kantlinierne efter retningslinierne også er  

 relevante i forbindelse med nyanlæg forudsættes der taget hensyn hertil ved  

 udførelsen af anlægsarbejdet.
 I de tilfælde hvor der opstår tvivl om retningsliniernes anvendelse i  

 relation til de lokale forhold eller tvivl om afmærkningens korrekte  

 udførelse bedes henvendelse rettet til Vejdirektoratets drifts- og  

 vedligeholdsafdeling, civilingeniør Peter Simonsen.
 P.D.V.
AAGE ANDERSEN overingeniør Retningslinier for afmærkning af kantlinier på 2-sporede hovedlandeveje i  

 åbent land med cykel/knallerttrafik på kørebanen.
Baggrund Vejdirektoratet ønsker gennemført ændringer af afmærkningen med kantlinier  

 på ca 1750 km af de ialt 2700 km hovedlandevej, der tilhører ovennævnte  

 kategori. Ændringerne skal for størstedelens vedkommende gennemføres i  

 5-årsperioden 1984-88. Ændringerne gennemføres med det primære sigte at  

 reducere antallet af personskadeuheld, idet kantlinierne placeres således, at  

 der tages hensyn til alle trafikanters sikkerhed.
Samtidig vil kantbaner i  

 størst mulig bredde formindske eventuelle problemer med vejenes kantbæreevne.
Hovedprincippet i ændringerne er, at vejenes sporbredde - defineret som  

 bredden af kørebanen mellem kantlinierne - gøres ensartet inden for 3 grupper  

 af veje.
Grupperne er karakteriseret ved at trafikbelastningen enten er lav,  

 middel eller høj.
Som det fremgår af det efterfølgende er sporbredderne i de  

 3 grupper fastlagt til 6,0 m, 6,5 m og 7,0 m.
De tilsvarende grænser mellem  

 trafikbelastningerne ligger ved en årsdøgntrafik (niveau 1982) på 3000  

 henholdsvis 5000. Afhængig af bredden af det resterende kørebaneareal udføres  

 der herefter smalle eller brede kantlinier.
Ændringerne skal i første række gennemføres i takt med udførelsen af nye  

 belægninger og i forbindelse med det normale vedligehold af afmærkningen.
Som  

 nævnt ovenfor skal gennemførelsen af ændringerne påbegyndes i 1984 og det  

 nærmere grundlag herfor er angivet i det efterfølgende.
Det forudsættes at  

 retningslinierne nøje følges.
Især henledes opmærksomheden på  

 afmærkningsforholdene ved overgangen mellem de aktuelle strækninger og  

 tilstødende strækninger samt afmærkningen gennem kryds.
I den forbindelse  

 skal det fremhæves, at eventuelle kryds med 2x2 gennemgående spor generelt  

 skal ændres til 2x1 gennemgående spor samtidig med ændringerne af  

 kantlinieforholdene.
I forbindelse med forholdene omkring genafmærkning skal det fremhæves, at  

 tilrettelæggelsen af genafmærkningen skal ske efter de pr 25. marts 1983  

 udsendte retningslinier herfor.
Dette gælder særlig vurderingen af behovet  

 for rettidig genafmærkning og afgørelsen af valget mellem termoplastisk  

 materiale og stribemaling.
 Brede kantbaner udføres som cykelbaner (normalt med symbol V 41), hvis  

 cykel/knallerttrafikken er høj (dvs. normalt større end 50 pr. døgn i begge  

 retninger tilsammen).
Udførelse Den største del af ændringerne skal gennemføres over 5-årsperioden  

 1984-88. Ændringerne sker dels i takt med udførelsen af nye slidlag og den  

 løbende genafmærkning, dels som en særlig foranstaltning på de strækninger,  

 der i dag ikke har kantlinier.
 På de strækninger, der skal have nyt slidlag eller uafdækket  

 forstærkningslag i 1984, udføres kantlinierne efter retningslinierne ovenfor.
 På de strækninger, der skal genafmærkes i 1984 og som efter  

 retningslinierne skal have smalle (0,1 m) kantlinier, udføres nye kantlinier  

 efter retningslinierne.
På strækninger, hvor der i forvejen er kantlinier, og som skal genafmærkes  

 i 1984, ændres kantliniernes placering kun, hvis afstanden mellem den  

 nuværende og nye kantlinie bliver 0,1 m eller mere.
Den endelige placering af  

 kantlinien vil derfor i visse tilfælde først ske ved udførelse af ny  

 belægning.
 Ændring af smalle kantlinier til brede i forbindelse med genafmærkning  

 skal ikke udføres i 1984, men først i den efterfølgende periode.
Nuværende kantlinier, som kan ses efter udførelsen af de nye kantlinier,  

 skal fjernes.
Fjernelsen skal udføres på billigste måde, f.eks. ved  

 højtryksspuling, sandblæsning eller overmaling med en farve svarende til  

 kørebanebelægningens.
Fræsning bør ikke anvendes.
Den resterende del af ændringerne udføres i årene 1985-88 og fordeles  

 økonomisk ligeligt over disse 4 år.
Kravet om 0,1 m eller mere, som nævnt  

 ovenfor, for afstanden mellem nuværende og nye smalle kantlinier i  

 forbindelse med genafmærkning gælder dog også her.
 Som grundlag for den nærmere geometriske udførelse af kørebaneafmærkningen  

 bl.a. ved overgangen fra eller til de aktuelle 2-sporede strækninger anvendes  

 vejregelforslaget for afmærkning på kørebanen, vejregel 9.1.07, maj 1979.
 Som grundlag for ny- og genafmærkningen anvendes de pr. 25. marts 1983  

 udsendte hæfter vedrørende leveringsbetingelser m.m. og retningslinier for  

 valg af materialer og tilrettelæggelse af vedligeholdet, Vejdirektoratets  

 drifts- og vedligeholdsafdeling, januar 1983.
Hvilke hovedlandeveje? Ændringerne udføres på de 2-sporede hovedlandeveje hvorom gælder:
 Strækningerne skal være placeret uden for byzoneskiltningen, idet der dog  

 etableres en naturlig sammenhæng med eventuelle kantlinier og cykelstier  

 inden for byzonen.
 Der må ikke være cykelsti (enkeltrettede, dobbeltrettet eller fællessti)  

 idet det forudsættes, at der foregår cykel- og knallerttrafik på kørebanen.
 Strækningerne omfatter ikke steder, hvor der er skiltet forbud mod cykel-  

 og knallerttrafik (motortrafikvej eller særlig forbudstavle).
I de tilfælde, hvor en ny cykelsti vil blive anlagt samme år eller året  

 efter ændringerne af kantlinierne gennemføres, udføres ikke brede (0,3 m)  

 kantlinier.
Den største bredde af kantbanerne, der må udføres i disse  

 tilfælde, er 0,5 m.
Vejdirektoratet har på grundlag af oplysninger i Vejdatabanken pr. 20.  

 januar 1984 udarbejdet vedlagte kort, hvorpå der for det aktuelle  

 amtskommunale område er angivet de 2-sporede strækninger i relation til  

 årsdøgntrafikken.
På kortet er der, på grund af dataoplysningernes karakter,  

 i et vist omfang medtaget strækninger, der ikke skal ændres.
Kortet kan bruges som grundlag for planlægningen af ændringerne af  

 kantlinieforholdene, men den nøjere udpegning af delstrækningerne må ske ud  

 fra kendskabet til de lokale forhold.
Det er en forudsætning at ændringerne  

 gennemføres med et ensartet forløb mellem knudepunkter, som forekommer  

 naturlige for trafikanterne.
