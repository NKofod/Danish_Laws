 Det fremgår af medieansvarsloven § 36, stk.  

 1, at en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk eller anden skade af  

 betydning, og som er bragt i et massemedie, skal tages til følge, medmindre  

 oplysningernes  

 rigtighed er utvivlsom.
Pressenævnet fandt, at det fremstod, som om  

 oplysningerne i artiklerne angik størrelsen og forrentningen af klagernes  

 gæld  

 på tidspunktet for artiklernes offentliggørelse.
Rigtigheden af disse  

 oplysninger var ikke utvivlsom, og oplysningerne kunne skade [K1] og [K2]s  

 omdømme som henholdsvis politiker og forretningsmand.
Klagerne havde derfor  

 krav på det forlangte genmæle.
Pressenævnets  

 kendelse i sag 2006-6-432 og 438 Advokat Henrik Karl Nielsen  

 har den 16. november 2006 på vegne af [K1] og [K2] klaget til Pressenævnet  

 over, at B.T. og www.bt.dk har afvist at bringe et genmæle vedrørende  

 oplysninger  

 bragt i artikler i B.T. og på www.bt.dk den 19. oktober 2006.
1. Sagsfremstilling B.T. bragte den 19. oktober  

 2006 en forside med overskriften  

  

 [K1] i  

 nyt pengekaos  

  

 og med mindre typer  

  

 Gælden  

 steget med 4,8 millioner.
 Samme dag bragte B.T. inde i  

 avisen to artikler under overskriften  

  

 [K1]  

 i håbløs gæld.  

  

 Den ene artikel havde overskriften  

  

 Den tidligere minister går ned i løn, gælden tårner sig op, og nu  

 skruer kreditorerne bissen på  

  

 og underoverskriften  

  

 Tidligere minister [K1] (K) svor, at hun ville få styr på sin og  

 samboen [K2]s økonomi efter at ubetalte markiseregninger fældede hende som  

 minister  

 i 2005. Men det er gået lige modsat.  

  

 Af artiklen fremgår bl.a. følgende:
 Faktisk ser det helt sort  

 ud:
 ·  

  

 	  

 Gælden er eksploderet fra 8,2 mio. kr. til  

 knap 13 mio. kr. på halvandet år.
 ·  

  

 	  

 I sidste måned gjorde en kreditor udlæg i  

 villaen i Hellerup.
 ·  

  

 	  

[K1]s løn bliver mere end halveret med  

 udgangen af denne måned.
 ·  

  

 	  

 Familien har solgt sommerhuset i  

 Dronningmølle uden fortjeneste.
 [K1] og [K2] skyldte i  

 starten af denne måned knap 13 mio. kr. i sommerhuset i Dronningmølle i  

 Nordsjælland og i villaen i Hellerup.
Dermed er gælden eksploderet  

 fra 8,2 mio. kr. i starten af 2005 til cirka 13 mio. kr. her kun halvandet år  

 efter.
Alene siden marts er der tinglyst tre nye lån på samlet 2,7 mio. kr.,  

 og  

 størstedelen af lånene er med renter på mellem ni og 13 pct. I forlængelse af ovenstående  

 artikel bragte B.T. under overskriften  

  

 Sommerhuset  

 solgt uden gevinst  

  

 og underoverskriften  

  

 Kort tid efter, at [K1] og [K2] fik vredet armen om af Parkerhouse  

 Finans, der gjorde udlæg i deres kæmpevilla på [vejnavn1] i Hellerup, har de  

 set sit nødsaget til at sælge deres sommerhus i Dronningmølle  

  

 en artikel,  

 hvori det bl.a. hedder:
 Parret fik 2,05 mio. kr. for  

 det fireværelsers sommerhus på [vejnavn2]i Dronningmølle, men det giver dem  

 alligevel ikke penge at rutte med.
Dækker kun gælden Det dækker nemlig kun på  

 kroner og øre den stiftede gæld i det 78 kv.m. store hus.
Det fremgår af  

 offentligt tilgængelige oplysninger i tingbogen i Helsinge Ret.
Ifølge [K2] har familien fået  

 et beskedent overskud på sommerhuset, selv om tingbogen i Helsinge Ret siger  

 noget andet.  Til artiklerne var under  

 overskriften  

  

 [K1]s gæld før og nu  

  

 indsat en grafik over [K1]s gæld i henholdsvis februar 2005 og oktober 2006.  

 Til grafikken var bl.a. indsat følgende:
 Gæld på villa 10,9 mio. kr.
 Gæld på sommerhus 2,05 mio.  

 kr.
Dette er dog solgt. og I beregningen af ydelsen på [K1]s  

 lån har vi brugt rentesatsen på de tinglyste pantebreve og realkreditlån.  

 Renten på pantebrevene kan dog variere fra de lån, som de refererer til.  

 Derfor  

 er der en vis usikkerhed om ydelsen på godt halvdelen af den samlede  

 gæld. samt   

  

 Månedlig husleje 66.000 kr.
Siden [K1] gik af som minister  

 er hendes gæld kun steget.
Fra hun gik af i februar 2005 og til hun og hendes  

 sambo solgte sommerhuset i Dronningmølle i starten af denne måned, havde de  

 stiftet ny gæld for 4,8 mio. kroner med pant i deres to fælles boliger.
Efter  

 salget af sommerhuset står parret med en gæld på 10,95 mio. kr.  

  

 Renten på de i alt 20 lån varierer fra fire  

 til 13 pct., og koster familien anslået 525.000 kr. om året efter skat.
Det er en månedlig ydelse på  

 44.000 kr. Www.bt.dk bragte den 19.  

 oktober 2006 under overskriften  

  

 Tidligere  

 minister i håbløs gæld  

  

 og underoverskriften  

  

   

 Tidligere minister [K1]  

 (K) svor, at hun ville få styr på sin og samboen [K2]s økonomi, efter at  

 ubetalte markiseregninger fældede hende som minister i 2005. Men det er gået  

 lige modsat.
Det skriver B.T.  

   

  

 følgende artikel:
 Faktisk ser det helt sort  

 ud: Gælden er eksploderet fra 8,2 mio. kr. til knap 13 mio. kr. på halvandet  

 år.
Jeg blev nødt til at have  

 mere styr på tingene og på økonomien.
Og det har jeg så også fået. Sådan lød det fra [K1] kort  

 efter, at hun var gået af som minister på grund af privatøkonomisk kaos.
 Men en af [K2]s mange  

 kreditorer blev i september så træt af at vente på betaling, at han skruede  

 bissen på.
Den 19. september gik  

 kreditoren, således i fogedretten i Gentofte og gjorde udlæg i parrets 300  

 kv.m. store villa.
Det giver mulighed for at få ejendommen beslaglagt og  

 solgt  

 for at få indfriet gælden, forklarer en erfaren boligadvokat til B.T.
Så galt gik det dog ikke  

 denne omgang.
Efter at B.T. i tirsdags kontaktede [K2], har han betalt sin  

 gæld  

 på 65.000 kr. til kreditorernes advokat.
 Det var en gammel faktura  

 fra mit firma Strategikompagniet, der er gået konkurs, siger [K2].
[K1] og [K2] skyldte i  

 starten af denne måned knap 13 mio. kr. i sommerhuset i Dronningmølle i  

 Nordsjælland  

 og villaen i Hellerup, skriver B.T. [K1] og [K2] anmodede den 19.  

 oktober 2006 B.T. og www.bt.dk om at få bragt genmæle, hvilket B.T. delvis  

 afslog.
Genmæleteksten lyder som følger:
B.T. skriver d.d., at  

 undertegnede, [K1] og [K2]s gæld er steget med kr. 4,8 millioner til samlet  

 knap kr. 13 millioner.
Dette er urigtigt.
Vores gæld er ikke steget og udgør  

 ikke kr. 13 mio.
 I artiklen oplyses det  

 endvidere, at renten på vore lån varierer fra 4 til 13 %. Dette er urigtigt.  

 Renten  

 på de eksisterende lån er betydelig lavere og ned til 2,97 % p.a.
Det fremgår desuden af  

 artiklen, at [K1] har solgt sit sommerhus uden gevinst.
Dette er urigtigt.  

 Salget af sommerhuset indbragte en ikke ubetydelig gevinst. Advokat Henrik Dahl meddelte  

 ved brev af 2. oktober 2006 på B.T.s vegne, at bladet ville bringe  

 genmælet om  

 salget af sommerhuset, men afslog genmæle vedrørende gældens størrelse,  

 optagelse af ny gæld og rentesatsen.
 B.T. bragte den 21. oktober  

 2006 under overskriften  

  

 Genmæle  

  

 følgende:
B.T. skrev den 19. oktober  

 2006, at [K1] ikke opnåede en fortjeneste ved salget af sit sommerhus i  

 Dronningmølle. [K1] har anmodet om genmæle over for denne oplysning og har  

 oplyst følgende: Sommerhuset blev købt i 1996 for 785.000 kr. og solgt i  

 oktober 2006 for 2.050.000 kr.
Der blev således opnået en fortjeneste ved  

 salget. 2. Parternes synspunkter Advokat Henrik Karl Nielsen  

 har anført, at ud over det bragte genmæle i B.T. den 21. oktober 2006 burde  

 mediet have bragt genmælet også vedrørende oplysningerne om gældens  

 størrelse,  

 optagelse af ny gæld og forrentningen af gælden.
Der er tale om faktisk  

 forkerte oplysninger.
Den reelle gæld fremgår ikke af tingbogen, og klagerne  

 har ikke gæld i den størrelsesorden, der omtales avisen.
Oplysninger i  

 tingbogen giver alene viden om størrelsen af gældsforhold på tidspunktet,  

 hvor  

 dokumenterne anmeldes til tingslysning.
Klagernes lån forrentes med mellem  

 2,97  

 % og 7,759 % og følger derved markedsvilkårene.
 Advokaten har herudover  

 anført, at oplysningerne sammenholdt med overskriften er egnede til at skade  

[K1]  

 og [K2], som henholdsvis politiker og forretningsmand.
 Advokaten har endelig anført,  

 at klagerne også har krav på genmæle over for www.bt.dk.
B.T. har anført, at det af  

 artiklen fremgår, at gælden var 13 millioner kroner indtil salget af  

 sommerhuset.  

 Beløbet fremkommer ved sammenlægning af beløbene i henhold til de tinglyste  

 hæftelser på parrets ejendomme.
Den faktiske gæld kan være mindre end den  

 tinglyste, men kun 720.000 kr. af hæftelserne er tinglyst for mere end tre år  

 siden.
B.T. har videre anført, at såfremt parrets oplysninger vedrørende  

 gælden  

 afviger, skal afvigelsen være af en sådan størrelse, at oplysningen om det  

 for  

 høje tal kan antages at have væsentlige skadelige virkninger for klagerne.
B.T. har anført, at ved  

 sammenlægningen af de hæftelser, der er tinglyst på de to ejendomme i  

 perioden  

 fra februar 2005, hvor [K1] gik af som minister, til oktober 2006 fås beløbet  

 4,8 mio. kr.
Hæftelsesfordelingen mellem parret er ikke omtalt.
B.T. har endvidere anført, at  

 forrentningssatserne er baseret på de tinglyste hæftelser, hvorfor renten på  

 de  

 underliggende lån kan adskille sig fra det tinglyste.
B.T. har endelig  

 afvist,  

 at renteintervallet kan påføre klagerne skade af betydning.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Niels Grubbe, Jan Kristensen, Kaare  

 R.
Skou og  

 Ole Askvig.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er bragt i et massemedie, skal tages  

 til  

 følge, medmindre oplysningernes rigtighed er utvivlsom.
Pressenævnet finder, at det  

 fremstår, som om oplysningerne i artiklerne angår størrelsen og forrentningen  

 af klagernes gæld på tidspunktet for artiklernes offentliggørelse.  

 Rigtigheden  

 af disse oplysninger er ikke utvivlsom, og oplysningerne kan skade [K1] og  

[K2]s  

 omdømme som henholdsvis politiker og forretningsmand.
Klagerne har derfor  

 krav  

 på det forlangte genmæle.
 Herefter er [K1] og [K2]  

 efter påkrav berettiget til at få bragt følgende genmæle i B.T. og på  

 www.bt.dk, jf. medieansvarsloven § 39:
 Genmæle:
B.T. skriver 19. oktober  

 2006, at undertegnedes gæld er steget med kr. 4,8 millioner til samlet knap  

 kr.  

 13 millioner.
Dette er urigtigt.
Vores gæld er ikke steget og udgør ikke kr.  

 13  

 mio.
 I artiklen oplyses det  

 endvidere, at renten på vore lån varierer fra 4 til 13 %. Dette er urigtigt.  

 Renten  

 på de eksisterende lån er betydelig lavere og ned til 2,97 % p.a.
[K1] og [K2]. Afgjort den 14. februar 2007.
