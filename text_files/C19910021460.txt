 1. Indledning.
 Efter aftale fra 1972 mellem Socialministeriet, Kommunernes Landsforening  

 samt Københavns og Frederiksberg kommuner, er det kommunerne, der inddriver  

 restancer vedrørende forsikringsordningen for private arbejdsgivere.
 I anledning af ændrede regler fra 2. april 1990 for forsikringsordningen  

 er der i samarbejde med Kommunernes Landsforening, Københavns og  

 Frederiksberg kommuner samt Foreningen af Pantefogeder i Danmark udarbejdet  

 denne nye vejledning, der erstatter den tidligere vejledning af 6. juni 1985  

 fra den daværende Sikringsstyrelse til kommunerne om inkassobehandlingen.
 2. Forsikringsordningen for private arbejdsgivere.
 2.1. Personkreds.
 Efter dagpengeloven har private arbejdsgivere som hovedregel pligt til at  

 udbetale dagpenge til deres ansatte de første 2 uger af hvert  

 sygdomstilfælde.
Efter lovens § 27 kan visse arbejdsgivere tegne en forsikring, der giver  

 ret til refusion fra kommunerne for de sygedagpenge, som lønmodtageren har  

 ret til fra arbejdsgiveren.
De nærmere bestemmelser findes i  

 Socialministeriets bekendtgørelse nr. 150 af 3. marts 1990 om forsikring for  

 private arbejdsgivere, jf. bilag 1.
Kun arbejdsgivere, hvis samlede lønudbetalinger ikke overstiger en fastsat  

 grænse, kan tegne en sådan forsikring.
Grænsen for forsikringsåret 1. januar  

 - 31. december 1992 udgør 4.128.000 kr.
 Opkrævning af forsikringspræmie mv. administreres af Socialministeriet.
 Når en arbejdsgiver har tegnet forsikring, beregner og udbetaler  

 arbejdsgiveren dagpenge til sine ansatte.
 2.2. Opkrævning af acontopræmie.
Præmien til forsikringsordningen opkræves kvartalsvis forud med et  

 acontobeløb.
Præmien udgør en procentdel af arbejdsgiverens samlede  

 forventede lønudgift i forsikringsåret.
Procenten fastsættes pr.  

 forsikringsår af Socialministeriet.
Procentsatsen er for perioden 1. januar -  

 31. december 1992 fastsat til 0,66 %.
Præmieopkrævninger for et kvartal udsendes ca. den 20. i måneden før  

 kvartalets begyndelse.
Seneste rettidige betalingsdato er den 15. i  

 kvartalets første måned.
Betales opkrævningen ikke, udsendes 2. opkrævning (rykker) i begyndelsen  

 af kvartalets anden måned.
Ved denne opkrævning tillægges en engangsafgift  

 for for sen betaling på 2 % af det skyldige beløb. 2. opkrævning (rykker)  

 skal være betalt senest den 5. i kvartalets tredie måned.
 Betales 2. opkrævning (rykker) heller ikke, udelukkes arbejdsgiveren af  

 ordningen og det skyldige beløb kan inddrives ved udlæg af den kommunale  

 pantefoged, se afsnit 2.4.
 2.3. Årsreguleringsbeløb.
Når den faktiske lønsum for forsikringsåret kendes, beregnes den endelige  

 præmie for året.
Dette sker ca. 20. marts (eller eventuelt ca. 20. juni) i  

 det efterfølgende år.
 Beregningen foretages for alle arbejdsgivere, som har været medlemmer af  

 forsikringsordningen på et eller andet tidspunkt i det senest forløbne  

 forsikringsår.
 Forskellen mellem den endelige præmie og årets pålignede acontopræmie  

 (årsreguleringsbeløbet) opkræves eller udbetales som beskrevet nedenfor.
 2.3.1. Opkrævning eller udbetaling af årsreguleringsbeløb hos  

 arbejdsgivere, hvor forsikringen fortsat er i kraft.
 Er arbejdsgiveren fortsat forsikret på tidspunktet for årsafregningen,  

 opkræver eller udbetaler Socialministeriet årsreguleringsbeløbet.
 2.3.2. Opkrævning eller udbetaling af årsreguleringsbeløb hos  

 arbejdsgivere, hvor forsikringen er ophørt.
Er arbejdsgiveren ophørt i forsikringsordningen på tidspunktet for  

 beregningen af årsreguleringsbeløbet, betragtes acontopræmie som endelig  

 præmie medmindre Opkrævning udsendes ca. 20. marts (alternativt ca. 20. juni) og skal være  

 betalt senest den 15. april (15. juli).
 Hvis årsreguleringsbeløbet ikke betales, kan det uden yderligere varsel  

 inddrives ved udlæg, se dog afsnit 2.4.2.
Hvis årsreguleringsbeløbet er i arbejdsgiverens favør, bliver det straks  

 udbetalt til ham.
Før udbetaling sker der dog modregning af eventuelt  

 skyldigt beløb, se afsnit 3.4.
 2.4. Udelukkelse og inkasso.
 2.4.1. Udelukkelse.
 Hvis en arbejdsgiver den 5. i et kvartals tredie måned er i restance med  

 mindst 500 kr., eller med mere end 50 % af den acontopræmie, som er pålignet  

 for kvartalet, dog mindst 100 kr., udelukkes arbejdsgiveren af  

 forsikringsordningen med virkning fra udgangen af kvartalet.
 Arbejdsgiveren får tilsendt blanketten "Meddelelse om restance og  

 forsikringsophør", jf. bilag 2.
Denne blanket udsendes ca. den 20. i kvartalets tredie måned.
Der udsendes  

 ikke ny opkrævning.
 Eventuel gentilmelding til forsikringsordningen forudsætter, at hele  

 restancen først betales.
 2.4.2. Inkasso.
 Hvis restancen ved rykker/inkasso-kørslen i begyndelsen af kvartalets  

 anden måned er lig med eller overstiger 1.000 kr., inddrives beløbet ved  

 udlæg.
 Socialministeriet sender derfor blanketten "Tilsigelse til  

 udlægsforretning", jf. bilag 3, til kommunen.
 Denne blanket sendes til kommunen i begyndelsen af kvartalets anden måned  

 sammen med blanketterne "Kontoudtog" (bilag 4),  

 "Aftale/Betalingskort" (bilag 5), samt "Inkassolisten"  

 (bilag 6).
 Anvendelsen af disse blanketter er beskrevet i afsnit 3.
 2.4.3. Inkasso hos tidligere ophørte arbejdsgivere.
 Hvis den udsendte opkrævning på årsreguleringsbeløbet ikke betales  

 rettidigt, og restancen er lig med eller overstiger 1.000 kr., inddrives  

 beløbet uden yderligere varsel ved udlæg.
 Hvis arbejdsgiverens restance ikke i forvejen er overgivet til inkasso,  

 sender Socialministeriet blanketterne "Tilsigelse til  

 udlægsforretning", "Kontoudtog" og  

 "Aftale/Betalingskort" til kommunen.
 Hvis arbejdsgiverens restance med acontopræmien i forvejen er overgivet  

 til inkasso sendes ny "Tilsigelse til udlægsforret-ning" til  

 kommunen, men uden beløbsangivelse.
 Kommunen modtager også nyt kontoudtog.
 Der sendes ikke nyt "Aftale/Betalingskort". Arbejdsgiverens nye  

 samlede restance fremgår af inkassolisten.
 Materialet sendes i alle tilfælde til kommunen i begyndelsen af maj eller  

 august måned.
 3. Kommunens behandling af inkassomaterialet.
 Inkassomaterialet fra Socialministeriet består af:
Tilsigelse til udlægsforretning Kontoudtog Aftale/Betalingskort Inkassoliste Inkassoindberetningsblanket Kommunen skal behandle materialet således:
 3.1. Tilsigelse til udlægsforretning.
 Blanketten "Tilsigelse til udlægsforretning" er vist i bilag 3.
 Tilsigelsen vil normalt være udfyldt med restancebeløbet. Øvrige  

 oplysninger påføres af kommunen, og tilsigelsen sendes til arbejdsgiveren.
 Hvis kommunen tidligere har modtaget en "Tilsigelse til  

 udlægsforretning" vedrørende den pågældende arbejdsgiver (manglende  

 betaling af acontopræmien), men den skyldige præmie nu er forøget på grund af  

 årsreguleringen, jf. afsnit 2.4.3., udskrives der en ny tilsigelse, men uden  

 beløbsangivelse.
Den nye tilsigelse kan erstatte den første tilsigelse, hvis  

 udlægsforretningen vedrørende den første restance endnu ikke er påbegyndt.
I  

 sådanne tilfælde må kommunen selv påføre restancebeløbet, der da er det  

 beløb, der angives i kolonnen "Restance" i den samtidig tilsendte  

 inkassoliste.
 Hvis udlægsforretning vedrørende den først fremsendte restance er i gang,  

 vil det formentlig være mest hensigtsmæssigt, at tilsigelsen udfyldes med det  

 beløb, der er anført i kolonnen "ÅRSREGUL." i inkassolisten.
 Beløbet i kolonnen "Restance" på inkassolisten er altid  

 arbejdsgiverens samlede restance.
 3.2. Kontoudtog.
 Kontoudtoget, der er til kommunens eget brug, er vist i bilag 4. Her er  

 også en kort forklaring af de enkelte posteringstyper.
 Kontoudtoget viser også de seneste posteringer for den enkelte  

 arbejdsgiver, herunder eventuelt, hvornår arbejdsgiveren senest har indbetalt  

 et beløb, der er medtaget ved beregningen af restancen.
 Kontoudtoget udskrives som side 2 til blanketten "Tilsigelse til  

 udlægsforretning".
 3.3. Aftale/Betalingskort.
 Blanketten "Aftale/Betalingskort" er vist i bilag 5.
 Aftale/Betalingskortet sendes kun ved en sags opstart og er til kommunens  

 eget brug.
 "Restancebeløb" er det beløb, som også udskrives på den  

 tilsigelse og inkassoliste, der samtidig sendes til kommunen.
Seneste indbetalingsdato er den dag, da Socialministeriet senest har  

 registreret en indbetaling fra arbejdsgiveren.
Kan arbejdsgiveren dokumentere  

 en indbetaling senere end denne dag, skal beløbet fradrages i  

 restancebeløbet.
 3.4. Inkassolisten.
 Inkassolisten er vist i bilag 6. Listen udsendes 4 gange i kvartalet,  

 primo kvartalets 2. måned, medio kvartalets 2. måned, ultimo kvartalets 2.  

 måned og ca. den 20. i kvartalets 3. måned.
Listen udskrives i to eksemplarer pr. kommune.
Et eksemplar til brug for  

 pantefogeden og et eksemplar til brug for kommunens regnskabsafdeling.
 Listen indeholder oplysninger om samtlige restancesager, der er udsendt af  

 Socialministeriet til kommunen, og som skal inddrives ved udlæg.
 Udover arbejdsgivernummer (SE nr.), firmanavn og -adresse indeholder  

 listen oplysninger om fraflytningskommune (gammel) og tilflytningskommune  

 (ny), inkassodato, årsreguleringsbeløb samt arbejdsgiverens samlede restance.
 Felterne "GL" og "NY" (fraflytningskommune og  

 tilflytningskommune) er kun udfyldt, hvis arbejdsgiverens adresse i Told- og  

 Skattestyrelsens SE-register ændres, jf. afsnit 6.
 I fraflytningskommunen er tilflytningskommunenummeret anført i feltet  

 "NY" og restancen er angivet med "0" kr.
 I tilflytningskommunen er fraflytningskommunenummeret anført i feltet  

 "GL" og restancen er angivet med det restancebeløb, som er  

 Socialministeriet bekendt på udskrivningsdatoen.
 Feltet "ÅRSREGUL." er kun udfyldt på det tidspunkt, hvor  

 årsreguleringen påvirker arbejdsgiverens samlede restance.
 Er årsreguleringen i arbejdsgiverens favør (minus beløb), skal  

 restancebeløbet på "Aftale/Betalingskortet" nedskrives tilsvarende.
 Er årsreguleringsbeløbet i Socialministeriets favør (plus beløb), sendes  

 ny blank tilsigelse til kommunen, jf. afsnit 3.1.
 Feltet "Restance" er den restance, som Socialministeriet har  

 kendskab til på udskrivningsdagen. (Et eventuelt anført årsreguleringsbeløb  

 er medtaget ved beregningen af restancebeløbet).
 Arbejdsgiveren vil første gang fremtræde på inkassolisten, når kommunen  

 får tilsendt blanketterne "Tilsigelse til udlægsforretning",  

 "Kontoudtog", og "Aftale/Betalingskort" for den  

 pågældende arbejdsgiver.
 Herefter vil arbejdsgiveren figurere på inkassolisten, sålænge restancen  

 er større end 200 kr.
Sker der ændringer i det skyldige beløb, som skyldes manuelle  

 indbetalinger direkte til Socialministeriet, vil kommunen straks blive  

 orienteret skriftligt herom fra Socialministeriet.
På orienteringen anføres  

 bl.a. den faktiske betalingsdato.
Næste inkassoliste vil indeholde det nye  

 skyldige beløb.
Inkassolisten vil endvidere indeholde oplysning om øvrige  

 indbetalinger til Socialministeriet.
Restancen bliver 0 kr., hvis - arbejdsgiveren har indbetalt hele restancen (direkte til  

 Socialministeriet eller til kommunen) - årsreguleringsbeløbet er i arbejdsgiverens favør og er større end eller  

 lig restancen - kommunen har meddelt Socialministeriet, at beløbet er uerholdeligt, og  

 Socialministeriet herefter har afskrevet det, jf. afsnit 7.
 - arbejdsgiveren flytter til anden kommune, jf. afsnit 6.
 3.5. Inkassoindberetningsblanketten.
 Når der er inddrevet skyldige beløb, skal disse indsendes til:
Giro 9 40 78 63 Socialministeriet Forsikrede Arbejdsgivere Kristineberg 6 2100 København Ø.
 sammen med en specifikation af, hvilke arbejdsgivere det indbetalte beløb  

 vedrører, og hvor store beløb de enkelte arbejdsgivere har indbetalt.
NB.
Ny adresse pr. 15. februar 1992 Amaliegade 25 1256 København K.
Til brug ved indberetningen kan anvendes "Inkassoindberetningsblanketten" (bilag 7), som sendes til  

 kommunen sammen med det øvrige inkassomateriale.
 4. Behandling af Socialministeriets krav ved  

 betalingsstandsning mv.
 Ved betalingsstandsning/gældssanering/konkurs/dødsfald bedes  

 Socialministeriets krav anmeldt af kommunen.
 5. Modregning.
 Opmærksomheden henledes på, at de restancer, der er sendt fra  

 Socialministeriet, er statskrav, og derfor kan gøres gældende ved modregning  

 i overskydende skat/overskydende moms.
 Som følge heraf bedes restancerne registreret i Det centrale  

 fordringsregister, under fordringstypekode 055,  

 "Forsikringsbidrag".
Registreringen i Det centrale Fordringsregister skal ske efter de regler, der er anført i Told- og Skattestyrelsens "Vejledning for det centrale fordringsregister".
 6. Flytning.
 Socialministeriet vil altid sende restancematerialet til den kommune,  

 hvori virksomheden er beliggende ifølge Told- og Skattestyrelsens  

 SE-register.
 Når en arbejdsgiver ændrer erhvervsadresse og meddeler flytning til Told-  

 og Skattestyrelsens SE-register, vil Socialministeriet altid sende nyt  

 restancemateriale til tilflytningskommunen.
I sådanne situationer vil tilflytningskommunen få tilsendt ny  

 "Tilsigelse til udlægsforretning", "Aftale/Betalingskort"  

 samt kontoudtog fra Socialministeriet.
Førstnævnte to blanketter uden  

 beløbsangivelse.
 Den arbejdsgiver, der er flyttet, fremtræder på inkassolisten til såvel  

 fraflytningskommunen som tilflytningskommunen.
 På tilflytningskommunens inkassoliste er kolonnen "GL" udfyldt  

 med fraflytningskommunenummeret og feltet "Restance" med det  

 restancebeløb, som er Socialministeriet bekendt på udskrivningsdatoen.
 På fraflytningskommunens inkassoliste er kolonnen "NY" udfyldt  

 med tilflytningskommunenummeret og feltet "Restance" vil vise  

 "0".
 Når en arbejdsgiver flytter, skal fraflytningskommunen underrette  

 tilflytningskommunen om det hidtidige sagsforløb, eventuelt ved fremsendelse  

 af kopi af "Aftale/Betalingskortet".
 Er flytningen ikke registreret i Told- og Skattestyrelsens SE- register,  

 må fraflytningskommunen anmode tilflytningskommunen om - ved fremsendelse af  

 inddrivelsesbegæring - at foretage de videre tvangsinddrivelsesskridt i  

 sagen.
 7. Afgangsføring af uerholdelige restancer.
Når kommunen må konstatere, at en restance er uerholdelig eller forældet,  

 skal Socialministeriet underrettes herom.
Underretningen kan ske ved en  

 individuel udformet skrivelse og afgangsføring skal iøvrigt ske efter de  

 regler, der er anført i KD-meddelelse 1974-7 fra det daværende  

 Kildeskattedirektorat.
 Afskrivning af inkassobeløb kan tidligst finde sted, når endelig  

 årsregulering er foretaget, jf. pkt. 2.3.
 8. Ikrafttrædelsesregler.
 8.1. Ikrafttrædelse.
 Vejledningen træder i kraft den 1. januar 1992 og erstatter den tidligere  

 vejledning af 6. juni 1985.
 Socialministeriet, den 18. december  

 1991.
