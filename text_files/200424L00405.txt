Betænkning afgivet af Det Politisk-Økonomiske Udvalg den 9.  

 juni 2005 Betænkning over Forslag til lov om de færøske myndigheders  

 overtagelse af sager og  

  

 sagsområder.
[af  

 statsministeren (Anders Fogh Rasmussen)] 1. Udvalgsarbejdet Lovforslaget blev fremsat den 11. maj 2005 og var til 1.  

 behandling den 18. maj 2005. Lovforslaget blev efter 1. behandling henvist  

 til  

 behandling i Det Politisk-Økonomiske Udvalg.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og statsministeren sendte den 20. april 2005 dette udkast til  

 udvalget,  

 jf. alm. del  bilag 35. Den 13. maj 2005 sendte statsministeren de  

 indkomne  

 høringssvar og et notat herom til udvalget.
Ekspertmøde Udvalget har onsdag den 8. juni 2005 afholdt et ekspertmøde med  

 deltagelse af professor Ole Espersen og professor Henrik Zahle, der gav en  

 folkeretlig og statsretlig vurdering af lovforslag L 169 og lovforslag L 171.
Spørgsmål Udvalget har stillet 28 spørgsmål til statsministeren til  

 skriftlig besvarelse, som denne har besvaret.
Samråd Udvalget har stillet et samrådsspørgsmål til statsministeren til  

 mundtlig besvarelse.
Samrådet forventes afholdt tirsdag den 14. juni 2005.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF, RV, SF og FF) indstiller lovforslaget til  

  

 vedtagelse uændret.
 Fólkaflokkurins medlem af udvalget bemærker, at Færøerne og  

 Danmark har indgået en bilateral overenskomst, som træder i kraft den 29.  

 juli  

 2005 ved  

  

 »Lóg um mál og málsøki føroyskra  

 myndugleika at yvirtaka«  

  

 som vedtaget af Lagtinget og stadfæstet og  

 kundgjort af lagmanden samt lov om de færøske myndigheders overtagelse af  

 sager  

 og sagsområder, som herved søges vedtaget af Folketinget og stadfæstet og  

 bekendtgjort af dronningen.
 Under forhandlingerne om overenskomsten er Færøernes landsstyre  

 og Danmarks regering blevet enige om at respektere hinandens uenighed om  

 forudsætningerne for overenskomsten, som er udformet i lovform, jf. de to  

 ovennævnte tiltrædelseslove.
Forudsætningen for Færøernes beslutning udgør Færøernes folks  

 uafhændelige og vedvarende selvbestemmelsesret, som i al fremtid er en  

 suveræn  

 selvbestemmelsesret i henhold til folkeretten.
Denne forudsætning og  

 bemærkningerne til  

  

 »Lóg um mál og málsøki  

 føroyskra myndugleika at yvirtaka«  

  

 er selve forudsætningen for vedtagelsen  

 af lovforslaget.
 Et  

  

 mindretal  

  

 i  

 udvalget (EL) vil stemme hverken for eller imod lovforslaget ved 3.  

 behandling.
 Et  

  

 andet mindretal  

  

 i  

 udvalget (TF) indstiller lovforslaget til  

  

 forkastelse  

  

 ved 3. behandling.
 Tjóðveldisflokkurins  

 medlem af udvalget tager afstand fra den politiske, juridiske og økonomiske  

 argumentation samt beskrivelsen af de historiske, nutidige og fremtidige  

 forhold mellem Færøerne og Danmark, der lægges til grund for forslaget, og  

 som  

 gentages i de svar, statsministeren har givet i forbindelse med  

 udvalgsbehandlingen af lovforslaget.
Færøerne har altid  

 udgjort en selvstændig jurisdiktion, og som det er fremført af dr.jur.
Ole  

 Espersen under udvalgets eksperthøring, er det færøske folk selvsagt et eget  

 folk og et selvstændigt folkeretssubjekt i henhold til folkeretten.
Tjóðveldisflokkurin  

 kan ikke acceptere, at der i en dansk folketingslov opstilles begrænsninger i  

 det færøske folks og dets folkevalgte repræsentanters og myndigheders  

 kompetence.
Specielt skal opmærksomheden henledes på følgende:
 De  

 gentagne henvisninger til den danske grundlov, og specielt til § 19, stk. 1,  

 har ingen historisk baggrund eller gyldighed for færøske myndigheders  

 kompetencer, men er opstået i den historiske magtdeling mellem kongen og  

 Folketinget i dansk forfatningshistorie.
 Bemærkningerne  

 om, at de færøske myndigheder har fået uddelegeret »regeludstedende  

 kompetence  

 fra lovgivningsmagten« tilbagevises.
 Det  

 færøske folk og de færøske myndigheder har aldrig fragivet sig retten til at  

 lovgive og handle selvstændigt på følgende områder: statsforfatning,  

 statsborgerskab, Højesteret, udenrigs-, sikkerheds- og forsvarspolitik samt  

 valuta- og pengepolitik.
 Bemærkningerne  

 og svarene til udvalget fra statsministeren om, at de danske myndigheder om  

 nødvendigt kan iværksætte lovgivning og beslutninger vedrørende  

 statsforfatning, statsborgerskab, Højesteret, udenrigs- sikkerheds- og  

 forsvarspolitik samt valuta- og pengepolitik uden demokratisk accept i  

 Færøerne, har ingen retlig forankring.
 Bemærkningerne  

 til lovforslaget og svarene til udvalget fra statsministeren om de færøske  

 myndigheders manglende ret til at lovgive om det danske sprogs anvendelse på  

 Færøerne er ikke gyldige.
 Valuta-  

 og pengepolitikken i Færøerne er ikke grundfæstet i dansk lovgivning, men  

 retsgrundlaget er forankret i lovgivning, der blev sat i kraft under den  

 midlertidige styrelsesordning før hjemmestyreordningens indførelse.
Det færøske folk og  

 de folkevalgte færøske repræsentanter har aldrig vedtaget den danske grundlov  

 som retsgrundlag for de færøske myndigheders kompetencer og for det færøske  

 folkestyre.
Det færøske folks selvbestemmelsesesret og de færøske  

 myndigheders  

 kompetencer er forankret i den internationale folkeret, og det færøske folk  

 har  

 aldrig besluttet at indføre nogen indskrænkelse eller begrænsning heraf.
Det  

 færøske folk er kun én gang blevet spurgt om sin statsretlige og folkeretlige  

 stilling  i 1946  hvor et flertal stemte for at oprette Færøerne  

 som  

 selvstændig stat.
 Tjóðveldisflokkurin  

 understreger, at det færøske folk har uindskrænket selvbestemmelseret ifølge  

 den internationale folkeret og i henhold til internationale aftaler og  

 traktater, som Danmark har vedtaget (eksempelvis FNs stiftelsescharter,  

 UNGA  

 resolution 1541 (XV) m.fl.), og at det færøske folk i henhold til  

 international  

 folkeret har retten til ligeværdige forhandlinger om en ordnet og  

 veltiltrettelagt proces i overgangen til fuld selvstændighed.
Lovforslaget om de  

 færøske myndigheders overtagelse af sager og sagsområder må sammen med  

 lovforslag L 171 om det færøske landsstyres indgåelse af folkeretlige aftaler  

 betegnes som et kompetent forsøg fra den danske regering på at forhale den  

 færøske selvstændighedsproces eller stille den i bero.
Dette gøres ved at  

 genintroducere  

 statsretlige argumenter om en såkaldt »rigsenhed eller rigsfælleskab«,  

 hvorunder de færøske myndigheders handlemuligheder og kompetencer søges  

 afgrænset.
Men der er  ligesom med med hjemmestyreordningen fra 1948  

  tale om  

 et forsøg på at få en politisk konstruktion af en dansk nationalstat og et  

 dansk enhedsrige omfattende Færøerne, som hverken er historisk berettiget  

 eller  

 fremtidsholdbar.
I det store hele  

 forsøger man at styrke den såkaldte skal omkring det danske rige, som det er  

 blevet udtrykt fra dansk side.
Man foreslår en ordning, der ikke ændrer noget  

 grundlæggende, men kan sælges som et »moderniseret rigsfællesskab« eller en  

 »ny  

 hjemmestyrelov«.
Det er en meget enkel  

 sag i virkeligheden.
Det handler om, at færøske myndigheder selvfølgelig skal  

 kunne overtage de områder, som de selv vil forvalte og betale for.  

 Overtagelserne koster ikke Danmark noget, men fører tværtimod til besparelser  

 for Danmark, så vel økonomiske som administrative.
Færøerne betaler  

 selvfølgelig selv og opbygger administration og ekspertise.
Det kunne være  

 afklaret med en enkel aftale mellem regeringen og de færøske myndigheder.
Men i stedet har man  

 fastholdt, at overtagelserne skal ske igennem en dansk lovgivning, der  

 samtidig  

 forsøger at holde sammen på og fastsætte grænser for en såkaldt enhedsstat.  

 Ifølge lovforslaget fastholder Danmark sin suverænitet og kontrol over de  

 områder, som har størst betydning i det internationale samfund.
Lovforslaget  

 opregner områderne statsforfatning, statsborgerskab, Højesteret, udenrigs-,  

 sikkerheds- og forsvarspolitik samt valuta- og pengepolitik som områder, der  

 ikke kan overtages af færøske myndigheder.
 Populært sagt lægges  

 der op til, at Færøerne kan overtage debetsiden, men ikke de vigtige områder  

 på  

 kreditsiden.
Specielt  

 uhensigtmæssigt er det, at dette sker, samtidig med at Danmark er i færd med  

 at  

 integrere sig mere og mere i den Europæiske Union, mens Færøerne har valgt at  

 stå uden for.
De områder, som i de kommende måneder og år er genstand for den  

 øgede unionsudvikling, er præcis de områder, som ifølge lovforslaget ikke  

 skal  

 kunne overtages af færøske myndigheder.
 Lovforslaget (sammen  

 med det samtidig fremlagte lovforslag om folkeretlige aftaler L 171) må  

 derfor  

 ses som et udspil fra den danske regerings side for at imødegå en udvikling,  

 hvor opfattelsen af det danske enhedsrige udfordres og opløses, når Danmark  

 lægger beslutningskompetence og politisk koordinering til EU på områder, som  

 Danmark administrerer på vegne af Færøerne.
 I en tid, hvor verden  

 forandres og sammenbindes som aldrig før, og hvor nye internationale  

 samarbejdsformer opstår og endnu er i sin vorden, i en tid, hvor en færøsk  

 selvstændighedsbevægelse ved flere følgende valg i Færøerne har fået klar  

 opbakning til at fortsætte og gennemføre en proces henimod fuld folkeretlig  

 og  

 demokratisk ligestilling, fuldt økonomisk ansvar og selvstændig international  

 deltagelse i den globale udvikling,  

 og i  

 en tid, hvor Færøerne selv er i færd med at udforme forslag og holde  

 folkeafstemning om en færøsk grundlov, er det trist, at lovforslaget bygger  

 på  

 en repetition af gamle statsretlige teorier og juridiske argumenter, som  

 hører  

 hjemme i det 19. århundrede.
Den danske grundlov  

 er grundlaget for det danske folkestyre, som det færøske folk har stor  

 respekt  

 for, og som Danmark har formået at udvikle ind i moderne tid.
Det er derfor  

 beklageligt, at det danske folkestyres grundlæggende dokument bruges som  

 politisk begrundelse for begrænsninger i det færøske folkestyre.
Herudover vil  

 Tjóðveldisflokkurin understrege, at disse lovforslag omhandler det færøske  

 folks rettigheder og de færøske myndigheders demokratiske mandat, men de har  

 ikke været genstand for en behørig demokratisk proces.
Den danske regering  

 har  

 i forhandlingerne med det færøske landsstyre fastholdt et krav om, at denne  

 folketingslovgivning skulle behandles og godtages i det færøske parlament  

 forud  

 for behandlingen i Folketinget  på trods af landsstyrets ønske om at  

 undgå  

 dette.
Den parlamentariske behandling i Færøerne er foregået under et uhørt  

 tidspres, uden nødvendig oplysning, uden folkelig debat og uden at det  

 færøske  

 folk efterfølgende er blevet hørt eller spurgt.
Tjóðveldisflokkurin  

 appellerer til, at lovforslagene forkastes, og at Danmark og Færøerne i  

 stedet  

 griber chancen for at gå forud i det 21. århundredes muligheder for  

 demokratisering og folkelig ligestilling i en mangfoldig verden.
Færøerne og  

 Danmark bør i stedet gennemføre nye forhandlinger om en folkeretlig aftale  

 forankret i internationale konventioner og traktater, der fastsætter en  

 ordnet,  

 demokratisk og bæredygtig overgang til fuld selvstændighed for Færøerne  

   

 herunder aftaler om fælles samarbejdsområder mellem to ligeværdige og  

 selvstændige folk.
En sådan traktat på folkerettens grund kan derefter lægges  

 ud  

 til grundig folkelig debat og folkeafstemning i Færøerne, hvor det færøske  

 folk  

 kan vælge sin egen fremtidige status og sin egen vej til at tage fat om  

 globaliseringens udfordringer.
 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed ikke  

 adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Pia Larsen (V)   

 Leif Mikkelsen (V)   

 Troels Lund Poulsen (V)   

 Jens Rohde (V)   

 Kim Christiansen (DF)  

  

  nfmd.  

  

 Mikkel Dencker (DF)   

 Pia Christmas‑Møller (KF)   

 Anfinn Kallsberg (FF)   

 Helle Thorning‑Schmidt (S)   

 Frank Jensen (S)   

 Pia Gjellerup (S)   

 Kirsten Brosbøl (S)   

 Margrethe Vestager (RV)   

 Ole Sohn (SF)   

 Frank Aaen (EL)  

  

  fmd.  

  

 Høgni Hoydal (TF) Inuit Ataqatigiit og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 169 Bilagsnr.
Titel 1 Udkast til tidsplan for udvalgets behandling af  

 lovforslaget 2 Høringssvar og høringsnotat, fra statsministeren 3 Rigsombudsmanden på Færøernes oversættelse af materiale,  

 der er indgået i Lagtingets behandling af sagen, fra statsministeren 4 Revideret udkast til tidsplan for udvalgets behandling af  

 lovforslaget 5 1. udkast til betænkning 6 2. udkast til betænkning Oversigt over spørgsmål og svar vedrørende L 169 Spm.nr.
Titel 1 Spm. om konsekvenserne af forskellene på bemærkningerne i  

 det forslag, det færøske lagting har behandlet, og det forslag, der behandles  

 af Folketinget, til statsministeren, og ministerens svar herpå 2 Spm. om, hvilke muligheder de færøske myndigheder har for  

 at gennemtvinge en overtagelse af sager og sagsområder, til statsministeren,  

 og ministerens svar herpå 3 Spm. om, hvordan det gejstlige tilsyn med folkekirkens  

 præster skal udøves på Færøerne, når folkekirken fortsat hører under den  

 danske grundlov, til statsministeren, og ministerens svar herpå 4 Spm. om, hvilken betydning det har, at Højesteret er  

 beliggende i Danmark, herunder om der skal udnævnes færøske  

 højesteretsdommere,  

 til statsministeren, og ministerens svar herpå 5 Spm., om Færøerne også skal have euroen som møntfod, hvis  

 Danmark skal, til statsministeren, og ministerens svar herpå 6 Spm. om anerkendelse af det færøske folks  

 selvbestemmelsesret i henhold til folkeretten, til statsministeren, og  

 ministerens svar herpå 7 Spm. om folkenes selvbestemmelsesret i sager vedrørende  

 Færøerne, til statsministeren, og ministerens svar herpå 8 Spm. om afgivelse af selvbestemmelsesretten over  

 statsforfatning, statsborgerskab, Højesteret udenrigspolitik m.v., til  

 statsministeren, og ministerens svar herpå 9 Spm., om bemærkningerne til lovforslaget er uden retlig  

 betydning, til statsministeren, og ministerens svar herpå 10 Spm., om der kan ses bort fra bemærkningerne til  

 lovforslaget for så kun at betragte lovteksten som grundlag for lovgivning,  

 til statsministeren, og ministerens svar herpå 11 Spm. om betydningen af, at lovforslaget ikke omfatter  

 statsforfatning, statsborgerskab, Højesteret, udenrigspolitik m.v., til  

 statsministeren, og ministerens svar herpå 12 Spm. om afgivelse af beslutningskompetence i henhold til  

 grundloven, til statsministeren, og ministerens svar herpå 13 Spm. om Færøernes ønske om militær lovgivning, til  

 statsministeren, og ministerens svar herpå 14 Spm., om Lagtingets beslutninger om statsforfatning,  

 statsborgerskab, Højesteret, udenrigspolitik m.v. vil blive fulgt, til  

 statsministeren, og ministerens svar herpå 15 Spm. om betydningen af pkt. 14 i lovforslagets  

 bemærkninger vedrørende statsforfatningen, til statsministeren, og  

 ministerens svar herpå 16 Spm. om den  

 principielle folkeretlige og statsretlige forskel  

 på lovforslaget og den gældende grønlandske hjemmestyrelov, til  

 statsministeren, og ministerens svar herpå 17 Spm. om overtagelse af kulturområdet, til  

 statsministeren, og ministerens svar herpå 18 Spm. om status for det færøske sprog, til statsministeren,  

 og ministerens svar herpå 19 Spm. om udgifter ved færøsk overtagelse af Vágar  

 Lufthavn, til statsministeren, og ministerens svar herpå 20 Spm. om konsekvenser ved nedkapitalisering af  

 Investeringsfonden for Færøerne med en udbygning af Vágar Lufthavn, til  

 statsministeren, og ministerens svar herpå 21 Spm., om der er nogen juridisk hindring for, at Folketinget  

 kan beslutte at lade de begrænsninger, der fastsættes i § 1, stk. 2, udgå,  

 til statsministeren, og ministerens svar herpå 22 Spm., om der er nogen begrænsning i folketingets  

 kompetence til at vedtage en lov, der anerkender de færøske myndigheders  

 selvstændige kompetence på områderne statsforfatning, statsborgerskab,  

 Højesteret, udenrigs-, sikkerheds- og forsvarspolitik samt valuta- og  

 pengepolitik,  

 til statsministeren, og ministerens svar herpå 23 Spm. om, hvordan § 4 skal forstås, når det samtidig  

 fremgår af af § 1, stk. 2, at lovforslaget ikke omfatter Højesteret, til  

 statsministeren, og ministerens svar herpå 24 Spm. om, med hvilken begrundelse det fastsættes i § 1,  

 stk. 2, nr. 5, at lovforslaget ikke omfatter valuta- og pengepolitik, til  

 statsministeren, og ministerens svar herpå 25 Spm. om (P.22) i bemærkningerne, hvor det nævnes, at det  

 færøske landsstyre skal betale 17,6 mio. kr. til Fællesfonden, til  

 statsministeren, og ministerens svar herpå 26 Spm. om den i spørgsmål 5 nævnte ordning, hvorved det  

 færøske landsstyre også får kompensation, når Fællesfonden sælger aktiver i  

 Danmark, til statsministeren, og ministerens svar herpå 27 Spm. om, at andre tjenesteboliger skal sælges eller købes  

 af det færøske landsstyre, og at provenuet søges henlagt til Dansk-færøsk  

 Kulturfond,  

 til statsministeren, og ministerens svar herpå 28 Spm. om bemærkningerne (P. 17) indebærer en stramning af  

 den gældende hjemmestyrelov, til statsministeren, og ministerens svar herpå Oversigt over samrådsspørgsmål  

 vedrørende L 169 Samråds-spm.nr.
