 Man skal herved meddele, at politidirektøren og politimestrene ved rejser  

 inden for landets grænser ikke behøver at indgive andragender om  

 rejsetilladelse, og at andragender om rejsetilladelse til udlandet skal  

 indsendes til justitsministeriet.
Konstitution i anledning af politidirektørens og politimestrenes  

 fraværelse fra embedet på grund af bortrejse eller af andre årsager meddeles  

 af justitsministeriet.
I tilfælde af kortvarig fraværelse fra embedet kan  

 vedkommende politimester (politidirektøren) dog, uden at konstitution finder  

 sted, beskikke en ved embedet ansat politifuldmægtig (politiinspektør) til at  

 varetage embedets forretninger på politimesterens (politidirektørens) ansvar.  

 Om sådan beskikkelse, der ikke må være af længere varighed end 4 uger, og om  

 årsagen til politimesterens (politidirektørens) fraværelse afgives straks  

 indberetning til justitsministeriet.
 Justitsministeriet, den 12. juli 1954.
Hans Hækkerup /Borg Hansen.
 (Til politidirektøren og politimestrene).
