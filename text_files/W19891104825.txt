 Udtalt, at man ingen indvendinger havde imod oprettelsen af  

 HIV-registeret på  Statens  Seruminstitut.
I Registertilsynets årsberetning 1986, side 28-29, er omtalt en sag  

 vedrørende oprettelse af »AIDS-laboratoriets besvarelsesssystem« på  

  Statens  Seruminstitut, der primært havde til formål at tjene som  

 laboratorieregister.
Registeret skulle endvidere danne grundlag for  

 efterfølgende kontrol og undersøgelser samt indgå i  Seruminstituttets  

 epidemiologiske overvågning af smittespredning m.v.
Registertilsynet udtalte,  

 at man ikke havde indvendinger imod oprettelse af registeret til varetagelse  

 af det formål, som fremgik af sagen, og foreslog, at  Statens  Seruminstitut  

 og Registertilsynet under hensyn til registerets særlige karakter skulle  

 optage nærmere drøftelser med henblik på udfærdigelse af forskrifter for  

 registeret.
 Statens  Seruminstitut oplyste efterfølgende, at oprettelsen af  

 registeret var stillet i bero, indtil en arbejdsgruppe, som er nedsat af  

  Sundhedsstyrelsen med den opgave at udarbejde et anonymiseret system for  

 indsendelse af AIDS-prøver til  Seruminstituttet, har afsluttet sit arbejde.
 I maj 1989 fremsendte  Statens  Seruminstitut udkast til forskrifter for  

 HIV-registeret på  Statens  Seruminstitut med anmodning om en udtalelse.
 Registeret har til formål at registrere HIV-antistof resultater på prøver  

 indsendt til og undersøgt på AIDS-laboratoriet, med henblik på diagnostisk,  

 samt rådgivning og udvikling.
Registeret indeholder oplysninger svarende til, hvad der er normalt for  

 laboratorieregistre.
Prøvesvarene opbevares i registeret med et  

 kryptograferet personnummer som identifikation, således at personnummeret  

 ikke findes i registeret i umiddelbar læselig form.
Det fremgik af sagen, at det er  Statens  Seruminstituts manuelle  

 HIV-register, der skal overføres på edb, og at det manuelle arkiv herefter  

 vil blive destrueret.
Oplysninger, der tjener som identifikation af patient  

 eller rekvirerende læge, skal slettes to år efter inddatering.
Fra registeret kan videregives oplysninger om analyseresultater til den  

 private læge, der har rekvireret analysen.
Endvidere kan der til offentlige  

 myndigheder videregives oplysninger, når videregivelsen er nødvendig til brug  

 for behandlingen af patienten, eller påkrævet for en afgørelse, som  

 myndigheden skal træffe.
Derudover kan der til såvel private som til  

 offentlige myndigheder videregives oplysninger, når det følger af lov eller  

 bestemmelser fastsat i henhold til lov, at oplysningerne skal videregives,  

 samt til brug for forskning.
 Sagen blev behandlet på et møde i  Registerrådet, og Registertilsynet  

 udtalte, at man ikke havde indvendinger imod registerets oprettelse til  

 varetagelse af de formål, der fremgik af sagen, og henstillede, at  

 forskrifterne fastsattes i overensstemmelse med det fremsendte udkast under  

 hensyntagen til nærmere angivne bemærkninger.
 Registertilsynet fandt anledning til at bemærke, at kryptograferingen af  

 personnumre efter tilsynets opfattelse medvirker til et højt sikkerhedsniveau  

 for registeret, men at registeret ikke herved bliver anonymiseret i lov om  

 offentlige myndigheders registres forstand.
(* 1) Registertilsynets årsberetning 1989 s. 39. Se også j.nr.  

 1986-2260-46 (* 2) Oprindeligt lovbekendtgørelse nr. 621 af 2. oktober 1987.
