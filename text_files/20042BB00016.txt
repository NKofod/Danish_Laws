Fremsat den 11. marts 2005 af Frode Sørensen (S),  

 Morten Bødskov (S),  

 Per Kaalund (S) og Lissa Mathiasen (S) Forslag til folketingsbeslutning om  

 at betinge køreskoleundervisning af en bestået prøve i grundlæggende  

 førstehjælp Folketinget opfordrer regeringen til at ændre  

 kørekortbekendtgørelsen således, at det er en betingelse for at kunne  

 påbegynde  

 undervisningen hos en kørelærer, at man har bestået et grundlæggende kursus i  

 førstehjælp.
Bemærkninger til forslaget Forslaget Forslaget er en uændret genfremsættelse af beslutningsforslag  

 nr.
B 60 fra folketingsåret 2004-05, 1. samling.
B 60 bortfaldt på grund af  

 udskrivelse af valg.
Der henvises til Folketingstidende 2004-05, 1. samling,  

 tillæg A side 3898 og 3900.
Kørekortbekendtgørelsen indeholder de nærmere betingelser for at  

 kunne erhverve kørekort.
Kørekort kan kun udstedes til personer, som opfylder  

 alders- og helbredsmæssige betingelser, og som har modtaget undervisning hos  

 en  

 godkendt kørelærer.
Herudover er der opstillet krav om undervisningens  

 indhold  

 og krav om beståelse af såvel teoriprøve som praktisk prøve.
 Forslagsstillerne foreslår, at det opstilles som en betingelse  

 for at kunne påbegynde undervisningen hos en kørelærer, at den pågældende  

 person har bestået en grundlæggende prøve i førstehjælp.  

 Undervisningen og  

 afholdelsen af prøverne kan f.eks. foretages i ungdoms- eller aftenskoler  

 eller  

 i privat regi hos oplysningsforbundene.  

 De nærmere krav til  

 førstehjælpsprøven skal fastsættes i kørekortbekendtgørelsen, herunder  

 fastsættelse af bestemmelser om dispensationsmulighed, f.eks. for  

 handicappede.
Forslagsstillerne finder,   

 	  

 at  

 det er et alment vigtigt samfundshensyn, at så mange borgere som muligt er i  

 stand til umiddelbart at yde grundlæggende førstehjælp til personer, som  

 bliver  

 involveret i ulykker, herunder ikke mindst færdselsulykker,   

 	  

 at  

 det er vigtigt for den enkelte person, som involveres i en ulykke uden selv  

 at  

 komme alvorligt til skade, eller som overværer en ulykke, at kunne yde aktiv  

 hjælp i stedet for at skulle stå og se hjælpeløst til, og   

 	  

 at  

 en førstehjælpsprøve kan give bilister m.v. en grundlæggende forståelse for  

 konsekvenserne af trafikuheld og dermed eventuelt bidrage til, at bilisterne  

 får en bedre trafikkultur.
Tidligere overvejelser Undervisningsministeren oplyste den 3. maj 2002 under 1.  

 behandling af beslutningsforslag nr.
B 87 bl.a., at en arbejdsgruppe nedsat  

 af  

 Færdselssikkerhedskommissionen i 1995 gav udtryk for, at det måtte anses for  

 ønskeligt, at så stor en del af befolkningen som muligt på frivillig basis  

 får  

 teoretisk og praktisk kendskab til aktiv førstehjælp.
 Arbejdsgruppen anførte, at kendskab til førstehjælp formentlig  

 har en gunstig effekt på bilisternes egen adfærd i trafikken i form af øget  

 risikobevidsthed, hvis uddannelsen er målrettet mod færdsel og orienteres mod  

 praktiske situationer.
 Arbejdsgruppen anførte dog også, at der ikke forelå  

 dokumentation for den færdselssikkerhedsmæssige effekt af obligatorisk  

 førstehjælp som led i den almindelige erhvervelse af kørekort.
I 1998  

 blev der på grundlag af anbefalinger fra arbejdsgruppen indført  

 færdselsrelateret undervisning i førstehjælp.
Undervisningsplanerne til  

 motorcykel og personbil indeholder således bestemmelse om, at kørelæreren  

 skal  

 undervise køreelever i, hvad der kan gøres for at hindre en ulykke i at  

 udvikle  

 sig, samt egen optræden ved færdselsulykker.
Eleven skal endvidere gøres  

 opmærksom på det hensigtsmæssige i et egentligt førstehjælpskursus.  

 Regeringen  

 kunne, jf. førstebehandlingen den 3. maj 2002, ikke støtte et forslag om et  

 generelt krav om bestået prøve i førstehjælp ved erhvervelse af kørekort.
For  

 så vidt angår personer med kørekort til erhvervsmæssig personbefordring eller  

 til tunge køretøjer, afventede regeringen dog en indstilling fra en  

 arbejdsgruppe.
Skriftlig  

 fremsættelse Frode Sørensen  

  

 (S):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om at  

 betinge køreskoleundervisning af en bestået prøve i grundlæggende  

 førstehjælp.
(Beslutningsforslag  

 nr.
B 16).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
