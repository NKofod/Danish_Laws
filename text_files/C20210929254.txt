Skrivelse om nye satser i Vejledning om afsætning af produktion i forbindelse med kommunernes særligt tilrettelagte projekter for ledige (vejledning nr. 10062 af 25. november 2019) Nærværende skrivelse afløser de variable satser i ovennævnte vejledning.
De lønafhængige omkostninger (jf. vejledningens afsnit 2.1.2) er ændret til 46 pct.
De beregnede timepriser for udvalgte brancher i vejledningens bilag 3 erstattes af nedenstående skema.
Skemaet er ajourført med nye lønsatser på hhv. 124,65 kr./time for mindstelønnen for voksne, og 71,80 kr. /time for ungarbejderløn.
Evt. ungarbejderløn bør kun bruges ved skriftlig dokumentation fra firmaet om, at arbejdet udføres af ansatte ungarbejdere på overenskomstlignende vilkår i firmaet.
 Med disse satser bliver minutfaktoren 2,08 i regneeksemplerne i vejledningens kapitel 3 (1,20 såfremt der kalkuleres med ungarbejderløn).
 De nye lønsatser bygger på oplysninger fra CO-industri om overenskomsten pr. 1. marts 2021. Satsen for lønafhængige omkostninger på 46 pct. bygger på oplysninger fra DA om skøn for personaleomkostninger i 2021.
 Der erindres om, at vejledningens pkt. 2.1.2. tillige omtaler en tillægstid på tidsforbruget på 15 pct. som skal indgå i priskalkulationerne.
