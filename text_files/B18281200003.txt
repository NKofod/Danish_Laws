Gr.
Kongen er kommen i Erfaring om, hvorledes Fr. 27 Jul. 1771, tvertimod  

 sin hensigt, jevnligen misbruges til utilbørlig Udsættelse med Børns Daab;  

 hvorfor det er fundet uomgiængelig fornødent, at anordne passende  

 Tvangsmidler mod de Forældre, der forsømme den Pligt, der baade efter  

 Religionens og Statens Love paaligger den i saa Henseende.
Endvidere har  

 Kongen anseet det meest svarende til Daabens Væsen og Betydning, at den  

 forettes paa de til Gudstienesten helligede Steder, og at Undtagelse derfra  

 kun tilstædes i virkelige Nødvendigheds- Tilfælde.
Saa har Han og fundet det  

 hensigtsmæssigt, at give nærmere Bestemmelser angaaende nogle andre i  

 Forbindelse dermed staaende Punkter.
Thi befales:
1.) Ligesom det er Pligt for alle Forældre, der bekender sig til den  

 christelige Religion, at lade deres Børn ved Daabens Sacramente indlemme i  

 den christne Kirkes Samfund, saaledes paaligger det dem og at opfylde denne  

 Pligt inden en vis passende Tid.
Denne bestemmes saaledes, at Børn, der fødes  

 fra 1 Mart. til 1 Sept., begge inclusive, skulle døbes inden 8 Uger efter  

 Fødselen; hvorimod det tillades Forældre at udsætte Daaben af de Børn, som  

 fødes i den øvrige Tid af Aaret, til den først paafølgende Mai Maaneds  

 Udgang. 2.) Daaben bør, som Sacrament, ordentligviis altid forrettes af  

 Vedkommende Præst og i Kirken.
Dog bør det, naar Barnet, formedelst  

 beviisligt Sygdomstilfælde, kunde være Fare undergivet ved af føres til  

 Kirken, være tilladt at lade det døbe i dets Hiem, og hvis saadan Svaghed  

 skulde vedvare til Barnet naaer den i § 1 befalede Alder, skal det endog være  

 Pligt at foranstalte det hiemmedøbt, da det ikke kan tilstedes, at lade det  

 længere Tid henligge udøbt, ligesom det naturligviis og vilde være  

 utilladeligt at føre det svage Barn til Kirken i en Tilstand, hvori dets Liv  

 og Sundhed kunde være udsat for Fare. 3) Naar i Medhold af § 2 et Barn  

 hiemmedøbes, skal Daaben dog forettes af vedkommende Præst, med mindre  

 Barnets Liv maatte være i saa øieblikkelig Livsfare, at det var umueligt at  

 faae Daaben forrettet ved ham; thi i saa Fald skal det være tilstedt, at lade  

 en anden ordineret Mand, en Skolelærer eller en anden vel oplyst Christen af  

 sat Alder og gode Sæder, døbe Barnet, ligesom og Daaben da kan meddeles af  

 Barnets fader.
Jordemødre eller andre Qvinder maa ikke dertil bruges, med  

 mindre Barnets Svaghed, i Forbindelse med de øvrige Omstændigheder, skulde  

 forhindre at faae en Mandsperson af ovenanførte Egenskaber til at forrette  

 Daaben. 4.) Naar Barnet døbes hiemme i Huset, skal det være Præsten tilladt  

 at giøre saadanne Afkortninger i den foreskrevne formular, som  

 Omstændighederne kræve, dog at hvad der væsentlig hører til den christne Daab  

 ingenlunde forbigaaes.
I de enkelte Tilfælde, hvor en Uordineret, i Medhold  

 af § 3, døber, bør den Døbende, efter at have ladet sig opgive Barnets Navn,  

 blot navngive det, og, ved at øse reent Vand paa dets Hoved, døbe det i  

 Navnet Faderens, Sønnens og den Hellig-Aands, samt derpaa læse Fader Vor.  

 Iøvrigt bør ved Hiemmedaab al muelig Værdighed og Anstændighed iagttages. 5.)  

 Saafremt den lovbefalede Tid er udløben, uden at Barnet er blevet døbt, bør  

 Præsten advare Faderen, eller, hvis det er et uægte Barn, Moderen om at  

 iagttage Lovens Bud, og hvis den Paagieldende ikke inden 8 dage derefter  

 opfylder saadan sin Pligt, bør Præsten anmelde Forsømmelsen, i Kiøbenhavn for  

 Magistreten, men paa andre Steder for Amtmanden.
Disse Øvrigheder have da at  

 tilholde Forældrene inden 8 dage at lade Barnet døbe, under Mulct af 1 til 5  

 Rbdlr Sølv til vedkommende Fattigkasse, hvilken Mulct paalægges for hver Uge,  

 de fremdeles sidde Øvrighedens Tilhold overhørige, og hver fierde Uge  

 fordobles.
Ved Mulctens Bestemmelse har Øvrigheden at tage Hensyn saavel til  

 de Paagieldendes Kaar, som til de Omstændigheder, der giøre Forsømmelsen mere  

 eller mindre tilregnelig.
Iøvrigt bør denne Mulct, saafremt den ei mindelig  

 erlægges, hver Uge inddrives ved Udpantning, tillige med samme Udpantnings-  

 Gebyhr, som for Kongelige Skatter er bestemt.
I Uformuenheds-Tilfælde afsones  

 Mulcten efter de almindelige Lovbestemmelser. 6.) Hvor Forældrene have ladet  

 deres Barn hiemmedøbe, bør dette dog, inden den i § 1 bestemte Tid, og under  

 de i § 5 hiemlede Tvangsmidler, føres til Kirken og dets Daab der stadfæstes  

 paa den hidtil brugelige Maade.
Dog bør Sognepræsten, paa Grund af beviislig  

 Sygdom, meddele Udsættelse hermed i 4 Uger, og fornye denne Udsættelse hver  

 Gang for 4 Uger, saa ofte Beviset gientages for at Barnets Sundheds Tilstand  

 ikke endnu tilsteder, at det føres til Kirken. 7.) Daaben og dens  

 Stadfæstelse i Kirken tilfalder altid, hvor intet særskilt Regulativ heri  

 giør Forandring, Sognepræsten i den Menighed, hvortil Barnet hører paa den  

 Tid, Handlingen forrettes; ligesom denne og har at antegne Daaben i sin  

 Embedsbog paa den i saa henseende befalede Maade.
Til Hiemmedaab kan derimod  

 enhver af Menighedens Præster, og, under den i § 3 nævnte Betingelse, ogsaa  

 Andre bruges; men naar saaledes en Anden, end en af Menighedens Præster, har  

 forrettet en Hiemmedaab, bør Faderen, eller, når denne er fraværende eller  

 Barnet er født udenfor Ægteskab, den der har forrettet Daaben, inden 24 Timer  

 i en Kiøbstad og 4 Dage paa Landet, derom giøre Anmeldelse til Sognepræsten,  

 for at denne kan foranstalte den fornødne Antegnelse i Kirkebogen.
Denne  

 Anmeldelse bør indeholde en fuldstændig Forklaring om Aarsagen til at Barnet  

 blev hiemmedøbt, og, hvis Daaben er forrettet af en uordineret Person, bør  

 Præsten tillige forsikre sig om, at Barnet virkelig har modtaget den christne  

 Daab, hvorom de tilstedeværende Vidner, saavelsom den, der har forrettet  

 Daaben, skulle være pligtige, ved Møde for Præsten, om det af ham begieres,  

 at afgive deres Forklaring.
Foruden denne anmeldelse til Sognepræsten, skal  

 tillige enhver Hiemmedaab, hvad enten den forrettes af vedkommende Præst  

 eller af hvilken anden dertil Berettiget i Følge § 3, tillige, inden  

 foranførte Tidspuncter, anmeldes for den Kirkebetient, som tillige med  

 Præsten fører Bog over de ministerielle Handlinger. 8.) Forsømmes den i § 7  

 foreskrevne Anmeldelse, bør den Skyldige derfor ansees med Mulct fra 1 til 5  

 Rbdlr Sølv til vedkommende Fattigcasse efter den i § 5 nævnte Øvrigheds  

 nærmere Bestemmelse.
Dersom det findes, at Hiemmedaab er valgt uden  

 tilstrækkelig Grund, eller at man, uden nogen i § 3 hiemlet Aarsag, har ladet  

 Barnet døbe af nogen Anden end vedkommende Præst, bør enhver af de Skyldige  

 tiltales til at erlægge en Mulct til Fattigcassen fra 2 til 10 Rbdlr Sølv  

 efter Sagens Beskaffenhed og deres Formueomstændigheder. 9.) For at have  

 paalideligt Opsyn med, at alle Børn betimeligen døbes i Overeensstemmelse med  

 de ovenanførte Foreskrifter, bør enhver Barnefødsel, i Kiøbstæderne inden 2  

 Dage og paa Landet inden 8 Dage anmeldes for den i Slutningen af § 7 ommeldte  

 Kirkebetient, der strax indfører saadan Anmeldelse i det Eksemplar af  

 Kirkebogen, han haver at holde, og hver Uge giver Sognepræsten Underretning  

 om alle deslige i Ugens Løb giorte Anmeldelser, hvorefter denne og haver at  

 bemærke det Fornødne i sit Eksemplar af Kirkebogen. 10.) Foranførte  

 Anmeldelse paaligger i almindelighed Faderen, men hvor denne ikke er  

 tilstede, samt naar det er et uægte Barn, da Moderen eller dem, som ere om  

 hende og besørge de Anliggender, som denne, formedelst sin Tilstand, ikke  

 selv kan besørge.
Forsømmelse af foranførte Pligt straffes, efter den i § 5  

 nævnte Øvrigheds nærmere Bestemmelse, med Mulct fra 1 til 5 Rbd.
Sølv til  

 Districtets Fattige, med Tillæg af 1 til 5 Rbd.
Sølv for hver Uge, hiin  

 Pligts Opfyldelse maatte være tilsidesat. 11.) Naar Forældrene, inden Barnet  

 døbes, forlade det Sogn, hvori Barnet er født, have de, under det i § 10  

 ommeldte Ansvar, inden i § 9 bestemte Tid fra Flytningen at regne, at giøre  

 Anmeldelse om Barnet for vedkommende Kirkebetient i det Sogn, i hvilket de nu  

 ere indflyttede, samt om den saaledes i Anledning af Bopæls Forandring skeete  

 Anmeldelse fremlægge Attest for Kirkebetienten ved det først meldte Sogn, som  

 foranstalter det Fornødne herom bemærket i Kirkebogen, og derom meddeler  

 Sognepræsten Underretning. 12.) Til ydermere Betryggelse for at behørig  

 Anmeldelse skeer, bør i Kiøbenhavn Jordemødrene 14 Dage efter hvert Nytaar  

 give vedkommende Sognepræster speciel Underretning om de Fødsler, hvorved de  

 i det tilendebragte Aar have været brugte.
I Forsømmelsestilfælde bødes 1  

 Rbd.
Sølv for hver Uge, hvilken Mulct inddrives ved Udpantning efter den i §  

 5 nævnte Øvrigheds Foranstaltning.
Dersom i Indberetningen nogen Fødsel  

 findes at være udeladt, eller Tiden urigtig bemærket, bør Jordemoderen derfor  

 tiltales og dømmes til en Mulct at indtil 20 Rbd.
Sølv til Fattigvæsenet,  

 hvis Feilen har sin Grund i Uagtsomhed, men til høiere Bøder eller efter  

 Omstændighederne Bestillings Fortabelse, saafremt forsætlig Urigtighed er  

 begaaet. 13.) To til tre Dage, førend et barn skal døbes i Kirken eller dets  

 Daab sammesteds bekræftes, skal Forretningen bestilles hos Sognepræsten.  

 Ordentligviis bør, naar der er et ægte Barn, Faderen selv møde hos Præsten i  

 foranførte henseende, men er det en bekiendt Mand, kan Begieringen og  

 Anmeldelsen og skee skriftlig, ligesom og, hvor Faderen ei selv kan møde,  

 samt naar det er et uægte Barn, en Paalidelig Person kan sendes til Præsten,  

 for at foranstalte og meddele det Fornødne.
Da det derhos paaligger Præsten  

 at paasee og overholde al muelig Orden og Nøiagtighed i Protocollernes  

 Førelse, af hvilke Attester udstædes, hvorpaa Børnenes Vel i Tiden kan, samt  

 naar det er et uægte Barn, en paalidelig Person kan sendes tin beroe, have  

 Vedkommende uværligen at meddele ham alle til Forretningen hørende  

 Oplysninger, samt, når Forældrene ere viede udenfor Pastoratet, forevise  

 Vielse-Attest, om han det forlanger.
Den samme Bestilling skal ogsaa skee hos  

 vedkommende Kirkebetient, hvis Pligt det er at indføre Daabsforretningen i  

 sin Embedsbog, 14.) Naar Daaben eller Daabens Bekræftelse forefalder paa en  

 Dag, da der er offentlig Gudstjeneste, bør den skee til Høimessen, og  

 saasnart Psalmen efter Prædiken er afsiungen, med mindre Altergang finder  

 Sted paa en saadan Dag; thi da skal, for at ikke Altergangen skal forsinkes,  

 Daaben først forrettes, naar Kommunionen er forbi, dog førend  

 Beslutningspsalmen synges.
Dog skal det, i Betragtning af det større Antal  

 Børn, som i de Kiøbenhavnske Menigheder blive at føre til Kirke, være  

 tilladt, at det i disse Menigheder fremdeles forbliver som hidtil, at Daaben  

 eller dennes Stadfæstelse først foregaaer, efter af Høimesse-Tienesten er til  

 Ende.
Paa andre Dage kan denne hellige handling foretages, i Kiøbenhavn til  

 hvilken Tid om Formiddagen, der regnes til Kl. 2, Præsten bestemmer, hvorved  

 han dog, saavidt mueligt, bør rette sig efter Forældrenes Ønsker og  

 Leilighed; men udenfor Kiøbenhavn bør paa saadanne Dage Anordn. om  

 Almueskolevæsenet i Kiøbstæderne i Danmark, 29 Jul. 1814. § 28, og Anordn.  

 for Skolevæsenet paa Landet S.
D. § 21 iagttages.
Naar flere Børn paa samme  

 Dag skulle døbes, bør dette skee i den Orden, hvori Daaben er bestilt. 15.)  

 Naar Hiemmedaab forlanges hos Præsten, bør han, saasnart skee kan, foretage  

 denne Handling; dog bør Forældrene, hvor det behøves, skaffe ham Befordring  

 til det Sted, hvor Daaben skal forettes. 16.) Hvor det er tvivlsomt, om et  

 Barn retteligen er døbt, bør det døbes paa samme Maade, som ethvert andet  

 Barn.
Denne Regel finder og i Særdeleshed Anvendelse pa Hittebørn, og om der  

 ved et saadant findes en Seddel, som indeholder, at det er døbt, skal dette  

 ikke ansees som Beviis nok, men kan dog benyttes som Veiledning til nærmere  

 Efterforskning.
Til Faddere ved Daaben maa Ingen antages, som ikke bekiender  

 sig til den christelige Religion, ei heller Nogen, som ikke endnu er  

 confirmeret.
Iøvrigt bør det have sit forblivende ved Lovens 2-5-5, hvorhos  

 der ved enhver Daab bør i det mindste være tre Vidner. 18.) Ved den i § 13  

 befalede Anmeldelse, hvorved fadderne opgives for Præsten, haver denne at  

 paaagte, at ingen Uberettiget stedes til at være Daabsvidne; ligesom han og  

 bør paasee, at intet upassende Navn, som Vedkommende kunde falde paa at  

 foreslaae, gives noget Barn.
Iøvrigt bør hvert Barn ved Daaben benævnes ei  

 alene med fornavn, men og med det familie-eller Stamnavn, som det i Fremtiden  

 bør bære. 19.) Hvad de Børn angaaer, som for Tiden henligge udøbte eller blot  

 ere hiemmedøbte, uden at deres Daab er stadfæstet i Kirken, blive de i § 5 og  

 6 hiemlede Forskrifter ei at anvende førend 4 Uger, efterat denne Anordn. paa  

 behørig Maade er kundgiort, om end ellers den ved Anordn. givne Frist  

 tidligere udløber.
