Arbejdsmiljøklagenævnet fastholdt påbud om straks at sikre, at mandskabskurv på teleskoplæsser anvendes sikkerhedsmæssigt fuldt forsvarligt under de betingelser, den er egnet til.
Herunder, at mandskabskurven ikke forlades i 10 meters højde, i forbindelse med svejsning af vægelementer (tekniske hjælpemidler - maskiner) Resume Arbejdsmiljøklagenævnet vurderede, at det ikke er sikkerhedsmæssigt fuldt forsvarligt at anvende mandskabskurven på en teleskoplæsser som adgangsvej til en betonbjælke i 10 meters højde.
Nævnet lagde vægt på, at Arbejdstilsynet ved sit besøg på arbejdsstedet [adresse udeladt] konstaterede, at en ansat forlod mandskabskurven på en teleskoplæsser i ca. 10 meters højde.
Nævnet lagde herved vægt på, at mandskabskurven blev anvendt som adgangsvej i højden til en betonbjælke, som virksomhedens ansatte skulle svejse vægelementer fast til.
 Afgørelsen blev truffet af et enigt nævn.
Afgørelse I har klaget over Arbejdstilsynets afgørelse af den 26. januar 2022 om mandskabskurv på teleskoplæsser.
 Arbejdsmiljøklagenævnet har nu afgjort sagen på møde den 28. juni 2022.
 Resultatet er:
 Arbejdsmiljøklagenævnet fastholder Arbejdstilsynets afgørelse af 26. januar 2022 med påbud til jer om straks at sikre, at mandskabskurv på teleskoplæsser anvendes sikkerhedsmæssigt fuldt forsvarligt under de betingelser, den er egnet til.
Herunder, at mandskabskurven ikke forlades i 10 meters højde, i forbindelse med svejsning af vægelementer.
 Det betyder, at nævnet er kommet til samme resultat som Arbejdstilsynet.
 På de næste sider kan I læse mere om afgørelsen.
Begrundelse for afgørelsen Sådan vurderer vi sagen Arbejdsmiljøklagenævnet vurderer, at det ikke er sikkerhedsmæssigt fuldt forsvarligt at anvende mandskabskurven på en teleskoplæsser som adgangsvej til en betonbjælke i 10 meters højde.
Hvad er afgørende for resultatet Nævnet lægger vægt på, at Arbejdstilsynet ved sit besøg på arbejdsstedet [adresse udeladt] konstaterede, at en ansat forlod mandskabskurven på en teleskoplæsser i ca. 10 meters højde.
 Nævnet lægger herved vægt på, at mandskabskurven blev anvendt som adgangsvej i højden til en betonbjælke, som jeres ansatte skulle svejse vægelementer fast til.
 Det fremgår af klagen, at I er enige i, at man ikke må forlade kurven i liften.
 Nævnet lægger vægt på, at teleskoplæsseren ikke blev anvendt sikkerhedsmæssigt fuldt forsvarligt, idet den ikke var indrettet til at ansatte kunne anvende den som adgangsvej og forlade kurven i højden.
Nævnet er opmærksom på, at I mener, at I har gjort, hvad I kunne for at instruere de ansatte i, at de aldrig må forlade en lift.
Det kan ikke føre til et andet resultat, da hensigten med et strakspåbud er at undgå, at der sker uheld, og da I som arbejdsgiver har pligt til at sørge for, at arbejdet til enhver tid bliver udført sikkerhedsmæssigt fuldt forsvarligt.
Om reglerne Det følger af arbejdsmiljøloven, at tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.
 Det indebærer blandt andet at et teknisk hjælpemiddel kun må anvendes til de arbejdsfunktioner og under de betingelser, det er egnet til, så begrænsninger, der følger heraf, ikke overskrides til fare for sikkerhed eller sundhed.
Bemærkninger til klagen Arbejdstilsynet har i brev af 15. marts 2022 svaret på jeres klagepunkter.
 Nævnet er enig i Arbejdstilsynets svar.
 Nævnet henviser i øvrigt til begrundelsen for afgørelsen oven for.
Mødebehandling Sagen er behandlet på møde.
På mødet stemmer deltagerne om resultatet.
 Afgørelsen er truffet af et enigt nævn.
Oplysninger i sagen Nævnet har afgjort sagen ud fra de akter, som nævnet har modtaget fra Arbejdstilsynet.
Regler Her er de regler, nævnet har afgjort sagen efter.
Love og bekendtgørelser Om Arbejdstilsynets ret til at træffe afgørelse  § 77, stk. 1, i lov om arbejdsmiljø, jf. lovbekendtgørelse nr. 2062 af 16. november 2021 med senere ændringer.
Om tekniske hjælpemidler  § 45, i lov om arbejdsmiljø, jf. lovbekendtgørelse nr. 2062 af 16. november 2021 med senere ændringer.
  § 4, og § 9, stk. 1 og 2, i bekendtgørelse nr. 1109 af 15. december 1992 (med senere ændringer) om anvendelse af tekniske hjælpemidler.
Om arbejdsgivers almindelige pligter  § 15 i lov om arbejdsmiljø, jf. lovbekendtgørelse nr. 2062 af 16. november 2021 med senere ændringer.
Der er uddrag af reglerne til sidst i afgørelsen.
I kan finde reglernes fulde ordlyd på www.retsinformation.dk Kopi er sendt til:
Arbejdstilsynet, j.nr. 20220006953/3 [Adressat udeladt] att. : Arbejdsmiljørepræsentanten/De ansatte Lovuddrag Bekendtgørelse nr. 2062 af 16. november 2021 af lov om arbejdsmiljø med senere ændringer Kapitel 4 Almindelige pligter Arbejdsgiveren § 15. Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige.
Der henvises her særligt til 1) kapitel 5 om arbejdets udførelse, 2) kapitel 6 om indretning af arbejdsstedet, 3) kapitel 7 om tekniske hjælpemidler m.v., 4) kapitel 8 om stoffer og materialer.
Kapitel 7 Tekniske hjælpemidler m.v.
 § 45. Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Bekendtgørelse nr. 1109 af 15. december 1992 om anvendelse af tekniske hjælpemidler som ændret ved bekendtgørelse nr. 670 af 7. august 1995, bekendtgørelse nr. 832 af 27. november 1998, bekendtgørelse nr. 727 af 29. juni 2004, bekendtgørelse nr. 1420 af 27. december 2008, bekendtgørelse nr. 1527 af 16. december 2010, bekendtgørelse nr. 1095 af 28. november 2011, bekendtgørelse nr. 407 af 1. maj 2012, bekendtgørelse nr. 445 af 24. april 2013 og bekendtgørelse nr. 500 af 17. maj 2018 Almindelige bestemmelser § 4. Anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.
 Brug m.v.
 § 9. Et teknisk hjælpemiddel må kun anvendes til de arbejdsfunktioner og under de betingelser, det er egnet til, så begrænsninger, der følger heraf, ikke overskrides til fare for sikkerhed eller sundhed.
 Stk. 2. Sikringsdele eller andet beskyttelsesudstyr skal anvendes efter hensigten, og foreskrevne sikkerhedsforanstaltninger skal iagttages.
Stk. 3. Anvendelse må ikke ske under forhold og omstændigheder, som frembyder særlig fare, medmindre der er truffet effektive sikkerhedsforanstaltninger herimod.
Hvis det er nødvendigt, skal der være truffet passende foranstaltninger til beskyttelse mod følgerne af lynnedslag.
