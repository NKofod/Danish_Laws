 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Lovens område § 1.  Støtte efter denne lov kan ydes til  

 investeringer, som foretages af erhvervsvirksomheder, der ikke ejes af det  

 offentlige, og som vedrører:
 Stk. 2.  En investering kan kun støttes, hvis det beløb,  

 hvoraf støtten beregnes, udgør mindst 40.000 kr.
 Stk. 3.  Skal projektet etableres i tilknytning til en  

 virksomhed, et anlæg eller en indretning, som behandles efter  

 miljøbeskyttelsesloven eller regler, udstedet i medfør heraf, skal der være  

 truffet endelig administrativ afgørelse efter disse bestemmelser, før tilsagn  

 om støtte kan meddeles.
Støtte til investeringer i mindre  

 forurenende teknologi § 2.  Såfremt en eksisterende erhvervsvirksomhed  

 investerer i projekter efter § 1, stk. 1, nr. 1, kan der ydes støtte til  

 udvikling, etablering og indkøring af produktionsanlæg.
 § 3.  Støtten ydes i form af et tilskud på 25 pct. af  

 investeringsbeløbet efter fradrag for forøgede indtjeningsmuligheder.
 Stk. 2.  Støtten udbetales, når projektet er gennemført  

 og udgifterne hertil er afholdt.
 § 4.  Der kan ikke ydes støtte, hvis projekter er  

 påbegyndt, før tilsagn om støtte er meddelt.
 Stk. 2.  Miljøkreditrådet kan, når særlige forhold gør  

 sig gældende, dispensere fra bestemmelsen i stk. 1.
 Støtte til investeringer i økonomisk  

 tyngende projekter.
 § 5.  Såfrem særlige forhold taler for det, kan der  

 ydes støtte efter § 1, stk. 1, nr. 2, til investeringer i  

 forureningsbegrænsende projekter, der foretages af eksisterende  

 erhvervsvirksomheder.
 Stk. 2.  Det er en betingelse for ydelse af støtte, at  

 gennemførslen af et projekt på grund af skærpede eller uforudselige krav til  

 forureningsbegrænsning eller særlige forhold i øvrigt indebærer en økonomisk  

 belastning for den pågældende virksomhed.
 Stk. 3.  Der kan kun ydes støtte til anlæg og  

 indretninger og kun til den del af investeringen, der medfører en væsentlig  

 reduktion af forureningen fra den enkelte virksomhed.
 § 6.  Støtte ydes i form af et tilskud på 25 pct. af  

 investeringsbeløbet efter fradrag for forøgede indtjeningsmuligheder.
 Stk. 2.  Støtten udbetales, når projektet er gennemført  

 og ufgifterne hertil er afholdt.
Kapitek 4 Støtte til anlægsbidrag i forbindelse med tilslutning til offentlige  

 spildevandsanlæg § 7.  Erhvervsvirksomheder, der eksisterede den 1.  

 oktober 1974, og som tilsluttes offentligt spildevandsanlæg, kan opnå støtte  

 til dækning af pålignede bidrag.
 § 8.  Støtten ydes i form af tilskud på 25 pct. og  

 beregnes ud fra de pålignede anlægsbidrag og på baggrund af virksomhedens  

 udledning den 1. oktober 1974.
Administrative bestemmelser § 9.  Miljøministeren nedsætter et miljøkreditråd, der  

 træffer afgørelse i sager om støtte.
 Stk.2.  Miljøkreditrådets afgørelser kan ikke indbringes  

 for anden administrativ myndighed.
§ 10.  Rådet består af en formand, 2 repræsentanter  

 fra miljøministeriet og 8 andre medlemmer, heraf 2 teknisk sagkyndige med  

 særlig kendskab til forureningsbegrænsende teknologi.
Rådets medlemmer  

 udpeges af miljøministeren, der ligeledes udpeger suppleanter for samtlige  

 medlemmer.
 Industriministeriet indstiller 1 medlem og 1 suppleant.
Landbrugsrådet, De samvirkende danske Landboforeninger og Dansk  

 Husmandsforeninger indstiller 1 medlem og 2 suppleanter Industrirådet indstiller 1 medlem og 1 suppleant.
 Håndværksrådet indstiller 1 medlem og 1 suppleant.
 Arbejderbevægelsens Erhvervsråd indstiller 1 medlem og 1 suppleant.
 Kommunernes Landsforening, Københavns og Frederiksberg kommune,  

 Amtsrådsforeningen og hovedstadsrådet indstiller 1 medlem og 1 suppleant.
 § 11.  Miljøministeren kan fastsætte nærmere  

 bestemmelser om ydelse af tilskud efter kapitel 2 - 4.
 § 12.  miljøministeren kan fastsætte nærmere  

 bestemmelser om behandling af sagerne, herunder om ansøgningens indhold og  

 om, hvilke oplysninger kommunerne skal tilvejebringe i forbindelse med sagens  

 behandling.
 § 13.  Miljøministeren kan fastsætte bestemmelse om  

 ændring af beløbsgrænsen i § 1, stk. 2, i overensstemmelse med pris- og  

 omkostningsudviklingen.
§ 14.  Den årlige tilsagnsramme fastsættes på  

 finansloven.
Den del af en tilsagnsramme, der ikke er udnyttet i et finansår,  

 kan overføres til følgende finansår.
 Ikrafttrædelsesbestemmelser m.v.
 § 15.  Loven træder i kraft den 1. januar 1981.
 § 16.  Tilsagn om støtte efter kapitel 2 og 3 kan  

 meddeles til projekter, der gennemføres i perioden fra den 1. januar 1981 til  

 den 31. decemner 1986.
 Stk. 2.  Tilsagn om støtte efter kapitel 4 kan meddelse  

 til virksomheder, der i perioden fra den 1. januar 1981 til den 31. december  

 1986 tilsluttes et offentligt spildevandsanlæg.
 Stk. 3.  miljøkreditrådet kan, når særlige forhold gør  

 sig gældende, dispensere fra bestemmelsen i stk. 1 om, at projektet skal være  

 gennemført efter den 1. januar 1981.
 § 17.  Ansøgninger om støtte til miljøinvesteringer,  

 der er indsendt til miljøstyrelsen inden den 31. december 1980, og som  

 vedrører projekter, der færdiggøres inden den 31. marts 1981, kan støttes af  

 midlerne til denne lov, men behandles efter regler i lov om støtte til  

 miljøinvesteringer, jfr. lovbekendtgørelse nr. 358 af 11. juli 1978. Tilsagn  

 om støtte skal meddeles inden den 1, juli 1981.
 § 18.  Lov om støtte til miljøinvesteringer, jfr.  

 lovbekendtgørelse nr. 358 af 11. juli 1978, ophæves den 1. juli 1981. Lovens  

 bestemmelser opretholdes dog for så vidt angår de tilsagn, der er meddelt  

 inden lovens ophævelse.
 § 19.  Loven gælder ikke for Færøerne og Grønland.
