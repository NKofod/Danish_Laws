Erstatningsansvarsloven § 26  forbrydelser mod kønssædeligheden m.v., nævnets j.nr. 18-520-02625 Ansøger mødte 3 ukendte gerningsmænd, som fløjtede efter hende.
Ansøger valgte at ignorere dette og fortsatte med at gå væk fra dem.
De 3 gerningsmænd begyndte herefter at løbe efter ansøger, som også begyndte at løbe.
Det lykkedes de 3 gerningsmænd at spænde ben for ansøger, som faldt til jorden.
De sparkede hende i maven, og den ene af gerningsmændene fastholdt hendes arme, mens en af de andre gerningsmænd stod og grinede.
Den tredje af gerningsmændene tog fat om ansøgers bukser og trak hendes bukser samt trusser ned omkring hendes knæ, hvorefter gerningsmanden lynede sin lynlås ned.
Det lykkedes herefter ansøger at sparke gerningsmanden i skridtet og vred sig i øvrigt fri af en af de andre gerningsmænds greb, så hun kunne løbe væk fra stedet.
Nævnet lagde til grund, at ansøgeren havde været udsat for forsøg på voldtægt, og besluttede at tilkende ansøger en godtgørelse for tort på 45.000 kr. i medfør af erstatningsansvarslovens § 26, stk. 2. Nævnet lagde vægt på, at ansøgeren udendørs blev forfulgt af 3 ukendte gerningsmænd, som i forening udøvede vold mod hende.
Da hændelsen fandt sted efter den 0104-2018, fastsatte nævnet størrelsen på godtgørelsen i overensstemmelse med lovændringen af erstatningsansvarslovens § 26, stk. 2, hvor det generelle niveau for tortgodtgørelse efter erstatningsansvarslovens § 26, stk. 2 blev forhøjet.
