Fremsat den 15. november 2000 af  

 Kim Behnke (FRI), Tom Behnke (FRI), Thorkild B.&nbsp  

 ;Fransgaard (FRI) og Kirsten Jacobsen (FRI) Forslag til folketingsbeslutning om bedre og retfærdige skatteforhold for  

 politibetjente og soldater i international tjeneste Folketinget pålægger skatteministeren inden  

 den 1. marts 2001 at fremsætte et lovforslag med følgende  

 indhold:
1)	Ligningslovens § 33 A ændres således, at politibetjente  

 og soldater udstationeret af Danmark til løsning af internationale  

 opgaver opnår skattefritagelse for det særlige  

 udstationeringstillæg, dog maksimalt 12.000 kr. om måneden, og de  

 opnår skattefritagelse for de diæter, de i øvrigt  

 måtte modtage under udstationeringen.
Ordningen gælder, indtil  

 punkt 3 er opfyldt.
2)	Alle politibetjente og soldater, der siden 1995 har været  

 udstationeret af Danmark til løsning af internationale opgaver, ydes  

 en skattefri kompensation på 1.000 kr. pr. måned, de har  

 været udstationeret.
Det gælder for hele udstationeringen,  

 når de almindelige bestemmelser om udstationering i mere end 6  

 måneder er opfyldt.
Dette gælder dog kun personer, som ikke har  

 opnået skattefritagelse for hele eller dele af deres løn under  

 udstationeringen.
Har man fået bruttolønnen forhøjet  

 så meget, at det netto svarer til, at man var skattefritaget, så  

 er man heller ikke omfattet.
3)	Der udarbejdes nye regler for aflønning af alle grupper af  

 danskere, som udstationeres i international tjeneste for Danmark.
De nye  

 retningslinjer skal gælde kontraktvilkår, aflønning,  

 ansættelsesvilkår, skatteforhold og andre relevante forhold.
Til  

 udarbejdelse af disse nye regler nedsætter ministeren et udvalg med  

 repræsentanter for relevante myndigheder og de fagorganisationer, der  

 organiserer de personalegrupper, som typisk udstationeres.
Bemærkninger til forslaget Generelle bemærkninger Dette er ikke en genfremsættelse af Frihed 2000 s  

 beslutningsforslag om retfærdighed og ordentlige skatteforhold for  

 danskere i international tjeneste B 143 fra folketingssamlingen 1999-2000,  

 jf.
Folketingstidende 1999-2000, tillæg A 7587 og 7591, tillæg B  

 1164 og FF 7340 og 8776, men et helt nyt forslag, hvor persongruppen, som  

 forslaget omfatter, er blevet begrænset til politibetjente og soldater.  

 Forslaget er desuden langt mere konkret end det tidligere.
Folketinget stemte den 26. maj 2000 om B 143. Forslaget  

 fik 53 stemmer for og 53 stemmer imod.
Afstemningsresultatet i sig selv burde  

 have fået skatteministeren til over for Folketinget at erklære,  

 at han vil komme med en løsning på det problem, som alle har  

 tilkendegivet de mener findes.
Problemet drejer sig om stærkt  

 utilfredsstillende forhold for danskere udstationeret til løsning af  

 internationale opgaver for Danmark.
Men skatteministeren er ikke kommet med  

 noget udspil, og det fremgår ikke af regeringens lovprogram for  

 samlingen 2000-2001, at der er et forslag på vej.
Derfor vil forslagsstillerne igen bringe sagen til  

 forhandling i Folketinget.
Det sker med nærværende forslag.
Siden behandlingen af B 143 har forslagsstillerne modtaget  

 henvendelse fra et meget stort antal soldater, politibetjente med flere, som  

 har været udstationeret, og som mener, at forholdene har været  

 utilfredsstillende rent skattemæssigt.
Forslagsstillerne har  

 foreløbig modtaget 942 underskrifter fra udstationerede personer, som  

 beder om en løsning på det opståede problemkompleks.
De  

 mange underskrifter vil blive fremlagt under udvalgsarbejdet.
Det danske forsvar har i øjeblikket store problemer  

 med at få tilstrækkelig mange soldater til at tegne kontrakt for  

 udstationering.
Det er forslagsstillernes opfattelse, at de dårlige  

 økonomiske vilkår og utilfredsstillende (uafklarede)  

 skatteforhold er et stort bidrag til den situation.
De partier, som støtter den stærke danske  

 deltagelse i det internationale arbejde, må også stå inde  

 for, at økonomien omkring udstationeringerne er i orden.
Hvis  

 regeringen ikke mener, dette forslag er den rigtige løsning, så  

 må regeringen fremkomme med et seriøst alternativ og ikke bare  

 afvise forslaget.
 Idet der i øvrigt henvises til bemærkningerne  

 til B 143 er herunder de vigtigste synspunkter:
Danmark er som aktivt medlem af internationale  

 organisationer ofte forpligtet til at kunne sende danskere til løsning  

 af internationale opgaver.
Det kan være soldater i fredsbevarende  

 opgaver, og det kan være betjente til opretholdelse af ro og orden i  

 områder med nylig fred.
Det kan også være OSCE-folk, som  

 skal hjælpe til med at få demokrati (gen)opbygget i nogle lande,  

 og det kan være Danidas rådgivere i ulande m.fl.
Fælles for alle disse folk, vi sender ud, er, at de  

 gør et stort arbejde.
De løser vanskelige opgaver under  

 besværlige forhold.
De udviser mod og menneskelig styrke under deres  

 udstationering.
Men hvad der er nok så vigtigt, så har de  

 familier hjemme, der også bliver berørt af fars eller mors  

 udsending i f.eks. krigsområder.
Det er ofte familiens relationer, der  

 er den største belastning under en udstationering.
Tak er som bekendt et fattigt ord, men vi skylder disse  

 brave mænd og kvinder tak for deres indsats.
Et minimum er, at de har  

 ordentlige løn- og skatteforhold under udstationeringen.
Det må  

 ikke være således, at de også lider et økonomisk  

 tab.
Tværtimod fortjener alle, at der er en økonomisk  

 kompensation for det menneskelige afsavn, der må lides under  

 udstationeringen.
Hvis Danmark skal kunne udsende folk fremover, så  

 må vi hele tiden sørge for, at de løn-,  

 ansættelses- og skattevilkår, der bliver budt danskere i  

 international tjeneste, er i orden.
Det er jo ikke mange folk, vi taler om,  

 og derfor er det uværdigt, når de sidste 1.000 kr. skal  

 diskuteres.
 Forslagsstillerne var af den opfattelse, at soldater,  

 betjente og andre dygtige folk  havde ordentlige løn- og rimelige  

 skatteforhold, når de arbejdede for Danmark i international tjeneste.  

 Men i februar 2000 blev vi revet ud af den vildfarelse, da pressen kunne  

 fortælle historien om en dansk betjent, vicepolitikommissær, der  

 efter at være hjemkommet fra udstationeringen var blevet  

 præsenteret for et skattesmæk på omkring 50.000 kr.
Det, der i første omgang så ud som en enkelt  

 svipser, blev de efterfølgende måneder blotlagt som en  

 større skatteskandale.
Igen og igen har vi fået eksempler  

 på urimelig behandling af folk, der har været udsendt i  

 international tjeneste.
Skatteministeren har to gange (henholdsvis den 1. og den  

 29. marts 2000) været kaldt i samråd af forslagsstillerne i  

 Folketingets Skatteudvalg for at gennemgå sagerne med udvalget.  

 Skatteministeren har indtil nu valgt at afstå fra at løse sagens  

 meget enkle problemstilling: at give ordentlige løn- og skatteforhold  

 for de folk, der er udstationeret i international tjeneste! Selv om halvdelen af Folketinget den 26. maj 2000 var  

 enige med forslagsstillerne i at finde en løsning, så var det jo  

 lige præcis én stemme for lidt.
I et forsøg på at  

 få flertallet samlet havde forslaget fået en noget kompliceret  

 udformning.
Denne gang er forslaget blevet meget enkelt.
 Nærværende forslag har til formål at  

 give skatteministeren hjemmel til at bringe denne sag i orden.
Bemærkninger til forslagets enkelte punkter Ad 1) Ligningslovens § 33 A er efter forslagsstillernes  

 opfattelse tilstrækkelig til at give politibetjente og soldater  

 udstationeret i international tjeneste den fornødne skattefrihed.
Men  

 det bestrider Ligningsrådet og til dels skatteministeren.
Derfor  

 må paragraffen justeres, så hjemmelen er utvetydig.
Hjemmelen skal give mulighed for at modtage et skattefrit  

 tillæg til den normale løn.
Tillægget har i en periode  

 været 11.000 kr. om måneden.
Med et maksimum på 12.000 kr.  

 pr. måned, som skal opjusteres for pris- og lønstigning hvert  

 år efter skattelovens normale bestemmelser, er der plads til alle  

 kontrakter.
Dertil kommer, at de diæter, som udbetales til de  

 udstationerede personer, også skal være skattefri.
Det aktuelle  

 diætbeløb udregnes typisk af FN ud fra leveomkostningerne i det  

 pågældende område.
 Ordningen skal gælde, indtil der er fundet en  

 permanent og robust løsning på løn- og skatteforhold for  

 de udstationerede personer.
Ad 2) Med hensyn til de mange, som har været udstationeret  

 på internationale opgaver, så er det en blandet flok.
Nogle har  

 fået bevilget hel eller delvis skattefrihed.
Nogle har fået store  

 skattesmæk, efter at skattemyndighederne har ombestemt sig.
Nogle har  

 resigneret og accepteret, at de blev nettoaflønnet væsentligt  

 dårligere end forventet.
Og atter andre kæmper stadig med en stor  

 skattegæld som følge af udstationeringen (på eksempelvis  

 50.000 75.000 kr.).
Forslaget lægger op til en enkel løsning.
Det  

 vil naturligvis betyde, at nogle får for lidt.
Men  

 millimeterretfærdighed har vi prøvet, og det kunne der  

 desværre ikke opnås flertal for! Nu vil ordningen være den,  

 at alle, som har været udstationeret siden 1995, får en skattefri  

 kompensation på 1.000 kr. pr. måned, de har været  

 udstationeret.
Og det er naturligvis pr. påbegyndt måned.
De  

 almindelige krav om, at man skal have været udstationeret i mindst 6  

 måneder, skal fortsat være opfyldt.
Men for de folk, som rent faktisk har fået en  

 skattemæssig fritagelse af hele eller dele af deres løn, skal  

 der ikke ydes kompensation.
Har man fået bruttolønnen  

 forhøjet så meget, at det netto svarer til, at man var omfattet  

 af skattefritagelse, så er man heller ikke omfattet af dette forslags  

 kompensation.
Under udvalgsarbejdet kan årstallet 1995 naturligvis  

 flyttes både frem og tilbage uden problemer.
Når det er  

 forslagsstillernes forslag at gå tilbage til 1995, er det for ikke at  

 skabe unødige uretfærdigheder mellem personer, der tidligere har  

 været udsendt i international tjeneste, sammenholdt med de aktuelle  

 eksempler.
Det er også, fordi 1995 var det år, hvor reglerne blev  

 ændret, jf.
Skatteudvalgets alm. del - bilag 420, 1999-2000. For den  

 gruppe af personer, der tidligere har fået skattefrihed bevilget med  

 hjemmel dels i ligningslovens § 33 og dels i tekstanmærkning nr. 51 K,  

 sker der ingen ændringer som følge af dette forslag.
Ad 3) Nu må der findes en permanent løsning.  

 Skatteministeren opfordres igen til at  få nedsat et udvalg, som kan  

 finde en permanent og retfærdig løsning.
Kontrakter,  

 lønforhold, skatteforhold og andre ansættelsesvilkår for  

 danskere i international tjeneste skal på plads.
Ministeren kan  

 nedsætte udvalget med repræsentanter for relevante myndigheder og  

 med repræsentanter for de fagforbund, som typisk organiserer de  

 personalegrupper, der udstationeres i international tjeneste.
Der henvises i den forbindelse til henvendelsen af 17. maj  

 2000 fra Politiforbundet i Danmark, jf.
Skatteudvalget B 143 - bilag 7,  

 Folketinget 1999-2000. Heraf fremgår en meget grundig analyse og  

 argumentation for de fagretlige, økonomiske og skattemæssige  

 aspekter af denne sag.
Henvendelsen er optrykt som bilag til dette  

 beslutningsforslag.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bedre og  

 retfærdige skatteforhold for politibetjente og soldater i international  

 tjeneste.
(Beslutningsforslag nr.
B 45).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag Henvendelse fra Politiforbundet i Danmark afleveret til  

 Folketingets Skatteudvalg den 17. maj 2000 i forbindelse med et  

 foretræde for udvalget om B 143, 1999-2000 Vedrørende skattemæssig ligebehandling ved  

 deltagelse i internationale opgaver   foretræde for Folketingets  

 Skatteudvalg den 17. maj 2000 kl. 10.15.
 Politiforbundet har anmodet om foretræde for  

 Folketingets Skatteudvalg, fordi vore medlemmer har gjort os opmærksom  

 på en skattemæssig forskelsbehandling ved deres deltagelse i  

 internationale opgaver humanitære opgaver, som Regering og Folketing  

 blandt andet har anmodet politiet om at deltage i.
Hovedproblemet er forvaltningen af ligningslovens  

 bestemmelser om fritagelse efter lovens § 33 A, hvor en af betingelserne  

 for skattefritagelse eller nedsættelse er kontraktens udformning med  

 hensyn til, hvorvidt der er tale om en individuel eller kollektiv  

 kontrakt? Politiforbundet har via henvendelsen fra medlemmer fulgt  

 debatten i pressen, ligesom vi nøje har fulgt med i Skatteministerens  

 og Skatteudvalgets foreløbige håndtering af sagen.
 Da sagen efter vor opfattelse faktuelt er ganske godt  

 belyst, har Politiforbundet ikke fremsendt et skriftligt indlæg, men  

 jeg vil gerne fremsætte synspunktet, som Politiforbundet har en  

 forventning om at Skatteudvalget vil overveje og medtage i sin afsluttende  

 behandling af sagen.
 Forventningerne handler om ligebehandling, sådan at  

 forstå, at der i en eller anden form, som vi trygt vil overlade  

 Skatteudvalget, kan ydes en tilsvarende skattelempelse eller ydelse, så  

 man sidestiller polititjenestemænd med andre, der er udsendt på  

 individuel kontrakt.
 Politiforbundet vil i den forbindelse tilkendegive, at  

 løsningen naturligvis ikke på anden måde må  

 »belaste« bruttoindkomsten og dermed beregningen, der danner grundlag for  

 egenbetalingen   eksempelvis egenbetaling eller tilskud for  

 uddannelsessøgende børn samt for børn i dagpleje eller  

 vuggestuer.
Det må politisk være indlysende problematisk,  

 at oplysninger afgivet af en myndighed, ikke gælder i relation  

 til en anden myndighed.
Her tænkes eksempelvis på de  

 oplysninger, vore medlemmer har fået fra kommunernes  

 ligningsmyndigheder ved forskudsregistrering.
Det gælder ikke mindst  

 oplysninger givet af medarbejdere i Udenrigsministeriet   oplysninger om  

 skattemæssige forhold, som vore medlemmer ikke har haft eller  

har grund til at betvivle   på lige fod med andre relevante  

 oplysninger før og under udsendelserne.
 Blandt andet har den skattemæssige  

 forskelsbehandling ved Udenrigsministeriets udenudstationering af en  

 vicepolitidirektør fra København til Tirana i Albanien, hvor  

 der også er udstationeret en polititjenestemand, mildt sagt givet  

 anledning til undren hos vore medlemmer og i Politiforbundet.
Når man undres, skyldes det ikke mindst den  

 omstændighed, at juristens arbejde som rådgivende for  

 Udenrigsministeriet ikke tilnærmelsesvis i samme grad afviger fra det  

 daglige arbejde, som gælder for politifolkene, som må etablere  

 sig på må og få   og under ganske alvorlig pres i isolerede  

 områder befolket af medmennesker, som er truet og er i nød.
Nu  

 skal det ikke forstås på den måde, at det administrative  

 humanitære arbejde ikke er betydningsfuldt, men forbundets medlemmer  

 politifolkene   har altså på ganske anden måde problemerne  

 direkte inde på livet hele tiden, hvad enten de er i tjeneste eller har  

 fri   og skal underbringes med mad og logi.
 Det er værd at notere sig, at Kammeradvokatens  

 udredning, som Skatteudvalget er bekendt med, indeholder meget jura og mange  

 ord for at forklare, hvorfor man blandt andet ikke (juridisk) kan  

 regne med oplysninger afgivet fra en af landets højeste myndigheder i  

 relation til netop udsendelser.
 Udvalget bør iagttage, at det er regeringen, med  

 udenrigsministeren i spidsen, der af det internationale samfund i sin tid  

 blev anmodet om at stille politipersonale til rådighed   og så  

 vidt det erindres, var det et samlet Folketing, der anbefalede udsendelserne  

 og mandatet.
Udenrigsministeret udmøntede mandatet med videre  

 og med den baggrund var  og er der vel heller ingen grund til  

 at betvivle oplysninger om skatteforholdene? Jamen hvorfor læser og forholder Politiforbundet og  

 vore medlemmer sig ikke til de såkaldte »kollektive kontrakter«, der i  

 øvrigt taler om »sædvanlig løn«, som tilsyneladende  

 også er problematisk efter ligningslovens bestemmelser? Her står  

 flere af nøgleordene, hvis man forvalter efter ord og bogstav.
I  

 øvrigt er det jo en aftale, der er indgået med  

 Rigspolitichefen! Til det skal siges, at udsendelserne typisk foregår  

 med kort varsel, hvorfor kontrakterne indeholder ganske mange andre og i  

 udsendelsesøjeblikket mere relevante elementer om opgavens karakter og  

 mandat i forhold til kollegernes fysiske sikkerhed, herunder  

 magtbeføjelser og bevæbning, samt forsikrings og pensionsforhold  

 (også for de eventuelle efterladte).
 I den forbindelse har formuleringen »sædvanlig  

 løn« været en sikring af, at polititjenestemændene under  

 alle omstændigheder bevarede tilknytningen til politiet med generel  

 lønindplacering- og stigning samt pension med videre.
Formuleringen har ikke været tillagt nogen  

 skatteteknisk betydning, men knytter sig til den kendsgerning, at alle  

 forhold vedrørende polititjenestemændenes tjenstlige løn-  

 og arbejdsvilkår er indgået ved kollektiv overenskomst og aftale  

 i forhold til Finansministeriet og Rigspolitiet.
Derfor kan det undre, at  

 Udenrigsministeriet, jf.
Kammeradvokatens redegørelse, får en  

 selvstændig status som myndighed over for en anden statsmyndighed  

 ikke mindst set i lyset af, at det er i dets (Udenrigsministeriets) regi,  

 udsendelserne sker? Skatteministeren har ret, hvis han er citeret korrekt:  

 »Det er noget kludder.« Vore medlemmer har anvendt andre skrappe gloser! Vi har læst en udtalelse i pressen om, at  

 Politiforbundet burde pudse en advokat på sagen.
 For det første tror vi på en form for  

 rimelighed og forståelse for medlemmernes problemer, for det andet  

 eksisterede det at have »ret«, før nogen opfandt love og  

 bekendtgørelser.
 Husk også på, at vore kolleger under de til  

 tider meget vanskelige forhold i områder uden egentlige demokratiske  

 retsgrundlag og principper må anvende deres sunde fornuft.
 I øvrigt er temaet for Politiforbundets  

 etikkampagne over arbejdsetiske værdier: »Du får, hvad du gi r«.  

 Man kan vel heller ikke helt udelukke, at de har den i baghovedet, når  

 de skal vurdere deres skattemæssige situation.
 Med andre ord tror de stadig på fair behandling.
 Politiforbundet har også på medlemmernes vegne  

 en berettiget forventning om, at Skatteudvalget med disse aspekter finder en  

 politisk løsning med en hel eller delvis skattelempelse og/eller en  

 tilsvarende ydelse ud fra de tilsagn, som vore medlemmer ikke har haft  

 og ikke har en rimelig grund til at betvivle.
De har leveret varen   med liv og helbred som indsats.
De  

 har tilmed fået ros for blandt andet deres engagement og evne til at  

 løse deres opgaver velovervejet til parternes tilfredshed.
 Med de anførte argumenter og sidstnævnte  

 baggrund finder Politiforbundet det urimeligt, at man efterfølgende  

 administrativt forvalter skattebestemmelserne og ligningsloven så  

 nidkært.
 Skulle udvalget komme i tvivl, bør man huske  

 på, at et almindeligt kendt og anvendt retsprincip går ud  

 på, at al tvivl skal komme den tiltalte til gode   i denne sag  

er det vore medlemmer, politifolkene, der skatteteknisk er i klemme.
