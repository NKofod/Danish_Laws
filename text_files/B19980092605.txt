Bekendtgørelse om styrelse af Danmarks  

 Biblioteksskole I henhold til § 4 i lov nr. 17 af 14. januar 1998 om Danmarks  

 Biblioteksskole fastsættes følgende bestemmelser:
Rektor § 1. Danmarks Biblioteksskole ledes af en rektor,  

 der har det overordnede ansvar for skolens virksomhed.
 Stk. 2. Rektor er ansvarlig for den daglige ledelse af skolens  

 administration og personale.
 Stk. 3. Rektor træffer afgørelse i alle sager,  

 som ikke ved lov, andre retsregler eller bestemmelser i denne  

 bekendtgørelse er henlagt til andre.
Stk. 4. Hvor beslutning tilkommer skolens kollegiale organer,  

 kan rektor dog træffe beslutning, når han skønner, at  

 sagen ikke tåler udsættelse.
Meddelelse om den trufne beslutning  

 gives snarest muligt til vedkommende organ.
Stk. 5. Rektor kan udpege en prorektor for en periode på  

 4 år blandt biblioteksskolens faste medarbejdere med undervisnings-  

 og/eller forskningsopgaver.
Prorektor er rektors stedfortræder.
 § 2. Rektor ansættes af kulturministeren  

 efter indhentet udtalelse fra skolerådet.
 Stk. 2. Kulturministeren kan beslutte, at ansættelsen  

 sker på tidsbegrænsede vilkår.
Skolerådet § 3. Skolerådet er biblioteksskolens  

 øverste kollegiale organ.
Skolerådet har følgende  

 opgaver:
 1)	Fastsætter retningslinier for biblioteksskolens langsigtede  

 virksomhed og udvikling.
 2)	Fastsætter regler om valg til skoleråd og  

 studienævn.
 3)	Godkender rektors forslag til budget og fastlægger de  

 overordnede rammer for anvendelse af bevillingerne.
 4)	Godkender skolens organisation og struktur.
 5)	Godkender skolens studieordning.
 6)	Nedsætter fagkyndige udvalg til bedømmelse af  

 ansøgere ved ansættelse af lærere.
 7)	Træffer beslutning om ansættelse af lærere og  

 afgiver indstilling til Kulturministeriet om ansættelse af  

 professorer.
 8)	Træffer beslutning om antallet af studienævn, jf.  

 § 5.
 9)	Godkender forskningsplaner og kan herunder nedsætte  

 forskningsudvalg.
 10)	Udpeger repræsentanter for skolens lærere,  

 teknisk-administrativt personale og studerende til uddannelsesrådet,  

 jf. § 8.
 11)	Udtaler sig om forslag fra kulturministeren til regler i  

 medfør af § 3 og § 4 i Lov om Danmarks Biblioteksskole.
 12)	Afgiver udtalelse ved besættelse af  

 rektorstillingen.
 Stk. 2. Skolerådet kan i øvrigt udtale sig i alle  

 sager af væsentlig betydning for skolens organisation og virksomhed og  

 har pligt til at drøfte de forhold, som rektor forelægger for  

 rådet.
Stk. 3. Skolerådets afgørelser træffes ved  

 almindelig stemmeflerhed.
Ved stemmelighed er formandens stemme  

 afgørende.
 § 4. Skolerådet, der består af 1  

 formand og 14 medlemmer, sammensættes på følgende  

 måde:
 1)	Rektor er født formand.
 2)	2 udefra kommende repræsentanter som udpeges af henholdsvis  

 Kulturministeriet og Kulturministeriets Forskningsudvalg.
 3)	6 medlemmer som repræsentanter for lærergruppen.
 4)	3 medlemmer som repræsentanter for de studerende.
 5)	3 medlemmer som repræsentanter for det teknisk-administrative  

 personale.
Stk. 2. De udefra kommende repræsentanter udpeges for en  

 periode på 4 år.
Repræsentanterne for lærergruppen  

 vælges for en periode på 2 år af og blandt skolens  

 fastansatte lærere med mindst 50 procents beskæftigelse på  

 biblioteksskolen.
Repræsentanterne for det teknisk-administrative  

 personale vælges for en periode på 2 år af og blandt  

 skolens teknisk-administrative personale med mindst 50 procents  

 beskæftigelse på skolen.
Studenterrepræsentanterne  

 vælges for en periode på 1 år af og blandt skolens  

 studerende.
 Stk. 3. De nærmere regler om valget fastsættes af  

 skolerådet.
 Stk. 4. Rektor kan bestemme, at andre kan deltage i  

 skolerådets møder uden stemmeret.
 Stk. 5. Skolerådet fastsætter selv sin  

 forretningsorden.
Studienævn § 5. Der nedsættes mindst et  

 studienævn.
Skolerådet kan bestemme, at der nedsættes mere  

 end et studienævn.
Stk. 2. Studienævnet godkender undervisningsplaner og  

 behandler forslag til studieordning.
Rektor indhenter studienævnets  

 udtalelse i sager om generelle regler om undervisning, eksamen og  

 bedømmelse.
 Stk. 3. Rektor kan bemyndige studienævnsformanden til at  

 forestå den praktiske tilrettelæggelse af uddannelsen og til at  

 disponere over de tildelte undervisningsressourcer.
Stk. 4. Studienævnets afgørelser træffes  

 ved almindelig stemmeflerhed.
Ved stemmelighed er formandens stemme  

 afgørende.
§ 6. Et studienævn består af 4  

 repræsentanter for lærerne og 4 repræsentanter for de  

 studerende.
Skolerådet kan dog bestemme, at et studienævn  

 består af færre medlemmer, idet forholdet mellem  

 repræsentanter for lærere og studerende altid skal være 1 :  

 1.
Stk. 2. Repræsentanter for lærerne vælges  

 for 3 år af og blandt de lærere, der underviser indenfor det  

 pågældende studienævns område.
Repræsentanterne  

 for de studerende vælges for en periode på 1 år af og  

 blandt de studerende, der studerer indenfor det pågældende  

 studienævns område.
Studienævnet vælger af sin midte  

 blandt lærerne en formand.
 Stk. 3. De nærmere regler om valg til studienævn  

 fastsættes af skolerådet.
 Stk. 4. Rektor kan bestemme, at andre kan deltage i  

 studienævnsmøder uden stemmeret.
Uddannelsesrådet § 7. Kulturministeren nedsætter et  

 uddannelsesråd, som har til formål at rådgive  

 biblioteksskolen og ministeren om principielle spørgsmål  

 vedrørende skolens virksomhed.
 Stk. 2. Uddannelsesrådet har følgende  

 opgaver:
 1)	Drøfter biblioteksskolens undervisningsvirksomhed og afgiver  

 udtalelse til kulturministeren og skolerådet i sager af  

 væsentlig, principiel betydning, herunder forslag om væsentlige  

 ændringer af bekendtgørelser om studie- og eksamensordninger,  

 samt om skolens planlægning af undervisningsvirksomheden.
 2)	Drøfter og udtaler sig om biblioteksskolens planer for  

 forskningsvirksomheden, herunder fremsætter forslag til  

 forskningsopgaver og prioriteringen heraf.
 3)	Følger og drøfter biblioteksskolens kursus- og  

 efteruddannelsesvirksomhed og  behandler herunder skolens planer og program  

 for kurser og efteruddannelsesaktiviteter samt fremsætter forslag  

 hertil.
 § 8. Uddannelsesrådet sammensættes  

 således:
 1)	Rektor er født formand.
 2)	4 repræsentanter for lærergruppen, 2  

 repræsentanter for de studerende og 2 repræsentanter for det  

 teknisk-administrative personale udpeget af skolerådet.
 3)	1 repræsentant for henholdsvis Biblioteksstyrelsen,  

 Forskningsbiblioteksrådet, Bibliotekslederforeningen, Dansk Forening  

 for Information og Dokumentation, Danmarks Biblioteksforening, Danmarks  

 Forskningsbiblioteksforening, Amtsrådsforeningen, Kommunernes  

 Landsforening, Københavns og Frederiksbergs kommuner, Dansk  

 Arbejdsgiverforening/Industrirådet, Bibliotekarforbundet, Handels- og  

 Kontorfunktionærernes Forbund og Forskningsbibliotekarernes  

 Samråd.
 Stk. 2. Formanden kan efter aftale med Kulturministeriet og  

 efter indhentet udtalelse fra uddannelsesrådet beslutte, at andre  

 organisationer eller institutioner med tilknytning til biblioteksskolens  

 virksomhed repræsenteres i uddannelsesrådet.
 Stk. 3. Andre medarbejdere ved biblioteksskolen kan efter  

 anmodning fra formanden deltage i rådets møder.
Stk. 4. Formanden indkalder og leder rådets  

 møder.
Møder afholdes mindst en gang årligt.
Formanden  

 har pligt til at indkalde til møde såfremt 4 af rådets  

 eksterne medlemmer fremsætter ønske herom.
Stk. 5. Referater og forslag fra uddannelsesrådets  

 møder sendes til skolerådet og til Kulturministeriet.
Formanden  

 sørger for, at uddannelsesrådet en gang om året afgiver en  

 beretning om biblioteksskolens virksomhed til kulturministeren.
Særlige bestemmelser § 9. Kulturministeriet kan tillade, at Danmarks  

 Biblioteksskole fraviger bekendtgørelsen som led i forsøg.  

 Samtidig fastsættes forsøgets varighed og  

 afrapporteringsformen.
 Stk. 2. Kulturministeriet kan dispensere fra  

 bekendtgørelsen, når det findes begrundet i usædvanlige  

 forhold.
Overgangs- og ikrafttrædelsesbestemmelser § 10. Bekendtgørelsen træder i kraft  

 den 1. januar 1999.
 Stk. 2. Personer, der på tidspunktet for denne  

 bekendtgørelses ikrafttræden varetager hverv i henhold til  

 tidligere bekendtgørelser, fortsætter i deres hverv, indtil de  

 afløses af personer, der udpeges eller vælges efter regler  

 fastsat i eller i medfør af denne bekendtgørelse.
 Stk. 3. Udpegning og valg til skoleråd og  

 studienævn efter denne bekendtgørelse finder første gang  

 sted inden den 1. juni 1999 med virkning fra den 1. juli 1999. De  

 nærmere regler om valg til skoleråd og studienævn  

 udarbejdes af rektor og godkendes af det eksisterende  

 biblioteksskoleråd.
 § 11. Bekendtgørelse nr. 496 af 11. oktober 1985 som  

 ændret ved bekendtgørelse nr. 32 af 20. januar 1992 om Danmarks  

 Biblioteksskoles virksomhed og styrelse samt bekendtgørelse nr. 556 af  

 21. august 1987 om valg til de styrende organer ved Danmarks Biblioteksskole  

 ophæves.
