 Der blev  

 klaget over, at speciallægen i forbindelse med en undersøgelse og  

 udfærdigelse  

 af en lægeerklæring samt ved et senere brev uden patientens samtykke og under  

 tilsidesættelse af sin tavshedspligt havde videregivet oplysninger om hendes  

 helbredstilstand til hendes arbejdsgiver.
Klage  

 over videregivelse af speciallægeerklæring til patients arbejdsgiver uden  

 skriftligt samtykke Nævnet fandt grundlag for at kritisere speciallægens  

 videregivelse af speciallægeerklæringen til patientens arbejdsgiver uden  

 patientens skriftlige samtykke.
Nævnet lagde ved afgørelsen vægt på, at  

 speciallægen videregav oplysninger om patientens helbredsforhold til andet  

 formål end behandling til en privat virksomhed.
Nævnet oplyste herved, at det  

 af §§ 26 og 27 i lov om patienters retsstilling fremgår, at patientens  

 samtykke  

 til videregivelse af helbredsoplysninger til andre formål end behandling skal  

 være skriftligt, medmindre sagens karakter eller omstændighederne i øvrigt  

 taler derfor.
Speciallægen anførte i sin udtalelse til sagen, at patienten  

 havde accepteret fremsendelsen af erklæringen til sin arbejdsgiver ved at  

 møde  

 op i hans konsultation til undersøgelse, vel vidende at der skulle udfærdiges  

 en erklæring om hendes helbredstilstand til hendes arbejdsgiver.
Nævnet  

 oplyste  

 i denne forbindelse oplyse, at bestemmelserne om skriftligt samtykke ikke kan  

 anvendes således, at et samtykke kan anses for at være givet, hvis en borger  

 ikke protesterer.
Således kan et såkaldt stiltiende samtykke ikke lægges til  

 grund.
 Endelig fandt nævnet, at der ikke forelå andre gyldige grunde  

 til at fravige skriftlighedskravet.
Vedrørende speciallægens fremsendelse af et brev til patientens  

 arbejdsgiver med oplysninger om særlige foranstaltninger for gravide under  

 flyrejser fandt nævnet ikke grundlag for at kritisere videregivelsen af disse  

 oplysninger.
Nævnet lagde herved vægt på, at brevet ikke indeholdt  

 oplysninger  

 om patientens helbredsforhold, øvrige rent private forhold eller andre  

 fortrolige oplysninger.
