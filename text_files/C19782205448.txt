(De tekniske skoler og handelsskolerne) Finansudvalget har tiltrådt, at der i 2. halvdel af finansåret 1978 kan  

 anvendes et beløb på ca. 12,5 mill. kr. til støtte til eleverne i de  

 erhvervsfaglige grunduddannelsers basisår (25 mill. kr. på årsbasis). Støtten  

 skal fordeles efter trang, og der fastsættes nedenfor regler om fordeling og  

 udbetaling af støtten.
 1. Direktoratet tildeler i januar og i august den  

 enkelte skole et rådighedsbeløb, hvis størrelse fastsættes efter forholdet  

 mellem skolens faktiske antal elever under basisuddannelse og det samlede  

 antal elever under basisuddannelse.
2. Fordelingen af rådighedsbeløbet mellem skolens  

 elever forestås af et af skolens forstander nedsat nævn med et ligeligt antal  

 lærer- og elevrepræsentanter.
Lærerrepræsentanterne udpeges af de  

 heltidsbeskæftigede lærere ved basisuddannelsen, og elevrepræsentanterne  

 udpeges af eleverne i basisuddannelsen.
Skolens forstander fastsætter efter  

 forhandling med lærere og elever antallet af nævnsmedlemmer.
Nævnet  

 fastsætter selv sin forretningsorden.
Hvis det findes hensigtsmæssigt, kan  

 nævnet nedsætte underudvalg for hvert hovederhvervsområde.
Det vil være  

 rimeligt at knytte en repræsentant fra skolens administration til nævnet.
3. Elever, som ønsker at komme i betragtning ved  

 udbetaling af støtte, må indsende ansøgning herom til skolen eller til  

 nævnet.
Ansøgning kan kun indsendes af elever under basisuddannelsen.  

 Ansøgningsfristen er 15. august (for de elever, der begynder basisuddannelsen  

 i januar, dog 15. januar), eller senest 14 dage efter, at eleven er påbegyndt  

 uddannelsen.
Skolen skal ved sædvanlig meddelelse gøre eleverne under  

 basisuddannelsen bekendt med støttemulighederne og ansøgningsfristerne.
 4. Afgørelse af, hvorvidt en ansøgning skal  

 imødekommes samt udmålinger af den eventuelle støtte, foretages af nævnet  

 efter et samlet skøn over ansøgerens økonomiske behov.
 I vurdering af dette behov bør nævnet tage hensyn til samtlige  

 omstændigheder af betydning for ansøgerens økonomiske forhold, f.eks.  

 forældrenes indtægts- og formueforhold, ansøgerens indtægts- og  

 formueforhold, herunder modtagelse af andre offentlige ydelser, stipendier  

 m.v., ansøgerens boligforhold (hjemmeboende, skolehjem, privat værelse m.v.)  

 samt ansøgerens forsørgelsespligt over for andre.
 Sammenslutningen af ledere af tekniske skoler har udarbejdet vedlagte  

 skema, der vil kunne benyttes af eleverne ved ansøgning om støtte.
5. Der kan ikke tildeles støttebeløb på under 1.000  

 kr. pr. år.
Støtten kan maksimalt udgør 4.000 kr. årligt.
 6. Nævnets afgørelse kan ikke indbringes for anden  

 administrativ myndighed, dog kan spørgsmål vedrørende sagsbehandlingen (form  

 og fremgangsmåde) ved klage indbringes for undervisningsministeriet,  

 direktoratet for erhvervsuddannelserne.
7. Den årligt tildelte støtte udbetales eleverne ved  

 skolens foranstaltning med lige store beløb bagud i hver af månederne  

 august-maj incl.
Første rate kan dog udbetales samtidig med anden rate efter  

 den enkelte skoles bestemmelse.
 Såfremt eleven forlader basisuddannelsen, udbetales støtte indtil  

 tidspunktet herfor.
 8. Der kan inden for rådighedsbeløbets rammer eventuel  

 foretages supplerende tildeling af støtte.
 9. Nævnet afgiver en beretning til  

 undervisningsministeriet, direktoratet for erhvervsuddannelserne, om sin  

 virksomhed og er i det hele forpligtet til at meddele ministeriet oplysninger  

 efter ministeriets nærmere bestemmelse.
Beretning aflægges første gang inden udgangen af februar 1979. 10. Skolen  

 aflægger særskilt regnskab for rådighedsbeløbets anvendelse.
Regnskab vil  

 blive indkaldt sammen med skolens øvrige regnskaber.
