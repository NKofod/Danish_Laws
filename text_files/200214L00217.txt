Betænkning afgivet af  

 Arbejdsmarkedsudvalget den 3. december 2002 Betænkning over Forslag til lov om ændring af lov om en  

 aktiv arbejdsmarkedspolitik (Individuelt kontaktforløb, minimumskrav m.v.) [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 18  

 ændringsforslag til lovforslaget.
2. Udvalgsarbejdet Lovforslaget blev fremsat den 7. november 2002 og var til  

 1. behandling den 18. november 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget skal anmode om, at  

 lovforslaget henvises til fornyet behandling i Arbejdsmarkedsudvalget.
Møder Udvalget har behandlet lovforslaget i 2 møder.
Sammenhæng med andre lovforslag Lovforslaget har været behandlet sammen med forslag  

 til lov om ændring af lov om arbejdsløshedsforsikring m.v., lov  

 om statens voksenuddannelsesstøtte (SVU), lov om godtgørelse  

 ved deltagelse i erhvervsrettet voksen- og efteruddannelse og lov om  

 arbejdsmarkedsuddannelser. (Nyberegning for dimittender m.fl., forenkling af  

 dagpenge- og aktivperiode, rådighedsregler m.v.) (L60) og forslag til  

 lov om ændring af lov om aktiv socialpolitik og integrationsloven.  

 (Ændring af rådighedsreglerne, ændring af reglerne om  

 offentlig jobtræning, nedsættelse af kontanthjælp og  

 introduktionsydelse efter 6 måneder m.v.) (L 62). Disse tre lovforslag  

 udgør samlet første del af udmøntningen af forliget  

 »flere i arbejde«.
Høring Et udkast til lovforslaget har inden fremsættelsen  

 været sendt i høring, og beskæftigelsesministeren sendte  

 den 21. oktober 2002 dette udkast til udvalget, jf. alm. del   bilag 28. Den  

 7. november 2002 sendte beskæftigelsesministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Akademikernes Centrale Arbejdsløshedsudvalg.  

 Beskæftigelsesministeren har over for udvalget kommenteret den  

 skriftlige henvendelse til udvalget.
Deputationer Endvidere har SiD Industri, Horsens, mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 18 spørgsmål til  

 beskæftigelsesministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (S, V, DF, KF, RV, KRF og  

 Anders Møller (UFG)) indstiller lovforslaget til vedtagelse med  

 de stillede ændringsforslag.
Et mindretal i udvalget  (SF og EL) indstiller  

 lovforslaget til forkastelse ved 3. behandling.
Mindretallet vil  

 stemme for de af beskæftigelsesministeren under nr. 9 og 15-17 stillede  

 ændringsforslag.
 Socialistisk Folkepartis og Enhedslistens medlemmer i  

 udvalget finder, at lovforslaget, som en del af forliget om  

 arbejdsmarkedspolitiken, indeholder endnu en række forringelser for de  

 arbejdsløse.
For det første indskrænkes de  

 arbejdsløses uddannelsesmuligheder generelt, udtrykt ved en besparelse  

 på 160 mio. kr. om året.
Under det første års  

 ledighed begrænses uddannelsesmulighederne som led i en handlingsplan  

 til maksimalt 6 uger.  En begrænsning, som især vil ramme de  

 grupper, der i forbindelse med fyringer har brug for en hurtig omskoling  

 eller efteruddannelse for at komme i arbejde igen.
Her er der tale om en  

 yderligere besparelse på 125 mio. kr. om året.
For det andet forringes vilkårene for  

 arbejdsløse i offentlig jobtræning.
Hvor udgangspunktet for den  

 arbejdsløse tidligere var, at man højst kunne tjene op til de  

 maksimale dagpenge, bliver maksimumsgrænsen nu den individuelle  

 dagpengesats.
Det vil fremme misbruget af arbejdsløse som billig  

 arbejdskraft i det offentlige og vil især ramme de arbejdsløse,  

 som kommer fra lavtlønsjob.
Endelig er Socialistisk Folkeparti og Enhedslisten imod,  

 at aktiveringsindsatsen i større udstrækning lægges ud til  

 private aktører   f.eks. vikarbureauer og private virksomheder.
Det  

 vil dels forringe de aktiveredes  retsstilling, og dels vil det åbne op  

 for, at aktiveringen bliver misbrugt som en billig eller gratis  

 rekrutteringsmulighed for den virksomhed, der står for aktiveringen.  

 Socialistisk Folkeparti og Enhedslisten vil ikke forsvare den nuværende  

 organisering af aktiveringsindsatsen, hvor arbejdsformidlingen i dag har en  

 central rolle.
Udgangspunktet er, at arbejdsløshedskasserne bør  

 tilføres ressourcer, så de i højere grad får  

 mulighed for at bruge deres kendskab til de arbejdsløse til at  

 få dem tilbage i arbejde.
Derfor vil Socialistisk Folkeparti og  

 Enhedslisten følge konsekvenserne af bestemmelserne om andre  

 aktører med henblik på, at arbejdsløshedskasserne  

 får de bedst mulige betingelser for at varetage deres medlemmers  

 interesser.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af et  

flertal (udvalget med undtagelse af SF og EL):
Til § 1 1) I den under nr. 5 foreslåede § 10 a  

 indsættes efter stk. 4 som nyt stykke:
» [Adgang til CV] 2) I den under nr. 5 foreslåede § 10 b  

 indsættes efter stk. 1 som nye stykker:
» Stk. 3. Samtalen efter stk. 1 afholdes af  

 arbejdsformidlingen, kommunen, arbejdsløshedskassen eller en anden,  

 der varetager indsatsen over for den ledige.
Stk. 4. Beskæftigelsesministeren kan  

 fastsætte regler om, hvem der afholder samtalen efter stk. 1 og for  

 hvilke ledige.« [CV-samtalen] 3) I den under nr. 5 foreslåede § 10 c  

  affattes stk. 6  således:
» [Opgørelse af perioder med offentlige  

 forsørgelsesydelser] 4) I den under nr. 9 foreslåede affattelse af §  

 13, stk. 4, indsættes efter »individuelle dagpenge«:  

»efter lov om arbejdsløshedsforsikring  

 m.v.« [Redaktionel ændring] 5) I den under nr. 15 foreslåede affattelse af  

§ 23, stk. 3, indsættes efter »individuelle dagpenge«:  

»efter lov om arbejdsløshedsforsikring  

 m.v.« [Redaktionel ændring] 6) Efter nr. 16  indsættes som nyt  

 nummer:
» [Redaktionel ændring] 7) Efter nr. 20 indsættes som nyt nummer:
» » [Opgørelse af sammenlagt ledighed] 8) I den under nr. 21 foreslåede affattelse af  

§ 27 b udgår »samt om  

 opgørelse af sammenlagt ledighed«.
[Konsekvens af ændringsforslag nr. 7] Af	beskæftigelsesministeren, tiltrådt af  

udvalget:
 9) I den under nr. 26 foreslåede affattelse af  

§ 30 indsættes efter stk. 2 som nyt stykke:
» [Bortfald af pligt til tilbud] Af	beskæftigelsesministeren, tiltrådt af et  

 flertal (udvalget med undtagelse af SF og EL) 10) I den under nr. 30 foreslåede ændring af  

§ 32 c indsættes før  »efter sammenlagt«: »senest«.
[Tidspunkt for tilbud] 11) Nr. 31 affattes således:
 »31. Efter § 32 d indsættes i kapitel  

 11a:
» Stk. 2. Beskæftigelsesministeren fastsætter  

 regler om opgørelse af perioden på sammenlagt 6 måneder  

  med offentlige forsørgelsesydelser, jf. stk. 1, herunder om, hvilke  

 ydelser der medregnes i opgørelsen.
§ 32 f.
Efter afslutning af et tilbud, jf. §§ 32 b og 32 c,  

 har den ledige ret til at modtage et nyt tilbud, hver gang den ledige har  

 modtaget offentlige forsørgelsesydelser i sammenlagt 6 måneder,  

 jf. § 32 e, stk. 2. Hvis den ledige har modtaget og afsluttet et tilbud  

 før 6 måneders sammenlagt ledighed, har den ledige dog  

 først ret til et tilbud ved 6 måneders sammenlagt ledighed, hvis  

 den ledige efter afslutning af tilbuddet har modtaget offentlige  

 forsørgelsesydelser i sammenlagt 6 måneder.
Efter afslutning af  

 et tilbud efter §§ 32 b og 32 c har den ledige tillige ret til tilbud, hvis  

 den ledige anmoder herom.«« [Tidspunkt for tilbud] 12) I den under nr. 34 foreslåede affattelse af  

§ 33, stk. 2  og 3, indsættes i begge stykker efter  

»jf. stk. 1,«: » senest«.
[Tidspunkt for tilbud] 13) I den under nr. 34 foreslåede affattelse af  

§ 33 affattes stk. 5 således:
» [Tidspunkt for tilbud] 14) I den under nr. 38 foreslåede affattelse af  

§ 35, stk. 1, nr. 2, indsættes efter »kapitel 3 og 3 a,« ordene:  

»hvis arbejdsformidlingen har pålagt den  

 ledige at møde til aktiviteter efter disse kapitler,«.
[Underretning til  

 arbejdsløshedskassen] Af	beskæftigelsesministeren, tiltrådt af  

udvalget:
 15) I den under nr. 50 foreslåede affattelse af  

§ 62, stk. 1, 2. pkt., indsættes efter »§ 35 a« ordene: »samt over arbejdsformidlingens afgørelse om, at  

 arbejdsmarkedsindsatsen for den ledige skal varetages af andre end  

 arbejdsformidlingen«.
[Klageregel] 16) I den under nr. 50 foreslåede affattelse af  

§ 62, stk. 2, indsættes efter »kapitel 3-10« ordene: »samt over arbejdsformidlingens afgørelse om, at  

 arbejdsmarkedsindsatsen for den ledige skal varetages af andre end  

 arbejdsformidlingen,«.
[Klageregel] 17) Nr. 52 affattes således:
» [Klageregel] Af	beskæftigelsesministeren, tiltrådt af et  

flertal (udvalget med undtagelse af SF og EL):
Til § 3 18) Stk. 5, 1. pkt., affattes således:
»I opgørelsen af perioden på sammenlagt 3  

 måneder med offentlige forsørgelsesydelser og deltagelse i  

 tilbud efter § 10 c, stk. 2, i lov om en aktiv arbejdsmarkedspolitik som  

 affattet ved denne lovs § 1, nr. 5, medregnes alene perioder efter lovens  

 ikrafttræden.« [Overgangsregel] Bemærkninger Til nr. 1 Det foreslås, at arbejdsformidlingen, kommunen,  

 arbejdsløshedskassen eller en anden, der varetager indsatsen over for  

 den ledige, får direkte adgang til den lediges CV, da disse  

 aktører er med til at sikre, at den lediges oplysninger i Job- og  

 CV-banken er fyldestgørende.
Til nr. 2 Det foreslås i § 10 b, stk. 2, at der ikke skal  

 afholdes en CV-samtale med den ledige, hvis der inden for de seneste 3  

 måneder før tilmelding har været afholdt en samtale med  

 den ledige efter § 10 b eller som led i kontaktforløbet efter § 10 c.
For så vidt angår forsikrede ledige, som efter  

 samtalen fortsat er ledige, vil disse således blive omfattet af  

 kontaktforløbet efter § 10 c, som fortsætter gennem hele  

 ledighedsforløbet.
I denne forbindelse vil det løbende blive  

 påset, at det CV, som den ledige har indlagt i Job- og CV-banken,  

 fortsat er fyldestgørende og ajourført.
Herved skabes der en  

 sammenhæng mellem CV-samtalen og det individuelle  

 kontaktforløb.
 Det foreslås, at det præciseres i § 10 b,  

 stk. 3, at den samtale, som den ledige efter en måned skal have med  

 henblik på at sikre, at de oplysninger, som den ledige har indlagt i  

 Job- og CV-banken, er fyldestgørende, afholdes af arbejdsformidlingen,  

 kommunen, arbejdsløshedskassen eller en anden aktør.
Det foreslås i § 10 b, stk. 4, at  

 beskæftigelsesministeren bemyndiges til at fastsætte, hvem der  

 skal afholde samtalen efter stk. 1. Beskæftigelsesministeren kan  

 fastsætte regler om, hvilke forsikrede ledige arbejdsformidlingen  

 henholdsvis arbejdsløshedskasserne skal afholde samtale med.
Det  

 forudsættes, at arbejdsløshedskasserne som led i deres  

 vejledningsforpligtelse vederlagsfrit medvirker til at afholde samtalerne for  

 egne medlemmer.
Det forudsættes, at arbejdsformidlingen afholder  

 samtalerne for de nytilmeldte ledige, det vil sige ledige, der har optjent  

 ret til en ny dagpengeperiode og tilmelder sig på ny, mens samtaler for  

 øvrige forsikrede ledige afholdes af arbejdsløshedskasserne for  

 egne medlemmer.
Opgavefordelingen vil dog konkret kunne afviges gennem  

 samarbejdsaftaler mellem den enkelte region og de relevante  

 arbejdsløshedskasser.
Arbejdsløshedskassernes samtale med de  

 forsikrede ledige kan afholdes telefonisk, da der er tale om  

 ajourføring af den lediges CV.
 Endvidere forudsættes det, at kommunen afholder  

 samtalen med arbejdsmarkedsparate kontanthjælpsmodtagere.
Til nr. 3 Med ændringsforslaget ønskes det  

 præciseret, at bemyndigelsen til at fastsætte regler om  

 opgørelsen af perioden på sammenlagt 3 måneder tillige  

 omfatter perioder med deltagelse i tilbud.
Ved udmøntningen af  

 bemyndigelsen vil perioder med deltagelse i tilbud   i lighed med perioder  

 med offentlige forsørgelsesydelser   opgøres på  

 uge-niveau.
Endvidere vil det blive fastsat, at opgørelsen starter  

 forfra, hvis den ledige generhverver ret til ny dagpengeperiode.
Til nr. 4 og 5 Der er alene tale om redaktionelle ændringer.
Til nr. 6 Der er alene tale om en redaktionel ændring.
Til nr. 7 Med forslaget præciseres det, at opgørelse af  

 sammenlagt ledighed foretages i henhold til lov om  

 arbejdsløshedsforsikring m.v. og dermed svarer til opgørelse af  

 den lediges forbrug af ydelsesperioder i dagpengesystemet.
Til nr. 8 Forslaget er en konsekvens af forslaget i  

 ændringsforslag nr. 7.
Til nr. 9 Med den foreslåede bemyndigelse i forslaget til  

 affattelse af § 30, stk. 3, kan beskæftigelsesministeren  

 fastsætte regler om, at den lediges pligt til tilbud bortfalder,  

 når den ledige har ordinær beskæftigelse på mindre  

 end fuld tid.
De ledige vil dog fortsat være omfattet af det  

 individuelle kontaktforløb hver 3. ydelsesmåned.
 Med forslaget sker der en videreførelse af de  

 gældende principper om bortfald af pligt til tilbud i aktivperioden i  

 de situationer, hvor den ledige, som er i tilbud eller som skal have tilbud,  

 har deltidsbeskæftigelse.
Til nr. 10 Det er med den foreslåede ændring  

 præciseret, at det første tilbud kan gives, før den  

 ledige har sammenlagt 6 måneders ledighed.
Dette indebærer, at  

 den ledige som udgangspunkt først skal have et nyt tilbud, når  

 den ledige har modtaget offentlige forsørgelsesydelser i sammenlagt 6  

 måneder, selv om den ledige opnår 6 måneders sammenlagt  

 ledighed forinden.
Der henvises i øvrigt til ændringsforslag nr.  

 11.
Til nr. 11 Ved offentlige forsørgelsesydelser forstås de  

 samme ydelser, som er omfattet af § 10 c, stk. 6. Den foreslåede  

 bemyndigelsesbestemmelse i § 32 e, stk. 2, vil blive udmøntet  

 således, at opgørelsen af perioder med offentlige  

 forsørgelsesydelser foretages på uge-niveau, dog således  

 at perioder med deltidsbeskæftigelse med over 20 timer ugentlig  

 betragtes som »døde perioder«.
Opgørelsen af sammenlagt 6 måneder  

 nulstilles, når den ledige i mindst 4 sammenhængende uger har  

 forsørget sig selv   det vil sige ikke har modtaget offentlige  

 forsørgelsesydelser.
 I § 32 f foreslås det, at såfremt ledige under  

 25 år, der er omfattet af §§ 32 b eller 32 c, får et tilbud,  

 før den ledige har haft 6 måneders sammenlagt ledighed, skal den  

 ledige senest have et nyt tilbud ved det seneste af følgende  

 tidspunkter:
Tidspunktet for 6 måneders sammenlagt ledighed regnet fra  

 første ledighedsdag eller tidspunktet for, hvornår den ledige har modtaget offentlige  

 forsørgelsesydelser i sammenlagt 6 måneder efter afslutningen af  

 tilbuddet.
Til nr. 12 Som i ændringsforslag nr. 9 præciseres det i §  

 33, stk. 2 og 3, at det første tilbud kan gives, før den ledige  

 har sammenlagt 12 måneders ledighed.
Dette indebærer, at den  

 ledige som udgangspunkt først skal have et nyt tilbud, når den  

 ledige har modtaget offentlige forsørgelsesydelser i sammenlagt 6  

 måneder, selv om den ledige opnår 12 måneders sammenlagt  

 ledighed forinden.
Der henvises i øvrigt til bemærkningerne til  

 ændringsforslag nr. 13.
Til nr. 13 Som i ændringsforslag nr. 10 foreslås det i §  

 33, stk. 5, at såfremt den ledige får et tilbud, før den  

 ledige har haft 12 henholdsvis 6 måneders sammenlagt ledighed, skal den  

 ledige senest have et nyt tilbud ved det seneste af følgende  

 tidspunkter:
Tidspunktet for 12 henholdsvis 6 måneders sammenlagt ledighed  

 regnet fra første ledighedsdag eller tidspunktet for, hvornår den ledige har modtaget offentlige  

 forsørgelsesydelser i sammenlagt 6 måneder efter afslutningen af  

 tilbuddet.
 Hvis f.eks. den ledige får et tilbud, der  

 afsluttes, når den ledige har sammenlagt 4 måneders ledighed, har  

 den ledige ret til et nyt tilbud, når den ledige har 12 måneders  

 sammenlagt ledighed og ikke allerede, når den ledige har modtaget  

 offentlige forsørgelsesydelser i sammenlagt 6 måneder efter  

 ophør af det første tilbud.
 Hvis den ledige derimod får et tilbud, der  

 afsluttes, når den ledige har sammenlagt 11 måneders ledighed,  

 har den ledige ikke ret til et nyt tilbud, når den ledige har 12  

 måneders sammenlagt ledighed regnet fra første ledighedsdag, men  

 først når den ledige har modtaget offentlige  

 forsørgelsesydelser i sammenlagt 6 måneder efter ophør af  

 det første tilbud.
For så vidt angår ledige dagpengemodtagere,  

 der modtager dagpenge efter § 55, stk. 2, i lov om  

 arbejdsløshedsforsikring m.v., har disse ret til at modtage tilbud fra  

 periodens påbegyndelse.
Efter afslutning af det første tilbud,  

 har den ledige ret til at modtage et nyt tilbud, hver gang den ledige har  

 modtaget offentlige forsørgelsesydelser i sammenlagt 6  

 måneder.
Til nr. 14 I forslaget til affattelse af § 35 præciseres det, i  

 hvilke tilfælde arbejdsformidlingen skal underrette  

 arbejdsløshedskassen, og i bemærkningerne til lovforslagets nr.  

 38 og 40  er det blandt andet nævnt, at såkaldt negative  

 hændelser i forbindelse med kontaktforløbet medfører  

 underretningspligt.
 Det er ved aftalen om »flere i  

 arbejde« forudsat, at inddragelse af andre  

 aktører i kontaktforløbet skal ske fleksibelt og på en  

 administrativt enkel måde, og at der i forbindelse med inddragelse af  

 andre aktører ikke sker overførsel af myndighedskompetence til  

 den anden aktør.
Det er således alene arbejdsformidlingen, der   som  

 myndighed   i forhold til den enkelte ledige kan fastsætte pligt til at  

 møde op til en konkret samtale, f.eks. i forbindelse med  

 kontaktforløbet efter forslaget til affattelse af § 10 c.
Hvis den  

 ledige ikke overholder denne myndighedsfastsatte pligt, vil det have den  

 virkning, at arbejdsløshedskassen   efter underretning fra  

 arbejdsformidlingen   skal træffe afgørelse om konsekvensen af,  

 at den ledige ikke har overholdt pligten.
Da det er en forudsætning, at blandt andet  

 kontaktforløb i vidt omfang skal kunne varetages af andre  

 aktører, er der behov for i forslaget til affattelse af § 35, stk. 1,  

 nr. 2, at præcisere, at underretning af arbejdsløshedskassen  

 alene skal ske, når arbejdsformidlingen har pålagt den ledige at  

 møde til aktiviteter efter kapitlerne 3 og 3 a.
Arbejdsformidlingen  

 har mulighed herfor i forhold til såvel ledige, som en anden  

 aktør varetager kontaktforløbet for, som for ledige, som  

 arbejdsformidlingen varetager kontaktforløbet for.
 Der er ikke behov for tilsvarende præcisering af  

 forslaget til affattelse af § 35, stk. 1, nr. 1, i relation til afslag  

 på formidlet arbejde eller udeblivelse fra en formidlingssamtale efter  

 kapitel 2, idet det alene er en myndighed, som kan pålægge den  

 ledige at deltage i en formidlingssamtale.
En anden aktør vil kunne formidle arbejde, hvor  

 aktøren medvirker til at bringe den ledige og arbejdsgiveren i kontakt  

 med hinanden.
Hvis den ledige udebliver fra en samtale, som en anden  

 aktør har bedt den ledige om at møde til, vil udeblivelse  

 herfra ikke umiddelbart kunne sanktioneres af arbejdsløshedskassen.  

 Hvis den anden aktør, som f.eks. varetager kontaktforløbet for  

 den ledige, undervejs i forløbet mener, at det er vanskeligt at  

 varetage indsatsen over for den ledige, fordi pågældende  

 udebliver fra aktiviteter, er modvillig over for at søge arbejde eller  

 lignende, vil aktøren kunne redegøre for forløbet over  

 for arbejdsformidlingen.
Arbejdsformidlingen vil herefter kunne underrette  

 arbejdsløshedskassen herom, og arbejdsløshedskassen vil  

 på det grundlag kunne foretage en generel rådighedsvurdering af  

 den ledige.
Der er endvidere ikke behov for en præcisering af  

 forslaget til affattelse af § 35, stk. 1, nr. 3, idet det alene er en  

 myndighed, som kan give pålæg i forbindelse med handlingsplaner  

 eller afgive forpligtende tilbud om aktivering.
Der kan i øvrigt  

 henvises til forslaget til affattelse af § 11, stk. 5,   lovforslagets nr. 8  

   hvor det fastsættes, at en handlingsplan kan udarbejdes af en anden  

 aktør, men at arbejdsformidlingen i disse tilfælde skal godkende  

 handlingsplanen.
Til nr. 15 og 16 I lighed med, at den ledige kan klage over et konkret  

 tilbud, foreslås det, at den ledige kan klage til det regionale  

 arbejdsmarkedsråd over arbejdsformidlingens henvisning til en anden  

 aktør.
Til nr. 17 Forslaget er en konsekvens af ændringsforslag nr. 7,  

 hvorefter opgørelse af sammenlagt ledighed svarer til opgørelse  

 af den lediges forbrug af ydelsesperioder.
Arbejdsløshedskassens  

 afgørelse herom kan indbringes for Arbejdsdirektoratet.
Til nr. 18 Med ændringsforslaget præciseres det, at  

 perioder med deltagelse i tilbud   i lighed med perioder med offentlige  

 forsørgelsesydelser   alene medregnes i opgørelsen af perioden  

 på sammenlagt 3 måneder efter § 10 c, stk. 2, hvis disse perioder  

 ligger efter lovens ikrafttræden.
Charlotte Antonsen (V)  

  Anders Møller (UFG)  Freddy Dam (V)  

  Jens Vibjerg (V) fmd.  

  Bent Bøgsted (DF)  

  Kristian Thulesen Dahl (DF) Lars Barfoed (KF)  

  Charlotte Dyremose (KF)  Tove Videbæk (KRF)  

  Anne-Marie Meldgaard (S)  

  Bjarne Laustsen (S) nfmd.  Jan Petersen (S)  

  Lone Møller (S) Ole Vagn Christensen (S)  

  Ole Sohn (SF)  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 61 Bilagsnr.
