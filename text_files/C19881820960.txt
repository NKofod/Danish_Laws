Afgift af charterflyvning Indhold Forord Klagevejledning Afgiftspligtens omfang Afgiftspligtige charterflyvninger Afgiftsfri charterflyvninger Afgiftens størrelse Registering Registeringsanmeldelse Lejlighedsvis registrering for enkeltstående charterflyvning Ændringer i og ophør af virksomheden Regnskab Almindeligt forretningsregnskab Regnskabshæfte Afregning af afgiften Afgiftsangivelse Indbetaling af afgift Hæftelse for afgift Kontrolregler Toldvæsenets kontrolrettigheder Virksomhedens pligter Efterbetalinger og skønsmæssige ansættelser Straffebestemmelser Momsnævnet Bilag 1. Lov om afgift af charterflyvning 2. Fortegnelse over blanketter m.v Forord Vejledningen er til brug for virksomheder, der er registreret hos  

 toldvæsenet, fordi de udfører afgiftspligtig charterflyvning til udlandet.
Vejledningen indeholder de vigtigste regler for virksomheden.
Hvis De  

 behøver yderligere oplysninger, er De velkommen til at henvende Dem til  

 toldvæsenet - dvs til det distriktstoldkammer, som virksomheden hører under.  

 Distriktstoldkamrets adresse og telefonnummer står bag på vejledningen.
Klagevejledning Toldkamrets afgørelser kan indbringes for Direktoratet for Toldvæsenet,  

 som træffer endelig administrativ afgørelse medmindre det drejer sig om en  

 sag, som kan indbringes for Momsnævnet, se side 20.
 Afgørelser, der er truffet af direktoratet i 1. instans, kan indbringes  

 for Skatteministeriet, Told- og Afgiftsdepartementet.
 En eventuel klage bedes af praktiske grunde sendt gennem det lokale  

 toldkammer.
Afgiftspligtens omfang Efter lov om afgift af charterflyvning skal der svares afgift af  

 charterflyvning med passagerer fra dansk lufthavn til udlandet.
 Charterflyvning til og fra Færøerne og Grønland er ikke omfattet af loven.
 Som charterflyvning anses ikke-regelmæssig luftfartsvirksomhed med  

 passagerer udført med luftfartøjer, hvis højst tilladte startvægt er over  

 5.700 kg, eller som er godkendt til befordring af mere end 10 passagerer.
 Flyvning med luftfartøjer, hvis højst tilladte startvægt ikke er over  

 5.700 kg, og som er godkendt til befordring af højst 10 passagerer  

 (taxaflyvning), er således ikke omfattet af afgiftspligten.
Afgiftspligtige charterflyvninger De afgiftspligtige charterflyvninger omfatter de kategorier af flyvninger,  

 som efter luftfartsdirektoratets Bestemmelser for civil luftfart anses som  

 charterflyvning, og hvortil der kræves tilladelse fra luftfartsdirektoratet.
 Med charterflyvning sidestilles ruteflyvning, der indholdsmæssigt svarer  

 til de afgiftspligtige charterflyvninger.
 Følgende kategorier af flyvninger er omfattet af afgiftspligten:
Selskabsrejseflyvning Selskabsrejseflyvning omfatter flyvning, hvor hele flyets kapacitet er  

 chartret af en eller flere rejsearrangører til befordring udelukkende af  

 grupper af personer, der deltager i et på forhånd fastlagt  

 selskabsrejsearrangement.
Foreningsflyvning Foreningsflyvning omfatter flyvning, hvor hele flyets kapacitet er lejet  

 af en forening eller anden lignende sammenslutning.
Flyvning til eget brug Flyvning til eget brug omfatter flyvning, hvor hele flyets kapacitet er  

 lejet af charteren (enkeltperson, firma, klub eller lignende), og hvor der  

 ikke afkræves deltagerne i flyvningen nogen del af charterprisen.
 Privatflyvning og en virksomheds flyvning med et fly, den selv ejer, fx  

 til transport af medarbejdere og kunder, omfattes ikke af afgiftspligten,  

 idet transporten ikke anses for at være erhvervsmæssig (mod betaling).
Det betyder, at der fx skal betales afgift, når en virksomhed sender  

 medarbejdere til en udstilling i et chartret fly.
Der skal derimod ikke  

 betales afgift, hvis flyvningen foretages med virksomhedens eget fly.
Studenterflyvning Studenterflyvning omfatter flyvning, hvor hele flyets kapacitet er lejet  

 af charteren.
Denne skal være en anerkendt institution eller  

 studenterforening.
 Afgiftspligten omfatter kun billetter, der er udstedt her i landet.
Flyvning i forbindelse med sportsbegivenheder mv Flyvning i forbindelse med sportsbegivenheder mv omfatter flyvning, hvor  

 hele flyets kapacitet er lejet af charteren udelukkende med henblik på  

 befordring af personer, der skal overvære et sportsstævne.
Anden charterflyvning Anden flyvning, som er omfattet af de af Trafikministeriet efter  

 luftfartsloven fastsatte regler om charterflyvning med passagerer.
Ruteflyvning Ruteflyvning, der indholdsmæssigt svarer til ovennævnte kategorier af  

 charterflyvning.
Der skal derfor betales afgift af passagerer i rutefly i følgende omfang - passagerer, der deltager i Group Inclusive Tours (GIT) arrangementer  

 eller Individual Inclusive Tours (IT) arrangementer, - passagerer, der rejser på Group Affinity Fare (GAF) priser.
Mellemlandinger mv Der skal betales afgift af passagerer, der - ankommer fra udlandet som ordinære passagerer med rutefly, hvorefter  

 charterflyvningen, herunder fx GIT-arrangementer, påbegyndes i en dansk  

 lufthavn - som led i turneevirksomhed ankommer her til landet med charterfly, og  

 som forlader landet med et andet charterfly, når der ikke ved turneens  

 påbegyndelse i udlandet eller senere er løst gennemgående billetter eller  

 truffet anden aftale om samlet flybefordring - ankommer fra udlandet med andet transportmiddel end fly, og uden hensyn  

 til om denne rejse er inkluderet i charterrejsen, hvis charterflyvningen  

 påbegyndes i en dansk lufthavn.
Der skal dog ikke betales afgift af charterpassagerer, som mellemlander i  

 en dansk lufthavn under en charterflyvning fra en udenlandsk lufthavn.
Som  

 sådan mellemlanding anses også overførsel af passagerer fra feeder-fly, dvs  

 fly, der ved ankomsten her til landet medbringer passagerer til flere  

 destinationer, selv om omstigningen måtte medføre et kortere ophold for  

 passagererne.
Afgiftsfri charterflyvninger Følgende charterflyvninger og passagerkategorier er fritaget for afgift - charterflyvning med planlagt afgang fra en udenlandsk lufthavn, men hvor  

 afgangen på grund af vejrforholdene i den udenlandske lufthavn ændres til i  

 stedet at foregå fra en dansk lufthavn - børn under 2 år - tjeneste- og frirejser for personale, der er ansat i det pågældende  

 rute- eller charterselskab - tjeneste- og frirejser for rejsearrangørernes personale på betingelse  

 af, at der foreligger erklæring fra rejsearrangøren om ansættelsesforholdet - flyvninger, der udføres gratis af flyvevåbnet, fx transport af  

 handicappede til sportsstævner - flyvninger med FN-tropper her fra landet til Cypern ved de halvårlige  

 udskiftninger af tropperne, når flyvningerne udføres efter licitation udbudt  

 af FN - en-dages ture for udenlandske turister her fra landet til andre  

 skandinaviske lande med charterfly.
Afgiftsfriheden er betinget af, at de  

 udenlandske turister er ankommet her til landet med charterfly og at der er  

 truffet aftale om de pågældende flyvninger til andre skandinaviske lande  

 forud for turistens ankomst her til landet.
Afgiftens størrelse Afgiften er - 300 kr pr passager, der i en dansk lufthavn påbegynder charterflyvning  

 til andre europæiske lande (herunder hele Tyrkiet) eller Marokko, Algeriet,  

 Tunesien, Libyen, Egypten, Israel, Libanon, Syrien og Cypern, herunder til de  

 øer, der hører til de pågældende lande.
 - 400 kr pr passager for charterflyvninger til andre lande.
Registrering Virksomheder, der fra dansk lufthavn udfører afgiftspligtig  

 charterflyvning til udlandet, skal anmelde sig til registrering hos  

 toldvæsenet.
 Udenlandske virksomheder, der udfører charterflyvning mv her fra landet,  

 og som ikke har filial el lign i Danmark, skal registreres ved en her i  

 landet boende person eller et selskab, der har forretningssted her i landet.
 Afgiften af enkeltstående charterflyvninger afregnes på grundlag af en  

 lejlighedsvis registrering, se nedenfor.
Registreringsanmeldelse Ved anmeldelse af en virksomhed til registrering bruges en blanket, som  

 udleveres af toldvæsenet.
 Anmeldelsen skal indsendes til toldvæsenet, før virksomheden påbegynder  

 afgiftspligtige charterflyvninger.
 Virksomheder, der registreres, får et registreringsbevis hos toldvæsenet.
Lejlighedsvis registrering for enkeltstående charterflyvning For enkeltstående charterflyvninger, der udføres af ikke-registrerede  

 virksomheder, fx udenlandske virksomheder, afregnes afgiften kontant, på  

 grundlag af en lejlighedsvis registrering, før charterflyvningen påbegyndes.
Den virksomhed, der skal udføre den enkeltstående flyvning, skal før  

 flyets afgang afgive en angivelse.
Angivelsen skal indeholde oplysning om  

 antallet af charterpassagerer, som skal betale afgift.
 Ændringer i og ophør af virksomheden Enhver ændring i virksomhedens  

 forhold skal straks anmeldes skriftligt til toldvæsenet.
Det gælder fx følgende ændringer - virksomheden ophører med at udføre afgiftspligtig charterflyvning fra  

 danske lufthavne - virksomheden sælges eller overdrages - ejerforholdene ændres - navn eller adresse ændres.
Regnskab Almindeligt forretningsregnskab Virksomheden skal føre et regnskab, der kan danne grundlag for opgørelse  

 af afgiften.
Virksomhedens forretningsregnskab skal tilrettelægges således, at antallet  

 af afgiftspligtige passagerer kan angives særskilt for charterflyvninger til  

 Europa mv og charterflyvninger til andre lande.
Antallet skal kunne  

 dokumenteres ved passagerlister el lign bilag for de enkelte flyvninger samt  

 i øvrigt ved virksomhedens almindelige regnskab over antallet af udstedte  

 billetter og boardingcards, modtagne billetkuponer mv.
Regnskabshæfte Virksomheder, der ikke kan indpasse afgiftsregnskabet i det almindelige  

 forretningsregnskab, kan i stedet føre regnskabet i et regnskabshæfte, der  

 udleveres af toldvæsenet.
Regnskabet over afgiftspligtige charterflyvninger  

 til henholdsvis Europa mv og andre lande skal føres særskilt på hver sin side  

 af hæftet.
 Regnskabshæftet skal føres løbende på grundlag af det foran nævnte  

 grundmateriale.
Afregning af afgift Afgiftsangivelse Virksomheden skal opgøre antallet af afgiftspligtige passagerer for hver  

 måned.
 Efter udløbet af en måned og senest den 15. i den efterfølgende måned skal  

 virksomheden angive antallet af passagerer, som der skal betales afgift af.
Angivelsen skal afgives på en blanket, som toldvæsenet sender til  

 virksomheden.
Hvis virksomheden ikke modtager blanketten, skal virksomheden  

 henvende sig til toldvæsenet.
Angivelsen skal underskrives af virksomhedens  

 ansvarlige ledelse.
 Angivelsen skal også afgives, selv om der ikke er udført afgiftspligtig  

 charterflyvning.
 Hvis en virksomhed ikke afgiver angivelsen inden den nævnte frist, kan  

 toldvæsenet inddrage registreringen, indtil angivelsen er afgivet.
Indbetaling af afgift Afgiften for en måned skal betales inden udgangen af den følgende måned.
Til brug ved indbetalingen sender toldvæsenet virksomheden et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til toldvæsenet, skal virksomheden vedlægge eller medbringe girokortet.
 Hvis afgiften ikke er betalt i rette tid, skal virksomheden betale 1,3  

 pct. i månedlig rente for hver påbegyndt måned fra sidste rettidige  

 indbetalingsdag, dog mindst 10 kr.
 Hvis afgiften ikke er betalt senest den 14. dag efter betalingsfristens  

 udløb, kan toldvæsenet inddrage virksomhedens registrering, indtil afgiften  

 er betalt.
 Hvis en virksomhed ikke betaler afgiften i rette tid, kan toldvæsenet  

 pålægge den at afgive afgiftsangivelsen for en kortere periode end en måned.  

 Toldvæsenet kan også pålægge sådanne virksomheder en kortere betalingsfrist  

 end den normale og kan kræve, at virksomheden stiller sikkerhed for  

 betalingen af afgiften.
 Hvis en virksomhed er blevet pålagt en kortere angivelsesfrist eller  

 betalingsfrist end den normale, kan toldvæsenet inddrage virksomhedens  

 registrering straks efter betalingsfristens udløb.
Hæftelse for afgift For betaling af afgift hæfter den, der som ejer, forpagter el lign driver  

 virksomheden for egen regning.
Kontrolregler Toldvæsenets kontrolrettigheder Toldvæsenet har ret til at foretage eftersyn i lokaler, der bruges af  

 registrerede virksomheder.
 Toldvæsenet kan kræve at efterse virksomhedens forretningsbøger og andet  

 regnskabsmateriale samt korrespondance mv.
 Eftersyn i virksomheden sker normalt i virksomhedens sædvanlige  

 åbningstid, men toldvæsenet kan også kræve at få adgang til virksomheden uden  

 for denne tid.
Virksomhedens pligter Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene samt ved  

 gennemgang af forretningsbøger, regnskabsmateriale og korrespondance mv.
Virksomheden skal, når toldvæsenet ønsker det, udlevere eller indsende  

 sine forretningsbøger, regnskabsbilag og andet regnskabsmateriale samt  

 korrespondance til toldvæsenet.
Denne bestemmelse gælder også i de tilfælde,  

 hvor materialet er hos trediemand, fx revisor eller regnskabskonsulent.
Efterbetalinger og skønsmæssige ansættelser Hvis det konstateres, at en virksomhed har angivet afgiften urigtigt og  

 derved betalt for lidt i afgift, skal virksomheden betale det skyldige beløb  

 senest 14 dage efter, at toldvæsenet har fremsat kravet.
 Kan det skyldige afgiftsbeløb ikke gøres op på grundlag af virksomhedens  

 regnskaber, kan toldvæsenet skønsmæssigt ansætte afgifttilsvaret.  

 Virksomheden kan anke ansættelsen til momsnævnet.
 Hvis afgiften ikke betales i rette tid, skal virksomheden betale 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 10 kr.
Straffebestemmelser Forsætlige eller groft uagtsomme overtrædelser af afgiftsloven eller de  

 forskrifter, som er udstedt i henhold til loven, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel indtil 2 år.
 For overtrædelser, der begås af aktieselskaber, anpartsselskaber,  

 andelsselskaber el lign, kan der pålægges selskabet som sådant bødeansvar.
Momsnævnet Det nævn, der er nedsat efter momsloven, har den endelige administrative  

 afgørelse af - spørgsmål om afgiftspligtens omfang - spørgsmål om, hvilket antal passagerer afgiften skal beregnes af - klager over toldvæsenets skønsmæssige ansættelser.
Nævnet består af 6 medlemmer: 2 repræsenterer Skatteministeriet, Told- og  

 afgiftsdepartementet og 4 erhvervslivet.
Skatteministeren udpeger formanden  

 for nævnet.
 Man kan henvende sig til nævnet enten direkte eller gennem toldvæsenet.
 Hvis en virksomhed ønsker at indbringe en skønsmæssig ansættelse for  

 nævnet, skal den anmode toldvæsenet om det senest 4 uger efter, at  

 virksomheden har fået skriftlig meddelelse om ansættelsen.
 Virksomheden kan fremstille sin sag mundtligt for nævnet.
 Nævnets adresse er:
Nævnet ved rørende Merværdiafgift mv Frederiksholms Kanal 25 1220 København K.
