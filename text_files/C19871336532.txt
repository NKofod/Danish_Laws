 Fra 1. juli 1987 anvender Statsfrøkontrollen nye fælles nordiske  

 definitioner på kultur- og ukrudtsfrø. Ændringen medfører, at en række  

 udenlandske kulturarter samt træfrø for fremtiden regnes som ukrudtsfrø.
 På møder i Nordisk Frøkontrolkomite har harmonisering af de nordiske  

 definitioner for kultur- og ukrudtsfrø været forhandlet efter opfordring fra  

 Dansk Frøhandlerforening.
 De indledende drøftelser afslørede, at der var store forskelle i  

 opfattelsen af, hvad man i de nordiske lande kaldte kultur- og ukrudtsfrø.
Efter forhandling blev der opnået enighed om følgende fælles definition på  

 kultur- og ukrudtsfrø i de nordiske lande: »Alle landbrugs- og  

 grønsagsarter, der dyrkes i mindst eet af de nordiske lande, regnes som  

 kulturfrø ved renheds- og antalsbestemmelser, medens iblandinger af skovfrø,  

 blomsterfrø og frø af andre arter klassificeres som ukrudt.« Det udarbejdede kompromis betyder, at en række udenlandske kulturarter  

 samt træfrø, der hidtil har været regnet som kulturfrø ved  

 Statsfrøkontrollens analyser, for fremtiden regnes som ukrudt.
På grund af store problemer med enårig rapgræs var Finland, Island og  

 Norge ikke villig til at klassificere denne art som kulturfrø, selv om den  

 dyrkes i meget begrænset omfang i Norden.
Dette medfører, at enårig rapgræs  

 bør specificeres, hvis man ønsker at eksportere et frøparti til et af disse  

 lande.
Med venlig hilsen Hans Arne Jensen FORTEGNELSE OVER ARTER, DER REGNES SOM KULTURFRØ I DE NORDISKE LANDE (Poa annua regnes som ukrudt i Finland, Island og Norge) Efter forhandling mellem de nordiske lande er der opnået enighed om  

 følgende definition på kultur- og ukrudtsfrø i de nordiske lande:
»Alle landbrugs- og grønsagsarter, der dyrkes i mindst eet af de  

 nordiske lande, regnes som kulturfrø ved renheds- og  

 antalsbestemmelser,medens iblandinger af skovfrø, blomsterfrø og frø af andre  

 arter klassificeres som ukrudt.« Navne, der er forsynet med stjerne, er taget fra »ISTA Multilingual  

 Glossary of Common Plant-Names« Følgende arter regnes som kulturfrø:
