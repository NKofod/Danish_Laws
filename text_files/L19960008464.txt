Den 25. juni 1995 undertegnedes i Kairo en overenskomst mellem Danmark og Egypten, ifølge hvilken den danske regering yder et beløb på 6 millioner kroner til støtte til det egyptiske kystsikringsinspektorat.
Projektets formål er at bidrage til at udvikle det egyptiske  

 kystsikringsinspektorat til en effektiv og kompetent institution, som kan  

 spille en aktiv rolle i kystzoneplanlægningen i Egypten, herunder specielt  

 forebyggende kystsikring.
Projektet vil lægge vægt på teknisk bistand og  

 træning til inspektoratets administration og ledelse.
 Projektet har en løbetid på 2 år og vil blive gennemført af et dansk  

 rådgivningsfirma i samarbejde med egyptiske rådgivere.
 Aftalen er trådt foreløbigt i kraft ved undertegnelsen og endeligt efter  

 godkendelse af det egyptiske parlament den 9. marts 1996.
