Nr BTL 292 Betænkning over Forslag til lov om ændring af lov om social bistand  

 (Ændring af ordningen om ungdomsydelse)   

 Nr L 292 1991-92, 1. samling Afgivet af Socialudvalget Afgivet: 19920612 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget skriftlig og mundtlig henvendelse fra  

 Pædagogisk Medhjælperforbund.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til  

vedtagelse med de af ministeren stillede ændringsforslag.
 Et mindretal (Socialdemokratiets og Socialistisk Folkepartis  

 medlemmer af udvalget) vil hverken stemme for eller imod de stillede  

 ændringsforslag ved 2. behandling og indstiller lovforslaget til  

forkastelse ved 3. behandling.
 Et flertal inden for mindretallet (Socialdemokratiets medlemmer af  

 udvalget) udtaler følgende:
 Lovforslaget indebærer en uacceptabel forringelse af det eksisterende  

 tilbud om ungdomsydelse på tre afgørende punkter:
1. Den forhandlede projektløn erstattes af en dikteret oplæringsydelse,  

 der i realiteten er en lønnedgang på knap 30 pct.
Selv om lønnedgangen i  

 nogen grad begrænses af udligningstillægget, betyder ændringen, at  

 målsætningen om, at de unge skal kunne mærke en økonomisk forbedring, når de  

 er i beskæftigelse i forhold til, når de er på kontanthjælp, forsvinder.  

 Ændringen betyder også, at målsætningen om, at forholdene under  

 ungdomsydelsen skulle ligne de almindelige vilkår på arbejdsmarkedet mest  

 muligt, således at de unge fik en reel tilknytning og erfaring, som senere  

 ville kvalificere dem på arbejdsmarkedet, er væk.
Med dette lovforslag  

 indføres der et nyt princip, nemlig at unge over myndighedsalderen, som  

 ifølge al anden lovgivning er voksne, bliver aflønnet efter deres alder og  

 deres anciennitet i bistandssystemet.
En sådan forskelsbehandling fremmer  

 ikke de unges selvopfattelse og motivation i forhold til beskæftigelse eller  

 uddannelse i de ordinære systemer eller på det ordinære arbejdsmarked, men  

 kan tværtimod virke hæmmende og ødelæggende på de unges selvtillid og  

 fremtidsplaner.
2. Det andet punkt, som forringes, er det timetal, et ungdomsydelsestilbud  

 nu skal omfatte.
Med lovforslaget kommer tilbudet for nogle grupper helt ned  

 på 15 timer ugentligt.
Dette punkt er også med til at fjerne ungdomsydelsen  

 fra det almindelige arbejdsmarked.
 3. Det tredje punkt, som forringes, er ungdomsydelsens muligheder for, at  

 de unge gennem ungdomsydelsen kan komme i beskæftigelse inden for den private  

 sektor - endnu en ændring som isolerer ungdomsydelsen og dens unge deltagere  

 i bistandssystemet og begrænser deres mulighed for at få kontakt og erfaring  

 med den private sektor.
 Flertallet kan på den baggrund under ingen omstændigheder støtte  

 lovforslaget og vil forsøge at få loven ændret eller fjernet ved først givne  

 lejlighed, hvad enten den vil vise sig før eller efter lovens  

 ikrafttrædelsestidspunkt (1. april 1993).
 ÆndringsforslagAf socialministeren , tiltrådt af et flertal  

 (KF, V, FP, CD, RV og KRF):
 Til titlen 1) Titlen affattes således:
 » Forslag til lov om ændring af lov om social bistand m.v.
 (Ændring af ordningen om ungdomsydelse)».
 Til § 1 2) Efter nr. 3 indsættes som nyt nummer:
»01. I § 49 c, stk. 1 , ændres »§ 49 b, stk.  

 2« til: »§ 49 b, stk. 4«.' Nye paragraffer 3) Efter § 1 indsættes som nye paragraffer:
 »§ 01 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 347 af 14. maj 1992, ændres i § 7, litra j,  

 2. pkt., »ungdomsydelser efter lovens § 49 a, jf. § 49 b, stk.  

 1« til: »ungdomsydelse efter lovens § 49 a, jf. § 49 b, stk.  

 1-3«.
§ 02 I lov om indkomstskat og formueskat for personer m.v.,  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved lov nr. 234 af 8. april 1992, ændres i § 11, sidste  

 pkt. , »ydelser efter § 49 b, stk. 2« til:  

 »udligningstillæg efter § 49 b, stk. 1, ydelser efter § 49 b, stk.  

 4«.' Til § 3 4) Efter 1. pkt. indsættes som nyt punktum:
»§§ 01 og 02 har virkning for indkomståret 1993 og senere indkomstår  

 for ydelser efter 1. april 1993.« Bemærkninger Til nr. 1 Forslaget om ændring af lovforslagets titel har sammenhæng med  

 ændringsforslag nr. 3.
 Til nr. 2 Ændringsforslaget er udelukkende af redaktionel karakter.
 Til nr. 3 og 4 Som noget nyt indfører lovforslaget et udligningstillæg.  

 Efter ændringsforslaget skal udligningstillægget skattemæssigt behandles  

 ligesom trangsbestemte sociale ydelser, dvs. at tillægget er skattefrit, men  

 medfører en nedsættelse af personfradraget.
Efter gældende ret er ungdomsydelse skattepligtig ligesom almindelig løn.  

 Dette opretholdes efter ændringsforslaget.
Den særlige ungdomsydelse, der  

 udmåles efter bistandslovens § 37, og som er omtalt i bistandslovens § 49 b,  

 stk. 2, (der efter forslaget bliver § 49 b, stk. 4,), er efter gældende ret  

 skattefri, men skal dog ligesom almindelige trangsbestemte ydelser medføre,  

 at personfradraget nedsættes.
Også denne regel opretholdes ved  

 ændringsforslaget.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Lilli Gyldenkilde (SF) Bente Juncker (CD) Pia Christmas-Møller (KF) Per  

 Tærsbøl (KF) Grethe Fenger Møller (KF) Eva Kjer Hansen (V) Hanne Severinsen  

 (V) Tom Behnke (FP) Lone Dybkjær (RV) Kofod-Svendsen (KRF) fmd.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Socialministeren har over for udvalget oplyst, at udligningstillægget har  

 til hensigt at sikre, at ingen ung, der i ordningen om ungdomsydelse ansættes  

 i beskæftigelsesprojekter, får reduceret sin samlede ydelse i forbindelse med  

 aktiveringen.
 For at sikre opfyldelsen af denne målsætning er regeringen derfor  

 indstillet på at tage de nødvendige initiativer inden lovens ikrafttræden.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med de af ministeren stillede ændringsforslag.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse og vil  

 stemme hverken for eller imod de af ministeren stillede ændringsforslag.
 Lovforslaget indebærer en uacceptabel forringelse af det eksisterende  

 tilbud om ungdomsydelse på to afgørende punkter.
1. Den forhandlede projektløn erstattes af en dikteret oplæringsydelse,  

 der i realiteten er en lønnedgang på knap 30 pct.
Selv om lønnedgangen i  

 nogen grad begrænses af udligningstillægget, betyder ændringen, at  

 målsætningen om, at de unge skal kunne mærke en økonomisk forbedring, når de  

 er i beskæftigelse, i forhold til når de er på kontanthjælp, forsvinder.  

 Ændringen betyder også, at målsætningen om, at forholdene under  

 ungdomsydelsen skulle ligne de almindelige vilkår på arbejdsmarkedet mest  

 muligt, således at de unge fik en reel tilknytning og erfaring, som senere  

 ville kvalificere dem på arbejdsmarkedet, er væk.
Med dette lovforslag  

 indføres der et nyt princip, nemlig at unge over myndighedsalderen, som  

 ifølge al anden lovgivning er voksne, bliver aflønnet efter deres alder og  

 deres anciennitet i bistandssystemet.
En sådan forskelsbehandling fremmer  

 ikke de unges selvopfattelse og motivation i forhold til beskæftigelse eller  

 uddannelse i de ordinære systemer eller på det ordinære arbejdsmarked, men  

 kan tværtimod virke hæmmende og ødelæggende på de unges selvtillid og  

 fremtidsplaner.
2. Det andet punkt, som forringes, er det timetal, et ungdomsydelsestilbud  

 nu skal omfatte.
Med lovforslaget kommer tilbuddet for nogle grupper helt ned  

 på 15 timer ugentlig.
Dette punkt er også med til at fjerne ungdomsydelsen  

 fra det almindelige arbejdsmarked.
 Mindretallet kan på den baggrund under ingen omstændigheder støtte  

 lovforslaget og vil forsøge at få loven ændret eller fjernet ved først givne  

 lejlighed, hvad enten den vil vise sig før eller efter lovens  

 ikrafttrædelsestidspunkt (1. april 1993).
 ÆndringsforslagAf socialministeren , tiltrådt af et flertal  

 (KF, V, FP, CD, RV og KRF):
 Til § 1 1) Nr. 1 udgår.
 2) Nr. 2 udgår.
 3) I den under nr. 3 foreslåede affattelse af lovens §  

 49 b indsættes før stk. 1 som nyt stykke:
»Ved ansættelse i privat virksomhed med løntilskud skal  

 beskæftigelsen have et omfang på 20 timer om ugen i gennemsnit og aflønnes  

 med en timeløn, der følger reglerne i kapitel 2 i lov om kommunal  

 beskæftigelsesindsats.« Stk. 1-4 bliver herefter stk. 2-5.
 4) I den under nr. 3 foreslåede affattelse af lovens §  

 49 b, stk. 3 , der bliver stk. 4, ændres »stk. 2« til:  

 »stk. 3«.
 5) I den under nr. 3 foreslåede affattelse af lovens §  

 49 b, stk. 4 , der bliver stk. 5, ændres ordene: »udbetalingen af  

 ungdomsydelse i form af oplæringsydelsen, jf. stk. 1« til:  

 »udbetalingen af første løn eller ungdomsydelse i form af  

 oplæringsydelsen, jf. stk. 1 og 2«.
 6) Nr. 4 affattes således:
»4. I § 49 c, stk. 1 , ændres »§ 49 b, stk.  

 2,» til: »§ 49 b, stk. 5,».« 7) Efter nr. 4 indsættes som nyt nummer:
»01. I § 49 c, stk. 1, § 49 c, stk. 2, og § 49  

 d ændres »§ 49 b, stk. 1,» til: »§ 49 b, stk. 1 og  

 2,».« 8) Nr. 5 affattes således:
»5. I § 133, stk. 2, 2. pkt. , ændres »løn«  

 til: »ungdomsydelse i form af oplæringsydelse«.' Til § 2 9) Paragraffen affattes således:
»§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 347 af 14. maj 1992, ændres i § 7, litra j,  

 2. pkt. , »ungdomsydelser efter lovens § 49 a, jf. § 49 b, stk.  

 1,» til: »ungdomsydelser efter lovens § 49 a, jf. § 49 b, stk.  

 1-4,».« Til § 3 10) Paragraffen affattes således:
»§ 3 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved lov nr. 234 af 8. april 1992, ændres i § 11, sidste  

 pkt. , »ydelser efter § 49 b, stk. 2,» til:  

 »udligningstillæg efter § 49 b, stk. 2, ydelser efter § 49 b, stk.  

 5,».« Til § 5 11) I 1. pkt. ændres »§ 1, nr. 3,» til:  

 »§ 1, nr. 1«.
Bemærkninger Til nr. 1-8 Efter ungdomsydelsesordningen kan kommunerne give de unge  

 tilbud om aktivering i form af ansættelse i privat virksomhed med løntilskud  

 inden for rammerne af selve ungdomsydelsesordningen.
 Ved ændringsforslagene opretholdes den gældende mulighed i  

 ungdomsydelsesordningen, for at kommunerne kan give de unge tilbud om  

 ansættelse i privat virksomhed i 20 timer om ugen til overenskomstmæssig løn  

 efter gældende regler.
 Til nr. 9-11 Ændringsforslagene er alene af redaktionel karakter.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Grethe Fenger Møller (KF) Eva Kjer Hansen (V) Hanne  

 Severinsen (V) Tom Behnke (FP) Lone Dybkjær (RV) Kofod-Svendsen (KRF)  

 fmd.
