Til Politimestrene og Politidirektøren i København Trafikministeriet har efter aftale med Rigspolitichefen fastsat  

 retningslinier for deponering af danske kørekort af EF-model, der er ombyttet  

 til et kørekort i et andet EU-land.
Deponeringsordningen giver mulighed for,  

 at personer, der bosætter sig i et andet EU-land i mere end et år, og som  

 derfor skal ombytte det danske kørekort med opholdelseslandets kørekort, ved  

 tilbageflytning til Danmark kan få udleveret deres tidligere udstedte danske  

 kørekort vederlagsfrit.
 Danske kørekort af EF-model, der modtages af udstedelsesmyndigheden efter  

 ombytning i et EU-land, opbevares i 5 år efter modtagelsen af Rigspolitiet.  

 Kørekortet kan dog destrueres, såfremt gyldighedsperioden udløber i  

 opbevaringsperioden.
Deponerede kørekort udleveres vederlagsfrit til indehaveren efter  

 ansøgning til kørekortkontoret, hvis den pågældende påny tager bopæl her i  

 landet.
Ved ansøgning om udlevering af det danske kørekort er det  

 tilstrækkeligt, at den pågældende på kørekortkontoret afleverer sit  

 udenlandske kørekort, samt et offentligt udstedt legimationsbevis, hvoraf  

 ansøgerens personnummer fremgår.
