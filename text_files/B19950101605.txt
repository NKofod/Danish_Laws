I medfør af § 20 l, stk. 4, 5 og 6, i lov om støtte til jordbrugets strukturudvikling og til økologisk jordbrug m.v., jf.
lovbekendtgørelse nr. 715 af 30. august 1995, og efter bemyndigelse fastsættes:
 § 1.  Jordbrugsbedrifter og virksomheder, der er  

 autoriseret efter Plantedirektoratets bekendtgørelse om økologisk  

 jordbrugsproduktion, skal betale afgifter og gebyrer til delvis dækning af  

 Plantedirektoratets udgifter i finansåret ved administration og kontrol i  

 henhold til bekendtgørelsen, jf. bilaget.
§ 2.  Autorisationsgebyr, administrations- og  

 kontrolafgifter, jf. bilaget, skal også betales i tilfælde af, at  

 autorisation ikke meddeles, hvis beslutning herom først kan træffes efter  

 udført kontrol.
Hvis beslutning herom træffes før udført kontrol, betales  

 autorisationsgebyr.
 § 3.  Der sker ingen tilbagebetaling eller afkortning  

 af den årlige administrationsafgift, jf. bilaget, afsnit A, nr. 2 og afsnit  

 B, nr. 2, for jordbrugsbedrifter og virksomheder, der kun er registreret en  

 del af finansåret.
 § 4.  Afgifter og gebyrer forfalder ved påkrav, og  

 betaling skal ske senest 30 dage regnes fra fakturaens dato.
Stk. 2.  Betales forfaldne gebyrer og afgifter ikke  

 rettidigt, skal der betales rente af beløbet.
Renten fastsættes til 1,3 pct.  

 månedligt for hver påbegyndt måned fra forfaldsdagen at regne.
 Stk. 5.  Afgifter og gebyrer tillægges merværdiafgift.
 Stk. 6.  Afgifter og gebyrer er tillagt udpantningsret  

 ved lovens § 20 l, stk. 5.
 § 5.  Dækker det samlede afgiftsbeløb, der er opkrævet  

 efter henholdsvis bilaget afsnit A, nr. 2 og 3, og afsnit B, nr. 2 og 3, ikke  

 Plantedirektoratets udgifter til kontrol, kan direktoratet senest i december  

 måned opkræve det manglende beløb forholdsmæssigt hos hhv. de til enhver tid  

 autoriserede jordbrugsbedrifter og de til enhver tid autoriserede  

 virksomheder.
 Stk. 2.  Overstiger det samlede afgiftsbeløb, jf. stk.  

 1, direktoratets udgifter til kontrol, kan direktoratet senest den 31. marts  

 i det følgende finansår tilbagebetale det overskydende beløb forholdsmæssigt  

 til de pågældende registrerede jordbrugsbedrifter og virksomheder.
 § 6.  Bekendtgørelsen træder i kraft den 1. januar  

 1996.
 Stk. 2.  Samtidig ophæves bekendtgørelse nr. 761 af 15.  

 september 1995 om betaling for kontrol med autoriserede økologiske  

 jordbrugsbedrifter m.fl.
