Den 18. december 1995 undertegnedes i Oslo en overenskomst mellem Danmark og Norge om afgrænsning af kontinentalsoklen i området mellem Grønland og Jan Mayen og om grænsen mellem fiskerizonerne i området.
 Overenskomsten har følgende ordlyd:
Overenskomst mellem Kongeriget Danmark og Kongeriget Norge om  

 afgrænsning af kontinentalsoklen i området mellem Grønland og Jan Mayen og om  

 grænsen mellem fiskerizonerne i området Regeringen i Kongeriget Danmark og regeringen i Kongeriget Norge, som henviser til Den Internationale Domstols dom af 14. juni 1993 i sagen  

 vedrørende den maritime afgrænsning i området mellem Grønland og Jan Mayen, som er enige om at trække grænselinien mellem fiskerizonerne og afgrænse  

 kontinentalsoklen i overensstemmelse med denne dom, som i den forbindelse har gennemført en geodætisk beregning af  

 grænselinien, der er baseret på Domstolens kriterier for afgrænsningen, som ønsker at videreføre samarbejdet om det gensidige fiskeri samt en  

 fleksibel udnyttelse af de levende marine ressourcer i området, som endvidere er enige om, at den endelige fastsættelse af grænseliniens  

 videre forløb syd for punkt nr. 4, som beskrevet i overenskomsten, må ske  

 efter konsultation med Island, er blevet enige om følgende:
Artikel 1 Grænselinien mellem parternes dele af kontinentalsoklen i området mellem  

 Grønland og Jan Mayen fastsættes som rette linier mellem følgende punkter i  

 den rækkefølge, som er angivet nedenfor:
Punkt 1: 74 grader 21'46,9'»N 05 grader 00'27,7«»W Punkt 2: 72 grader 49'22,2«»N 11 grader 28'28,7«»W Punkt 3: 71 grader 52'50,8«»N 12 grader 46'01,3«»W Punkt 4: 69 grader 54'34,4«»N 13 grader 37'46,4«»W Alle rette linier er geodætiske linier.
 De ovenfor nævnte punkter er defineret i geografisk bredde og længde i  

 henhold til World Geodetic System 1984 (WGS84).
 Grænselinien og ovennævnte punkter er til illustration indtegnet på den  

 kortskitse, som er vedlagt denne overenskomst.
Artikel 2 Dersom der konstateres en naturforekomst i eller på den ene parts  

 kontinentalsokkel, og den anden part er af den opfattelse, at forekomsten  

 strækker sig ind på dennes kontinentalsokkel, kan den sidstnævnte part gennem  

 fremlæggelse af det materiale, hvorpå opfattelsen støttes, f.eks. geologiske  

 og geofysiske data, gøre dette gældende over for den førstnævnte part.
Dersom en sådan opfattelse gøres gældende, skal parterne indlede  

 drøftelser om forekomstens udstrækning og muligheden for udnyttelse med  

 fremlæggelse af hver af parternes viden herom.
Dersom det ved disse  

 drøftelser konstateres, at forekomsten strækker sig over begge parters  

 kontinentalsokkel, samt at forekomsten på den ene parts område helt eller  

 delvist vil kunne udnyttes fra den anden parts område, eller at udnyttelsen  

 af forekomsten på den ene parts område vil påvirke mulighederne for  

 udnyttelsen af forekomsten på den anden parts område, skal der på begæring af  

 en af parterne træffes aftale om udnyttelsen af forekomsten.
Artikel 3 Grænsen mellem fiskerizonen ved Grønland og fiskerizonen ved Jan Mayen  

 følger den i artikel 1 nævnte grænselinie.
Artikel 4 Overenskomsten skal undertegnes og træder i kraft ved undertegnelsen.
 Til bekræftelse af foranstående har de undertegnede, som er behørigt  

 bemyndigede dertil af deres respektive regeringer, undertegnet denne  

 overenskomst.
 Udfærdiget i Oslo den 18. december 1995 i to eksemplarer på dansk og  

 norsk, således at de to tekster har samme gyldighed.
H.H.
Bruun Hans Wilhelm Longva Overenskomsten trådte i medfør af artikel 4 i kraft den 18. december 1995.
