 (Til de skattelignende myndigheder og amtstuerne).
 1. Eksemplarer af lovbekendtgørelse nr. 271 af 29.  

 juni 1966 om indkomstbeskatning af aktieselskaber m.v. (selskabsskatteloven)  

 blev udsendt i juli 1966. Samtidig udsendtes til foreløbig orientering  

 skattedepartementets cirkulære nr. 166 af 22. juli 1966 om ændring af  

 selskabsskatteloven.
I lovbekendtgørelsen var optaget de ændringer og tilføjelser, der blev  

 gennemført ved lov nr. 203 af 8. juni 1966 om ændring i lov om  

 indkomstbeskatning af aktieselskaber m.v.
Som bilag til lovbekendtgørelsen  

 var desuden optrykt lov nr. 201 af 8. juni 1966 om ændring i lov om  

 investeringsfonds og lov nr. 204 af 8. juni 1966 om ændring i lov om særlig  

 indkomstskat m.v.
De foretagne ændringer i de nævnte love vedrørte alene beskatningen af  

 kooperative virksomheder, der er hjemmehørende her i landet.
Ved lov nr. 207  

 af 3. juni 1967 er der yderligere foretaget ændringer i selskabsskatteloven,  

 jfr. den nu foreliggende lovbekendtgørelse nr. 343 af 31. juli 1967 af  

 selskabsskatteloven, som også indeholder de fremtidige regler om beskatning  

 af kooperative virksomheder.
Med hensyn til reglerne om beskatningen af  

 udenlandske kooperative foretagender, som driver virksomhed her i landet,  

 henvises til skattedepartementets cirkulærer nr. 274 af 22. december 1961 og  

 nr. 206 af dags dato om indkomstbeskatning af aktieselskaber m.v.
 Ændringerne vedrørende beskatningen af her i landet hjemmehørende  

 kooperative virksomheder finder første gang anvendelse ved skatteligningen  

 for skatteåret 1968-69, jfr. nærmere afsnit VI om ikrafttrædelses og  

 overgangsbestemmelser.
 Fra og med nævnte skatteår gælder følgende regler om beskatningen af  

 kooperative virksomheder:
I.
De skattepligtige virksomheder.
 2. Reglerne om skattepligt for kooperative  

 virksomheder findes i selskabsskattelovens § 1, jfr. § 3.
 Fælles for de her omhandlede brugsforeninger, indkøbsforeninger og  

 kooperative hovedforeninger, jfr. § 1, stk. 1, nr. 3 og nr. 3a, samt stk. 2,  

 er dels at de indkøber, fremskaffer eller fremstiller varer eller leverer  

 tjenesteydelser til medlemmerne (virksomhedens funktion), og dels at  

 udlodningen af overskuddet til medlemmerne sker på grundlag af omsætningen  

 med disse (overskudsfordelingen).
 For så vidt angår virksomhedens funktion bemærkes, at virksomhedens  

 leverancer kan omfatte enhver vare (herunder også maskiner og lignende  

 driftsmidler) eller tjenesteydelse, og at dens funktion kan være begrænset,  

 således at den f.eks. udelukkende omfatter fremstilling af varer af en  

 bestemt art til brug for medlemmerne.
 Dette betegner en udvidelse i forhold til den hidtidige definition af  

 indkøbsforeninger, idet virksomheder, der forhandler færdigvarer, eller som  

 fremstiller eller fremskaffer maskiner og lignende driftsmidler, ikke hidtil  

 har været omfattet af reglerne om beskatning af indkøbsforeninger.
 Den hidtidige definition af brugsforeninger eller indkøbsforeninger er  

 endvidere udvidet til at omfatte virksomheder, der alene opsamler ordrer med  

 henblik på, at virksomhedens leverandører selv foretager leverancen til  

 virksomhedens medlemmer.
Efter formuleringen af de nævnte skattepligtsbestemmelser er skattepligten  

 formelt knyttet bl.a. til det kooperative formål.
Selve angivelsen af  

 formålet i virksomhedens vedtægter behøver imidlertid ikke at være af  

 selvstændig betydning.
Det er således først og fremmest den måde, hvorpå  

 virksomheden faktisk drives, der er afgørende for, efter hvilke regler den  

 skal beskattes.
Om tilfælde, hvor formålet sammen med  

 overskudsfordelingsreglerne kan få selvstændig betydning for beskatningen,  

 henvises til pkt. 9 nedenfor.
For så vidt angår overskudsfordelingen bemærkes, at den ikke nødvendigvis  

 skal beregnes på grundlag af det enkelte regnskabsårs omsætning, men kan  

 beregnes på grundlag af flere års omsætning, og at det er uden betydning, om  

 det overskudsbeløb, på grundlag af hvilket overskudsfordelingen beregnes,  

 fastsættes efter fradrag af normal forrentning af den indskudte kapital.
Også  

 et eventuelt likvidationsprovenu skal fordeles i forhold til den stedfundne  

 omsætning med medlemmerne.
Den omsætning, der skal danne grundlag for overskudsfordelingen, er i  

 almindelighed betalingen for de faktiske leverancer til medlemmerne.
En  

 virksomhed, der leverer elektricitet til medlemmerne, vil således ikke være  

 skattepligtig efter reglerne for kooperative virksomheder, men efter  

 bestemmelsen i § 1, stk. 1, nr. 6, hvis overskuddet og likvidationsprovenuet  

 fordeles til medlemmerne på grundlag af en fast effektafgift eller afgift pr.  

 lampested og energienhed, medens betalingen for det faktiske forbrug holdes  

 uden for fordelingsgrundlaget.
3. Hvis virksomhedens funktion og overskudsfordeling  

 er i overensstemmelse med det ovenfor anførte, er det uden betydning for dens  

 skattepligt, om den er organiseret som en anden af de af selskabsskatteloven  

 omfattede juridiske personer, f.eks. som et aktieselskab.
Virksomheden vil i  

 så fald alligevel blive anset for skattepligtig enten som brugsforening eller  

 indkøbsforening.
 4. Ved de i lovens § 1, stk. 2, nævnte hovedforeninger  

 forstås virksomheder, der omfattes af de i § 1, stk. 1, nr. 3 eller 3 a,  

 nævnte definitioner, og som har kooperative virksomheder blandt medlemmerne.
 5. Skattepligtige som brugsforeninger efter § 1, stk.  

 1, nr. 3, er herefter de under pkt. 2 nævnte virksomheder, hvis medlemmer  

 helt eller delvis benytter virksomhedernes leverancer til privat forbrug.
 Skattepligtige som brugsforeninger efter § 1, stk. 2, 1. pkt., jfr. stk.  

 1, nr. 3, er endvidere de under pkt. 2 nævnte hovedforeninger, hvoraf  

 brugsforeninger og indkøbsforeninger er medlemmer, hvis medlemsforeningernes  

 andelshavere helt eller delvis benytter hovedforeningernes leverancer til  

 privat forbrug.
 Det er uden betydning for skattepligten som hovedforening, om denne udover  

 kooperative foreninger tillige som medlemmer har ikke-kooperative foreninger,  

 selskaber, personligt drevne virksomheder eller enkeltpersoner.
6. Skattepligtige som indkøbsforeninger efter § 1,  

 stk. 1, nr. 3 a, er de under pkt. 2 nævnte virksomheder, hvis medlemmer  

 udelukkende benytter leverancer fra foreningen ved udøvelsen af deres  

 bedrift.
Man vil som hovedregel lægge vægt på, om der ud fra virksomhedens  

 varesortiment eller arten af leverancer er formodning for, at medlemmerne  

 udelukkende benytter de pågældende leverancer erhvervsmæssigt.
Hvis  

 foreningen handler med ikke-medlemmer, er det i relation til spørgsmålet om,  

 efter hvilke bestemmelser foreningen anses for skattepligtig, uden betydning,  

 om ikke-medlemmerne benytter foreningens leverancer helt eller delvis til  

 privat forbrug.
Skattepligtige som indkøbsforeninger efter § 1, stk. 2, 2. pkt., jfr. stk.  

 1, nr. 3 a, er endvidere de under pkt. 2 nævnte hovedforeninger, hvoraf  

 brugsforeninger og indkøbsforeninger er medlemmer, hvis medlemsforeningernes  

 andelshavere udelukkende anvender leverancer fra hovedforeningen til udøvelse  

 af deres bedrift.
Ligesom for indkøbsforeningerne vil man for  

 hovedforeningernes vedkommende i almindelighed lægge vægt på, om  

 virksomhedens varesortiment eller arten af leverancer må antages at være af  

 en for medlemsforeningernes andelshavere rent erhvervsmæssig karakter.
 Hvor hovedforeningens medlemmer udelukkende er virksomheder, der er  

 skattepligtige efter § 1, stk. 1, nr. 3 a, er foreningen således klart  

 omfattet af § 1, stk. 2, 2. pkt., og følgelig skattepligtig som  

 indkøbsforening.
Er hovedforeningens medlemmer både brugsforeninger og indkøbsforeninger,  

 kan den dog anses for skattepligtig som indkøbsforening, hvis andelshaverne i  

 de medlemsforeninger, der beskattes som brugsforeninger, udelukkende benytter  

 hovedforeningens leverancer til udøvelse af deres bedrift.
I modsat fald er  

 foreningen skattepligtig som brugsforening, jfr. pkt. 5 ovenfor.
Såfremt hovedforeningen udover kooperative foreninger tillige har  

 ikke-kooperative foreninger som medlemmer, er også disse foreningers  

 medlemmers brug af hovedforeningens leverancer af betydning for, om  

 hovedforeningen skal beskattes som indkøbsforening eller som brugsforening.  

 Hvor selskaber, personligt drevne virksomheder eller enkeltpersoner tillige  

 er medlemmer, er det uden betydning, til hvilket formål hovedforeningens  

 leverancer benyttes af selskabets, den personligt drevne virksomheds eller  

 enkeltpersonens kunder.
Såfremt virksomhedens indehaver eller det personlige  

 medlem benytter hovedforeningens leverancer helt eller delvis til privat  

 forbrug, vil hovedforeningen dog principielt være skattepligtig som  

 brugsforening.
 7. Skattepligtige som produktions- og salgsforeninger  

 efter § 1, stk. 1, nr. 4, er virksomheder, som bearbejder, forædler eller  

 sælger medlemmernes produkter (virksomhedens funktion) og fordeler  

 overskuddet på grundlag af medlemmernes leverancer af produkter til  

 virksomheden (overskudsfordelingen).
For så vidt angår overskudsfordelingen bemærkes, at den ikke nødvendigvis  

 skal beregnes på grundlag af virksomhedens opkøb i det enkelte regnskabsår  

 hos medlemmerne, men kan beregnes på grundlag af flere års opkøb, og at det  

 er uden betydning, om det overskudsbeløb, på grundlag af hvilket  

 overskudsfordelingen beregnes, fastsættes efter fradrag af normal forrentning  

 af den indskudte kapital.
Også et eventuelt likvidationsprovenu skal fordeles  

 i forhold til det stedfundne opkøb hos medlemmerne.
Bestemmelsen i den hidtidige selskabsskattelovs § 15, stk. 4, vedrørende  

 sondringen mellem hovedforeningers omsætning med tilsluttede kooperative  

 virksomheder og omsætningen med øvrige medlemmer er faldet bort, jfr. pkt. 23  

 nedenfor.
Samtidig er bestemmelsen i § 16, stk. 3, ændret, således at en  

 virksomheds andele i andre kooperationsbeskattede virksomheders formue ikke  

 længere skal medregnes ved dens formueopgørelse, jfr. pkt. 18 og 23 nedenfor.  

 Det følger af disse ændringer, at det ikke længere har nogen skattemæssig  

 betydning, om en virksomhed, der er skattepligtig efter § 1, stk. 1, nr. 4,  

 kan karakteriseres som en hovedforening.
8. Hvis en virksomheds funktion og overskudsfordeling  

 er i overensstemmelse med det her anførte, er det uden betydning for dens  

 skattepligt, om den er organiseret som en anden af de af selskabsskatteloven  

 omfattede juridiske personer, f. eks. som et aktieselskab.
Virksomheden vil i  

 så fald alligevel blive anset for skattepligtig som produktions- og  

 salgsforening.
II.
Skattepligtens indtræden og ophør.
 Indkomstperioden.
9. Den første skatteansættelse for en kooperativ  

 virksomhed sker på grundlag af indkomsten i dens første regnskabsår.
Dette  

 gælder, hvad enten regnskabsperioden er kortere eller længere end et år. (Med  

 hensyn til den særlige beregning af indkomsten for virksomheder, der  

 beskattes som indkøbsforeninger eller produktions- og salgsforeninger,  

 henvises til pkt. 20, henholdsvis 25 nedenfor). Ligningsrådet kan dog  

 bestemme, at en virksomhed skal skatteansættes, når der er forløbet et år  

 siden stiftelsen.
Hvis en virksomhed i den eller de første regnskabsperioder efter  

 stiftelsen endnu ikke udøver den tilsigtede funktion, vil dens regler om  

 formål og overskudsfordeling i sig selv kunne begrunde skattepligt som  

 kooperativ virksomhed.
I sådanne tilfælde vil, når funktionen går ud på  

 levering af varer m.v. til medlemmerne, det planlagte varesortiment eller  

 arten af leverancer være vejledende med hensyn til spørgsmålet om, hvorvidt  

 virksomheden skal beskattes som brugsforening eller som indkøbsforening.
 Hvis et foretagendes kooperative virksomhed i forbindelse med påbegyndt  

 likvidation hører op før det regnskabsår, i hvilket den endelige opløsning  

 finder sted, fortsætter dets skattepligt, som om den hidtidige virksomhed var  

 fortsat, indtil den endelige opløsning finder sted.
III.
Bestemmelser om ligning, selvangivelse og opkrævning.
 10. Reglerne om stedet for ansættelsens foretagelse,  

 og hvilken myndighed der skal foretage ansættelsen, samt om fristen for  

 indgivelse af selvangivelse og om følgerne af manglende selvangivelse m.v.,  

 er uændrede, og der henvises derfor om disse spørgsmål til afsnit III i  

 skattedepartementets cirkulære nr. 274 af 22. december 1961 om  

 indkomstbeskatning af aktieselskaber m.v.
IV.
Opgørelse af den skattepligtige indkomst.
11. I dette afsnit omtales alene de regler for  

 indkomstopgørelsen for kooperative virksomheder, som er gennemført ved lov  

 nr. 203 af 8. juni 1966 om ændring af selskabsskatteloven.
Ved nævnte lovs §  

 1, nr. 15, er der indsat en § 35A i selskabsskatteloven.
Den i denne § 35A  

 indeholdte adgang for visse virksomheder til i en overgangsperiode at få  

 ansættelsen foretaget efter de hidtil gældende regler behandles nedenfor i  

 afsnit VI.
A.
Virksomheder der beskattes som brugsforeninger.
 12. For virksomheder, der som brugsforeninger er  

 skattepligtige i henhold til § 1, stk. 1, nr. 3, eller § 1, stk. 2, 1. pkt.,  

 opgøres den skattepligtige indkomst - i modsætning til de hidtige  

 bestemmelser - principielt efter skattelovgivningens almindelige regler om  

 indkomstopgørelse for selskaber (§ 8, stk. 1). Indkomstopgørelsen skal derfor  

 foretages på grundlag af virksomhedens driftsregnskab for indkomstperioden  

 efter reglerne i statsskatteloven, ligningsloven og afskrivningsloven m.fl.
Det bemærkes særligt, at de her omhandlede virksomheder, der ikke hidtil  

 har kunnet foretage henlæggelser til investeringsfonds, nu har adgang til at  

 foretage sådanne henlæggelser i samme omfang som f.eks. aktieselskaber.
Det  

 følger af den ændring til § 2 i loven om investeringsfonds, som er gennemført  

 ved lov nr. 201 af 8. juni 1966.
Endvidere følger det af den ændring, som ved lov nr. 204 af 8. juni 1966  

 er sket i § 13 i lov om særlig indkomstskat m.v., jfr. lovbekendtgørelse nr.  

 122 af 6. april 1967, at virksomheder, der beskattes som brugsforeninger,  

 skal beskattes af indkomst, der er omfattet af lov om særlig indkomstskat  

 m.v.
Denne indkomst opgøres efter reglerne i nævnte lov, men i henhold til §  

 8, stk. 2, i selskabsskatteloven sker beskatningen ved, at den særlige  

 indkomst medregnes i virksomhedens almindelige indkomst og beskattes sammen  

 med denne.
Såfremt der ved opgørelsen af den skattepligtige indkomst for et skatteår  

 fremkommer et underskud, kan dette efter reglen i ligningslovens § 15  

 overføres til fradrag i den skattepligtige indkomst for de nærmest følgende  

 to skatteår.
Der har også hidtil været adgang til efter de tidligere regler  

 at anvende bestemmelsen i ligningslovens § 15.
13. Ifølge selskabsskattelovens § 9, stk. 2, kan  

 virksomheden ved opgørelsen af den skattepligtige indkomst fradrage  

 dividende, efterbetaling eller bonus, der ydes til medlemmerne i det  

 pågældende regnskabsår.
Fradrag kan også ske for den del af overskuddet, der  

 henlægges til medlemmernes driftsfonds, driftslån el.lign., under  

 forudsætning af, at disse fonds efter bestemmelser i virksomhedens vedtægter  

 tilhører medlemmerne på den måde, at de indtager en kreditors stilling med  

 hensyn til indeståendet.
Det er dog en betingelse for fradrag i henhold til §  

 9, stk. 2, at de nævnte ydelser er endeligt fastsat af virksomheden senest 6  

 måneder efter det pågældende regnskabsårs begyndelse.
 Fastsættelsen af dividende m.v. må være foretaget af det dertil kompetente  

 foreningsorgan, og medlemmerne må gøres bekendt med fastsættelsen på samme  

 måde, som virksomheden normalt anvender ved meddelelse til medlemmerne om  

 trufne beslutninger.
 Virksomheden må ved selvangivelsens indgivelse vedlægge dokumentation for,  

 at fastsættelsen af dividenden m.v. er sket på behørig måde og meddelt  

 medlemmerne.
 Hvis ydelsen forhøjes efter udløbet af 6 måneders fristen, kan det beløb,  

 hvormed ydelsen forhøjes, ikke fradrages i virksomhedens skattepligtige  

 indkomst, hverken for det pågældende eller for et senere regnskabsår.
Reglen om fradrag for dividende m.v. kan ikke anvendes på beløb, der  

 betales til medlemmerne som forrentning af den kapital, som de har indskudt i  

 virksomheden som andelskapital eller lignende ansvarlig kapital.
Sådanne  

 beløb kan ikke fradrages i virksomhedens skattepligtige indkomst.
Uanset om sammenslutningens regnskabsperiode f.eks. på grund af omlægning  

 af regnskabsår er kortere eller længere end 12 måneder, er det en betingelse  

 for fradrag for dividende m.v., at den som ovenfor er fastsat senest 6  

 måneder efter det pågældende regnskabsårs begyndelse.
Denne frist gælder,  

 selv om regnskabsperioden er kortere end 6 måneder.
Det anføres udtrykkeligt i § 9, stk. 3, at der ikke gælder nogen  

 begrænsning i virksomhedens adgang til at fradrage rabatydelser til  

 medlemmerne eller andre.
Ved rabat forstås i denne forbindelse en  

 prisreduktion, hvis størrelse er endeligt fastsat og køberen bekendt ved  

 hvert enkelt køb.
14. Hvis en her i landet hjemmehørende som  

 brugsforening beskattet virksomhed kontrolleres af en udenlandsk virksomhed,  

 kan der i henhold til § 12, stk. 1, blive tale om at ansætte indkomsten  

 skønsmæssigt.
Det er en forudsætning herfor, at virksomheden i sine  

 handelsmæssige eller økonomiske forbindelser med den udenlandske virksomhed  

 er underkastet andre vilkår end dem, der ville gælde for en uafhængig  

 virksomhed.
Indkomsten skal i så fald ansættes til det beløb, som den må  

 antages at ville have andraget, hvis virksomheden var uafhængig og under frie  

 vilkår afsluttede forretninger med den udenlandske virksomhed.
15. Bestemmelsen i § 13, stk. 1, nr. 1, har betydning  

 for virksomheder, der beskattes som brugsforeninger.
Herefter skal overkurs,  

 som virksomheden opnår ved udstedelse af andelsbeviser eller lignende beviser  

 for indskudt ansvarlig kapital eller ved udvidelse af sådan kapital, ikke  

 medregnes i virksomhedens skattepligtige indkomst.
16. Hvis virksomhedens indkomstår kommer til at  

 omfatte en indkomstperiode, der er kortere eller længere end 12 måneder,  

 f.eks. som følge af omlægning af regnskabsåret, må ansættelsen i  

 overensstemmelse med reglen i § 10, stk. 5, foretages på grundlag af den  

 benyttede indkomstperiode uden forholdsmæssig forhøjelse eller nedsættelse af  

 indkomsten.
Derimod vil der blive taget hensyn til indkomstperiodens længde  

 ved opgørelsen af det nedenfor under pkt. 29 omtalte indkomstfradrag, der  

 foretages ved skatteberegningen.
B.
Virksomheder der beskattes som indkøbsforeninger.
17. For virksomheder, der som indkøbsforeninger er  

 skattepligtige i henhold til § 1, stk. 1, nr. 3 a, eller § 1, stk. 2, 2.  

 pkt., beregnes den skattepligtige indkomst på grundlag af formuen efter  

 regler, der i overvejende grad svarer til de hidtil gældende.
Formuen opgøres  

 ifølge § 16, stk. 1, i overensstemmelse med skattelovgivningens almindelige  

 regler, d.v.s. bl.a. statsskattelovens §§ 12-14 og ligningslovens §§ 18A, 20  

 og 21. Desuden er der fastsat specielle regler i selskabsskattelovens § 16,  

 stk. 2 og 3.
 18. Ved formueopgørelsen skal følgende regler for  

 værdiansættelse særlig fremhæves:
Efter de hidtil gældende regler skulle en virksomhed til sin formue  

 medregne ikke alene andele i en hovedforening, men også den del af  

 hovedforeningens reservefond, som medlemsforeningen ved sin udtræden af  

 hovedforeningen kunne kræve udbetalt.
Ved den nye bestemmelse i § 16, stk. 3,  

 er der nu gjort den undtagelse, at en virksomhed ikke skal medregne andele i  

 en anden kooperativ virksomhed til sin formue, når det drejer sig om andele i  

 en forening, hvis skattepligtige indkomst opgøres på grundlag af formuen,  

 d.v.s. virksomheder, der er skattepligtige efter § 1, stk. 1, nr. 3 a og nr.  

 4, og § 1, stk. 2, 2. pkt.
Ej heller virksomhedens andel af hovedforeningens  

 reservefond, som den har krav på at få udbetalt ved sin udtræden af  

 hovedforeningen, skal medregnes til virksomhedens formue.
I disse tilfælde  

 skal hovedforeningen derimod foruden hele andelskapitalen medregne samtlige  

 reserver til sin formue uanset forpligtelsen til hel eller delvis udbetaling  

 af reserver til medlemsforeningerne.
Det anførte gælder ikke en virksomheds andele i hovedforeninger, der  

 omfattes af bestemmelsen i § 1, stk. 2, 1. pkt., selv om hovedforeningen i  

 henhold til overgangsbestemmelsen i § 35A, jfr. nedenfor under pkt. 35 og 36,  

 vælger at lade sig beskatte af en indkomst, der er beregnet på grundlag af  

 formuen.
Medlemsforeningerne må således medregne andele i disse foreninger  

 til deres formue efter hovedreglen.
Såfremt virksomheden har et tilgodehavende i en anden kooperativ  

 virksomhed, som ikke har karakter af ansvarlig kapital, berøres et sådant  

 tilgodehavende ikke af det foran anførte.
I de tilfælde, hvor den anden  

 kooperative virksomheds vedtægter indeholder bestemmelse om, at dens  

 medlemmer er at betragte som kreditorer for deres indestående, må et sådant  

 indestående derfor medregnes fuldt ud til førstnævnte virksomheds formue.
 19. På grundlag af en formue, der efter foranstående  

 regler er opgjort til et positivt beløb, foretages indkomstopgørelsen ifølge  

 § 14, stk. 2 og 3, således:
 For så vidt angår hovedforeninger betragtes - i modsætning til tidligere -  

 også omsætning med eventuelle ikke-kooperative medlemmer som omsætning med  

 medlemmer.
Bliver formuen opgjort til et negativt beløb, skal indkomsten ansættes til  

 0, jfr. § 14, stk. 1 in fine.
Denne regel medfører, at bestemmelsen i  

 ligningslovens § 15 om overførsel af underskud fra et skatteår til de nærmest  

 efterfølgende to skatteår ikke finder anvendelse for indkøbsforeningernes  

 vedkommende.
 Efter de hidtil gældende regler har de her omtalte virksomheder haft  

 adgang til at overføre underskud efter ligningslovens § 15, selv om  

 underskuddet er fremkommet ved beregning på grundlag af en negativ formue.  

 Hvis virksomheden i skatteåret 1966-67 og 1967-68 har et skattemæsigt  

 underskud opgjort efter de hidtil gældende regler, kan dette underskud, med  

 den begrænsning, som følger af ligningslovens § 15, overføres til fradrag i  

 virksomhedens skattepligtige indkomst for skatteåret 1968-69 og eventuelt  

 skatteåret 1969-70.
 20. Hvis indkomstperioden er kortere eller længere end  

 12 måneder, foretages en forholdsmæssig nedsættelse, henholdsvis forhøjelse  

 af de procenter, som er nævnt i pkt. 19.
 21. Efter bestemmelsen i § 13 i lov om særlig  

 indkomstskat m.v. gælder stadig den regel, at virksomheder, der beskattes som  

 indkøbsforeninger, ikke beskattes af de af nævnte lov omfattede avancer, men  

 heller ikke kan fratrække tab.
 Der er heller ikke sket nogen ændring i investeringsfondsloven for så vidt  

 angår indkøbsforeninger, der således stadig ikke kan foretage henlæggelser  

 til investeringsfonds.
C.
Virksomheder der beskattes som produktions- og salgsforeninger.
 22. Reglerne om opgørelsen af den skattepligtige  

 indkomst for virksomheder, der som produktions- og salgsforeninger er  

 skattepligtige i henhold til § 1, stk. 1, nr. 4, er indeholdt i §§ 11, 15 og  

 16, jfr. § 8, stk. 3.
Virksomhedernes skattepligtige indkomst består som hidtil dels af en  

 indkomst beregnet på grundlag af formuen og dels af indkomst ved detailsalg  

 opgjort på grundlag af et driftsregnskab.
Såvel opgørelsen af formuen som  

 opgørelsen af overskuddet ved detailsalg foretages i overensstemmelse med  

 skattelovgivningens almindelige regler, jfr. nedenfor under pkt. 23 og pkt.  

 24.
23. De almindelige regler om formueopgørelsen findes  

 bl.a. i statsskattelovens §§ 12-14 og ligningslovens §§ 18A, 20 og 21. I  

 selskabsskattelovens § 16, stk. 2 og 3, er der desuden fastsat nogle  

 specielle regler.
Reglerne for formueopgørelsen er således de samme som  

 gælder for de ovenfor omtalte indkøbsforeninger, og der kan derfor henvises  

 til bemærkningerne under pkt. 18.
 Når formuen efter de anførte regler er opgjort til et positivt beløb,  

 beregnes ifølge § 15, stk. 2 og 3, en indkomst af formuen således:
 For så vidt angår hovedforeninger betragtes - i modsætning til tidligere -  

 også opkøb af råvarer hos virksomhedens eventuelle ikke-kooperative medlemmer  

 som opkøb hos medlemmer.
 Bliver formuen opgjort til et negativt beløb, skal den på grundlag af  

 formuen beregnede indkomst ansættes til 0, jfr. § 15, stk. 1 in fine.
24. Har virksomheden i indkomståret for egen regning  

 drevet detailsalg fra butik, fra vogn eller på anden måde, skal der til den  

 under pkt. 23 beregnede indkomst lægges indtægten ved detailsalget.
Denne  

 indtægt opgøres på grundlag af sædvanligt driftsregnskab i overensstemmelse  

 med de almindelige regler for indkomstopgørelse i statsskatteloven,  

 ligningsloven og afskrivningsloven m.fl.
Opstår der et underskud ved opgørelsen af årets indtægt ved detailsalg,  

 kan dette underskud fratrækkes i den del af indkomsten, der er beregnet på  

 grundlag af formuen.
Om overførsel af underskud til et senere skatteår, se  

 nedenfor under pkt. 26.
 25. Hvis indkomstperioden er kortere eller længere end  

 12 måneder, foretages en forholdsmæssig nedsættelse, henholdsvis forhøjelse  

 af de procenter, som er nævnt i pkt. 23. Derimod opgøres indkomsten ved  

 detailsalg til den i indkomstperioden opgjorte indtægt uden forhøjelse eller  

 nedsættelse.
 26. Der er i § 15, stk. 5, givet særlige regler for, i  

 hvilket omfang underskud ved produktions- og salgsforeningers detailsalg kan  

 overføres til fradrag i efterfølgende skatteår, og herefter må den  

 almindelige regel i ligningslovens § 15 anses for at være uden betydning for  

 disse virksomheder.
 Da den del af indkomsten, som beregnes på grundlag af formuen, ikke kan  

 ansættes til et negativt beløb, jfr. det anførte under pkt. 23, sidste stk.,  

 er muligheden for overførsel af underskud til et senere skatteår begrænset  

 til de tilfælde, hvor detailsalget har givet underskud.
Et sådant underskud må principielt fradrages i den del af indkomsten, der  

 for samme skatteår beregnes på grundlag af formuen, jfr. pkt. 24, sidste  

 stk., og kun i de tilfælde, hvor underskuddet ikke er udlignet på denne måde,  

 bliver der tale om at overføre den ikke udlignede del af underskuddet til  

 efterfølgende skatteår.
Det overførte underskud kan fradrages i det  

 efterffølgende års samlede indkomst, altså både den del, der beregnes på  

 grundlag af formuen, og den del, der hidrører fra detailsalg.
Hvis der i det  

 efterfølgende skatteår også er underskud ved detailsalg, må dette underskud  

 udlignes i den del af indkomsten, der beregnes på grundlag af formuen,  

 forinden der kan foretages fradrag for tidligere års underskud.
Har underskuddet ikke kunnet rummes indenfor det nærmest følgende  

 skatteårs indkomst, kan den endnu ikke udlignede del overføres til det  

 derefter følgende skatteår til fradrag på samme måde som i det foregående.
Er  

 underskuddet ej heller blevet fuldt udlignet ved den sidstnævnte overførsel,  

 bortfalder fradragsretten for den ikke udlignede del.
Efter de hidtil gældende regler har en virksomhed, der beskattes som  

 produktions- og salgsforening, haft adgang til at overføre underskud efter  

 reglen i ligningslovens § 15, ikke alene for underskud ved detailsalg, men  

 også for underskud beregnet på grundlag af en negativ formue.
Hvis en sådan  

 virksomhed i skatteårene 1966-67 og 1967-68 har et skattemæssigt underskud  

 opgjort efter de hidtil gældende regler, kan dette underskud med den  

 begrænsning, som følger af ligningslovens § 15, overføres til fradrag i  

 virksomhedens skattepligtige indkomst for skatteåret 1968-69 og eventuelt  

 skatteåret 1969-70.
 27. Efter bestemmelsen i § 13 i lov om særlig  

 indkomstskat m.v. gælder stadig den regel, at virksomheder, der beskattes som  

 produktions- og salgsforeninger, ikke beskattes af de af nævnte lov omfattede  

 avancer, men heller ikke kan fratrække tab.
 Der er heller ikke sket nogen ændring i investeringsfondsloven for så vidt  

 angår produktions- og salgsforeninger, der således stadig ikke kan foretage  

 henlæggelser til investeringsfonds.
V.
Skattens beregning.
A.
Virksomheder der beskattes som brugsforeninger.
 28. For virksomheder, der som brugsforeninger eller  

 hovedforeninger er skattepligtige i henhold til § 1, stk. 1, nr. 3, resp. §  

 1, stk. 2, 1. pkt., udgør skatten, jfr. § 18, stk. 1, 44 pct. af den del af  

 den skattepligtige indkomst - opgjort efter de i afsnit IV under A. omtalte  

 regler - som overstiger et indkomstfradrag, hvis beregning omtales nedenfor  

 under pkt. 29. Der er desuden mulighed for, at der ved skatteberegningen kan  

 gives skattenedsættelse for indtægt fra virksomhed i udlandet, jfr. nedenfor  

 under pkt. 31, lempelse for dobbeltbeskatning af indtægter fra udlandet, jfr.  

 nedenfor under pkt. 32, samt datterselskabslempelse, jfr. nedenfor under pkt.  

 33.
 Det fradrag, der efter de hidtidige regler har været adgang til, når  

 virksomheden i indkomstårets løb havde forøget sin formue ved henlæggelser af  

 overskud ved driften (konsolideringsfradraget), er bortfaldet.
 Endvidere er den regel bortfaldet, som foreskrev forhøjelse af indkomsten,  

 såfremt en virksomhed efter at have opnået fradrag for formueforøgelse i et  

 senere indkomstår formindskede sin formue ved udlodning til medlemmerne.  

 Dette medfører, at virksomhederne uden konsekvenser for indkomstopgørelsen  

 fremtidig kan anvende reservefondsmidler, for hvilke der er opnået lempelse,  

 til udlodning til medlemmerne.
29. Indkomstfradraget udgør ifølge § 18, stk. 2,  

 halvdelen af den skattepligtige indkomst, d.v.s. indkomsten som opgjort efter  

 de ovenfor under pkt. 12-16 omtalte regler.
Fradraget kan dog højst udgøre  

 1,25 pct. p.a. af virksomhedens formue, således som denne ved udgangen af  

 vedkommende regnskabsår opgøres i overensstemmelse med skattelovgivningens  

 almindelige regler.
Når indkomstfradraget skal beregnes til den nævnte procent af formuen, er  

 det uden betydning, hvilke ændringer formuen er undergået i indkomstårets  

 løb.
Derimod kan indkomstperiodens længde få betydning for beregningen, da  

 den anførte procent forudsætter en indkomstperiode på normal længde af 12  

 måneder.
I tilfælde, hvor indkomstperioden er længere eller kortere end de 12  

 måneder, må indkomstfradraget forøges, resp. nedsættes i forhold til det  

 antal dage, indkomståret omfatter, medens den skattepligtige indkomst som  

 omtalt ovenfor under pkt. 16 opgøres uden hensyn til indkomstårets afvigelse  

 fra det normale.
30. Til brug ved beregningen af det under pkt. 29  

 nævnte indkomstfradrag må virksomheden opgøre sin formue ved indkomstårets  

 udløb efter skattelovgivningens almindelige regler om formueopgørelse.
Om  

 enkelte punkter ved denne opgørelse bemærkes følgende:
 Medens varelagre samt maskiner, inventar og lign. driftsmidler skal  

 opføres med den værdi, disse genstande har efter den over indkomsten  

 foretagne nedskrivning eller afskrivning, skal faste ejendomme opføres med  

 ejendomsværdien, også i tilfælde, hvor ejendommene gøres til genstand for  

 skattefri afskrivning.
 Ubenyttede investeringsfondshenlæggelser medregnes i henhold til  

 investeringsfondslovens § 16 til formuen, og dette gælder også den i  

 vedkommende indkomstår over indkomsten fratrukne henlæggelse.
 Nedskrivning på varepartier indkøbt på bindende kontrakt skal derimod  

 opføres som et passiv i formueopgørelsen.
Aktier og andelsbeviser i andre selskaber og lign. værdipapirer, som  

 virksomheden ejer, medregnes til formuen med deres kursværdi eller, hvor en  

 sådan ikke findes, med handelsværdien.
Den i § 16, stk. 3, anførte regel om,  

 at andele i foreninger, der opgør deres indkomst på grundlag af formuen, ikke  

 skal medregnes ved formueopgørellsen, kan ikke anvendes af de i dette afsnit  

 omhandlede virksomheder.
Hvis medlemmerne har et tilgodehavende i virksomheden, og dette ifølge  

 vedtægterne ikke har karakter af ansvarlig kapital, opføres beløbet som et  

 passiv.
Dette svarer til, hvad der efter de hidtidige regler blev krævet af  

 de pågældende virksomheder, for at sådanne indeståender kunne opføres som  

 passiv i den formue, som blev lagt til grund for indkomstopgørelsen.
I det  

 omfang virksomhederne efter de hidtil gældende regler har opført nævnte  

 indeståender som gæld, må dette fortsat ske.
Selv om formuen skal opgøres ved indkomstårets udgang, kan dog visse  

 beslutninger truffet på generalforsamlingen efter udløbet af indkomståret  

 have betydning for opgørelsen af formuen.
Dersom det på generalforsamlingen  

 besluttes, at der skal udbetales honorarer, tantiemer, gratialer og lign. til  

 bestyrelse eller funktionærer, opføres sådanne beløb som gæld i  

 formueopgørelsen, hvad enten ydelsen hviler på kontraktlige eller  

 vedtægtsmæssige regler, eller om det helt er overladt til generalforsamlingen  

 at træffe beslutning herom.
 Den af generalforsamlingen fastsatte dividende eller henlæggelse til  

 driftsfonds m.v. skal normalt fradrages ved formueopgørelsen.
 Såfremt formuen efter foranstående regler opgøres til at være 0 eller  

 negativ, kan der ikke indrømmes virksomheden noget indkomstfradrag.
 31. Det følger af § 18, stk. 3, at de for  

 aktieselskaber i medfør af § 17, stk. 3, gældende regler om skattenedsættelse  

 for indtægt fra virksomhed i udlandet finder tilsvarende anvendelse for  

 virksomheder, der beskattes som brugsforeninger.
Det påhviler den virksomhed, som søger nedsættelse efter disse regler,  

 selv at godtgøre, at den er berettiget hertil.
Anmodningen om nedsættelsen  

 skal indsendes til vedkommende ligningsmyndighed samtidig med selvangivelsen,  

 evt. ved påtegning på denne.
Det er en betingelse for lempelsen, at virksomheden godtgør, at en del af  

 dens skattepligtige indkomst hidrører fra virksomhed i udlandet.
Er det  

 forbundet med betydelige praktiske vanskeligheder at opgøre, hvor stor en del  

 af den skattepligtige indkomst, der hidrører fra virksomhed i udlandet, kan  

 ligningsrådet tillade, at nedsættelsen beregnes på et andet grundlag.
 Selve nedsættelsen i indkomstskatten udgør halvdelen af det skattebeløb,  

 der forholdsmæssigt falder på den udenlandske nettoindtægt.
Det er ikke nogen betingelse for nedsættelsen, at der er betalt skat i  

 udlandet af den pågældende indtægt.
Har virksomheden måttet betale  

 indkomstskatter i udlandet, skal der imidlertid ske en yderligere nedsættelse  

 af virksomhedens danske skatter, jfr. pkt. 32 nedenfor.
Man beregner først  

 den nedsættelse, som tilkommer virksomheden for indtægt ved virksomhed i  

 udlandet, og derefter beregnes den eventuelle yderligere lempelse for  

 dobbeltbeskatning.
32. Udover den i pkt. 31 nævnte skattenedsættelse for  

 indtægt fra virksomhed i udlandet, skal virksomheden have lempelse for  

 dobbeltbeskatning, såfremt den har betalt indkomstskatter i udlandet af  

 indkomstbeløb, som også undergives beskatning her i landet.
Om sådan lempelse  

 henvises der til afsnit IV, 1 b, i skattedepartementets cirkulære nr. 274 af  

 22. december 1961 om indkomstbeskatning af aktieselskaber m.v.
 33. For brugsforeninger m.v. kan der i medfør af § 18,  

 stk. 4, under visse betingelser efter ansøgning indrømmes  

 "datterselskabslempelse". Lempelsen indrømmes i den skat, der er  

 pålignet, efter at der er indrømmet nedsættelse i medfør af reglerne i pkt.  

 31 og 32 ovenfor.
Det er en betingelse for denne lempelse, at der i den skattepligtige  

 indkomst indgår udbytte, dividende, efterbetaling eller bonus fra andre  

 foreninger eller fra selskaber, og at den modtagende forening i hele det  

 regnskabsår, hvori udbyttet eller dividenden m.v. er modtaget, har ejet  

 mindst 25 pct. af den udbyttegivende forenings andelskapital eller selskabets  

 aktiekapital.
Lempelsen kan også indrømmes for udbytte eller dividende m.v.  

 fra foreninger eller selskaber i udlandet.
Lempelsen indrømmes i den modtagende forenings skat af indkomsten for det  

 regnskabsår, hvori udbyttet eller dividenden m.v. er modtaget.
Der gives ikke  

 lempelse for modtaget dividende m.v., der i medfør af bestemmelsen i § 9,  

 stk. 2, er fradraget i den udbyttegivende virksomheds skattepligtige  

 indkomst.
I øvrigt sker beregningen af skattelempelsen på samme måde som  

 datterselskabslempelse for aktieselskaber.
Herom henvises til afsnit IV, 1 b,  

 i skattedepartementets cirkulære nr. 274 af 22. december 1961 om  

 indkomstbeskatning af aktieselskaber m.v.
Andragende om lempelse indsendes til direktoratet for Københavns  

 skattevæsen, selskabsbeskatningskontoret, hvis den modtagende forening er  

 hjemmehørende i Københavns kommune.
I modsat fald indsendes andragendet til  

 statens ligningsdirektorat.
Andragendet skal indeholde oplysning om navn og  

 hjemsted for den udbyttegivende forening eller det udbyttegivende selskab, og  

 om størrelsen af den udbyttemodtagende forenings andels- eller  

 aktiebesiddelse i den udbyttegivende forening eller det udbyttegivende  

 selskab i hele det regnskabsår, hvori udbyttet m.v. er modtaget.
Endvidere  

 skal oplyses størrelsen af det udbyttebeløb m.v., der søges lempelse for,  

 samt for hvilket regnskabsår, den udbyttegivende forening m.v. har deklareret  

 det til den modtagende forening udbetalte udbytte.
B.
Virksomheder der beskattes som indkøbsforeninger eller som produktions-  

 og salgsforeninger.
 34. For virksomheder, der er skattepligtige i henhold  

 til § 1, stk. 1, nr. 3 a eller 4 eller stk. 2, 2. pkt., udgør skatten 15 pct.  

 af den i overensstemmelse med reglerne i pkt. 17-21, henholdsvis pkt. 22-27,  

 opgjorte indkomst.
Den adgang disse virksomheder efter de tidligere regler havde til lempelse  

 i skatten, når deres formue var forøget med overskud ved driften  

 (konsolideringsfradrag), er bortfaldet.
Samtidig er den regel bortfaldet, som  

 foreskrev forhøjelse af den skattepligtige indkomst, såfremt virksomhederne,  

 efter at have opnået lempelse for formueforøgelse, i et senere indkomstår  

 formindskede deres formue ved udlodning til medlemmerne, og disse  

 virksomheder kan derfor fremtidig uden konsekvenser for indkomstansættelsen  

 udlodde reservefondsmidler, for hvilke der er opnået lempelse, til  

 medlemmerne.
VI.
Ikrafttrædelses- og overgangsbestemmelser.
 35. Ifølge § 2 i lov nr. 203 af 8. juni 1966 om  

 ændring i lov om indkomstbeskatning af aktieselskaber m.v. finder de nye  

 regler første gang anvendelse ved skatteligningen for skatteåret 1968-69. De  

 nye bestemmelser anvendes således første gang ved opgørelsen af den  

 skattepligtige indkomst for det regnskabsår, der ligger til grund for  

 skatteansættelsen for nævnte skatteår.
 For de virksomheder, der også i fremtiden skal opgøre deres skattepligtige  

 indkomst på grundlag af formuen, d.v.s. de indkøbsforeninger samt  

 produktions- og salgsforeninger, der omfattes af lovbekendtgørelsens § 1,  

 stk. 1, nr. 3 a og nr. 4, og § 1, stk. 2, 2. pkt., skal de nye regler  

 ubetinget anvendes fra og med skatteåret 1968-69.
 Derimod er der i den nye bestemmelse i § 35A givet virksomheder, der  

 omfattes af § 1, stk. 1, nr. 3, og § 1, stk. 2, 1. pkt., adgang til for  

 nævnte og efterfølgende skatteår at vælge at få beskatningen foretaget efter  

 de hidtil gældende regler, jfr. nedenfor under pkt. 36.
For sidstnævnte virksomheder er der i § 35A, stk. 3-7, desuden givet  

 bestemmelser om opgørelse af grundlaget for afskrivning på bygninger og andre  

 driftsmidler ved overgangen til den fremtidige indkomstopgørelse på grundlag  

 af et driftsregnskab.
Disse regler omtales nedenfor tilligemed nogle  

 yderligere problemer i forbindelse med denne overgang.
A.
Virksomheder der beskattes som brugsforeninger.
36. Virksomheder, der er skattepligtige som  

 brugsforeninger i henhold til § 1, stk. 1, nr. 3, eller § 1, stk. 2, 1. pkt.,  

 kan til og med skatteåret 1971-72 vælge at lade sig beskatte efter reglerne i  

 lovbekendtgørelse nr. 377 af 20. december 1961, jfr. § 35A, stk. 2. Valget må  

 træffes for hver enkelt af skatteårene til og med skatteåret 1971-72, og det  

 skal træffes inden udløbet af fristen for indgivelse af selvangivelse for det  

 pågældende skatteår.
Hvis virksomheden ikke inden dette tidspunkt har  

 tilkendegivet, at den ønsker indkomsten opgjort efter de nævnte regler, vil  

 den blive beskattet efter de nye regler.
 Virksomheder, som først bliver skattepligtige som brugsforeninger for  

 skatteåret 1968-69 eller senere, har samme adgang til at vælge at få  

 beskatningen foretaget efter de hidtidige regler som virksomheder, der forud  

 for nævnte skatteår har været beskattet efter de hidtil gældende regler for  

 brugsforeninger.
 Når virksomheden i et skatteår indenfor den angivne periode er overgået  

 til beskatning efter de nye regler, kan den ikke i noget senere skatteår  

 vælge at blive beskattet efter de hidtidige regler, og fra og med skatteåret  

 1972-73 skal beskatningen ubetinget finde sted efter de nye regler.
 37. Det skatteår, for hvilket virksomheden første gang  

 beskattes efter de nye regler, kaldes i loven for overgangsskatteåret.  

 Tilsvarende benævnes det indkomstår, der ligger til grund for  

 overgangsskatteåret, i det følgende for overgangsåret.
 Ved opgørelse af indkomsten i overgangsåret og i senere indkomstår skal  

 virksomheden anvende de almindelige regler for opgørelsen af den  

 skattepligtige indkomst, jfr. dog de i det følgende omtalte særlige  

 bestemmelser vedrørende overgangsskatteåret.
38. Ifølge § 35A, stk. 7, skal varelagre m.v. ved  

 indkomstopgørelsen for overgangsskatteåret optages ved begyndelsen af  

 overgangsåret med den værdi, hvormed de indgik i virksomhedens skattemæssigt  

 opgjorte regnskab ved udgangen af det foregående indkomstår.
Ved udgangen af  

 overgangsåret optages varelagrene m.v. efter de regler, som gælder for andre  

 skatteydere.
39. Maskiner, inventar og lignende driftsmidler,  

 herunder skibe, kan gøres til genstand for saldoafskrivning efter  

 afskrivningslovens almindelige regler.
Vedrørende opgørelsen af saldoværdien,  

 der danner grundlaget for afskrivningen, bestemmes det i selskabsskattelovens  

 § 35A, stk. 3, at driftsmidler af den omtalte art, som virksomheden ejer ved  

 begyndelsen af overgangsåret, skal indgå i saldoværdien med den værdi,  

 hvortil de er ansat i den formueopgørelse, som er lagt til grund ved den  

 sidste skatteansættelse efter de hidtidige regler.
Såvel i overgangsåret som  

 senere, foretages tillæg til og fradrag i saldoværdien på grund af tilgang og  

 afgang af driftsmidler i overensstemmelse med reglerne i afskrivningsloven og  

 de til denne lov knyttede cirkulærer.
40. Efter reglerne i afskrivningsloven kan der  

 foretages skattefri afskrivninger på bygninger, hvis værdi ikke kan antages  

 at blive opretholdt gennem normal vedligeholdelse.
Endvidere kan der  

 foretages skattefri afskrivninger på særlige installationer i bygninger.  

 Efter praksis anses bygningsværdien i ejendomme, som er indrettet med  

 butikslokaler og eventuelt tillige med lejligheder, for at kunne opretholdes  

 ved normal vedligeholdelse.
Sådanne bygninger kan altså ikke gøres til  

 genstand for afskrivning.
 I det følgende gøres der rede for grundlaget for afskrivninger på de  

 bygninger, som virksomheden ejer ved begyndelsen af overgangsåret, medens der  

 om bygningsafskrivninger i øvrigt henvises til afskrivningsloven og de til  

 denne lov hørende cirkulærer.
a.
Almindelige afskrivninger, jfr. § 35A, stk. 4. Grundlaget for  

 afskrivningerne opgøres med udgangspunkt i enten den værdi, hvormed bygningen eller installationen indgår i  

 virksomhedens formueopgørelse ved den sidste ansættelse efter de hidtidige  

 regler, d.v.s. den ved denne ansættelse benyttede ejendomsværdi.  

 Bygningsværdien er i denne opgørelse medregnet i ejendommens samlede  

 vurderingssum, der også omfatter værdien af grunden.
Da afskrivninger ikke  

 kan foretages på grundværdien, må der fra den samlede vurderingssum trækkes  

 den heri medregnede grundværdi, hvorefter forskellen udgør værdien af  

 bygningen (den såkaldte forskelsværdi), eller den faktiske anskaffelsessum for bygningen eller installationen  

 (herunder forbedringsudgifter), såfremt denne dokumenteres at være højere end  

 den nævnte forskelsværdi.
Hvad enten udgangspunktet for afskrivningsgrundlaget er forskelsværdien  

 eller anskaffelsessummen, må det nedsættes i forhold til den årrække, hvori  

 virksomheden har ejet ejendommen forud for overgangsåret.
Var bygningens  

 antagelige levetid på anskaffelsestidspunktet eksempelvis 50 år, og  

 anskaffelsestidspunktet ligger 20 år forud for overgangsåret, er den værdi,  

 der skal lægges til grund for afskrivningerne på bygningen, 30/50 af  

 forskelsværdien (anskaffelsessummen).
Den således nedsatte forskelsværdi eller anskaffelsessum kan afskrives med  

 lige store årlige beløb over bygningens eller installationens restlevetid.
I  

 det ovenfor valgte eksempel udgør den årlige afskrivning 1/30 af den nedsatte  

 værdi.
b.
Ekstraafskrivninger, jfr. § 35A, stk. 6. En forudsætning for at kunne  

 foretage disse afskrivninger i overgangsåret er, at bygningen eller  

 installationen er anskaffet af virksomheden tidligst 9 år forud for  

 overgangsåret.
 Hvis der herefter kan foretages ekstraafskrivning, sker afskrivningen på  

 grundlag af enten forskelsværdien eller anskaffelsessummen, såfremt denne  

 sidste dokumenteres at være højere end forskelsværdien.
I modsætning til den under a. omtalte almindelige afskrivning, sker  

 ekstraafskrivninger på grundlag af den fulde forskelsværdi eller  

 anskaffelsessum og kan i alt højst andrage 40 pct. heraf.
I intet indkomstår  

 kan der dog ekstraafskrives mere end 10 pct. af forskelsværdien eller  

 anskaffelsessummen.
 På de her omhandlede bygninger og installationer kan ekstraafskrivning kun  

 foretages i de efter anskaffelsen følgende 9 indkomstår.
 41. Fortjeneste ved afståelse m.v. af bygninger eller  

 installationer.
a.
Ved afståelse eller afhændelse af en bygning eller installation, som  

 har været genstand for ekstraafskrivninger, finder reglen i § 2, nr. 2, i lov  

 om særlig indkomstskat m.v., jfr. afskrivningslovens § 28, anvendelse.
Ved  

 opgørelsen af fortjenesten skal som anskaffelsessum benyttes det beløb,  

 hvorpå der som nævnt ovenfor under pkt. 40 a) foretages almindelige  

 afskrivninger, med fradrag af samtlige de fra og med overgangsåret foretagne  

 afskrivninger, såvel de almindelige afskrivninger som ekstraafskrivningerne.  

 Den skattepligtige del af fortjenesten kan dog ikke overstige de nævnte  

 afskrivninger.
b.
Ved afståelse af fast ejendom beskattes eventuel fortjeneste efter  

 bestemmelsen i § 2, nr. 13, i lov om særlig indkomstskat m.v., og  

 beskatningen finder sted, hvad enten bygningerne har været genstand for  

 afskrivning eller ej.
For ekstraafskrevne ejendomme kan der således blive  

 tale om beskatning såvel efter nævnte lovs § 2, nr. 2, som efter den her  

 omtalte bestemmelse.
Ved opgørelsen af fortjenesten efter denne bestemmelse  

 fastsættes anskaffelsessummen efter reglerne i nævnte lovs § 7A.
 42. Hvis virksomheden benytter den i  

 afskrivningslovens § 19 givne adgang til at udskyde afskrivning på bygninger  

 og installationer, der var i virksomhedens besiddelse ved begyndelsen af  

 overgangsåret, er der ved senere nedrivning eller udskiftning af bygningen  

 eller installationen adgang til et nedrivningsfradrag efter reglerne i  

 afskrivningslovens § 24, stk. 2. Fradraget vil dog kun kunne andrage de  

 afskrivninger, som efter de ovenfor beskrevne regler kunne have været  

 foretaget som almindelige afskrivninger i overgangsåret og senere indkomstår.
 43. Afskrivningslovens regler om bygningsafskrivninger  

 kan fraviges i tilfælde, hvor der påhviler virksomhedens bygninger  

 hjemfaldsforpligtelse eller anden forpligtelse af lignende art, det vil  

 f.eks. sige tilfælde, hvor bygninger er opført på lejet grund med  

 forpligtelse til at aflevere grunden i ryddeliggjort stand ved lejeperiodens  

 udløb.
På bygninger med hjemfaldsforpligtelse foretages afskrivningen efter de  

 herom givne særlige regler og tabeller.
Den for tiden gældende tabel er  

 gengivet i "Meddelelser fra Statens Ligningsdirektorat og  

 Ligningsrådet" fra januar 1957, pag. 66 ff.
Bygninger på lejet areal kan afskrives over lejeperioden, såfremt det må  

 antages, at lejemålet ikke vil kunne fortsættes udover den aftalte  

 lejeperiode.
Bygninger af denne art, som var i virksomhedens eje ved  

 begyndelsen af overgangsåret, kan afskrives over den resterende lejeperiode,  

 og det beløb, der kan afskrives, er den del af bygningens anskaffelsesum, som  

 forholdsmæssigt svarer til den ved nævnte indkomstårs begyndelse resterende  

 del af lejeperioden og hele lejeperioden.
I dette tilfælde kan bygningens  

 vurderingssum som medregnet i formueopgørelsen ved den sidste  

 skatteansættelse efter de hidtidige regler ikke træde i stedet for  

 anskaffelsessummen.
Der henvises i øvrigt til kap.
VI, afsnit D, i skattedepartementets  

 cirkulære nr. 172 af 31. oktober 1957 angående lov nr. 199 af 6. juli 1957 om  

 skattefri afskrivninger m.v.
44. Udgifter til ombygning af lejede lokaler kan  

 afskrives, jfr. kap.
VI, afsnit E, i skattedepartementets ovenfor nævnte  

 cirkulære nr. 172 af 31. oktober 1957 angående lov nr. 199 af 6. juli 1957 om  

 skattefri afskrivninger m.v.
 For udgifter af den nævnte art, som var afholdt ved begyndelsen af  

 overgangsåret, kan der kun afskrives den del, der forholdsmæssigt svarer til  

 den ved nævnte indkomstårs begyndelse resterende del af lejeperioden og hele  

 lejeperioden.
45. I medfør af § 15 i lov om særlig indkomstskat m.v.  

 (jfr. lovbekendtgørelse nr. 122 af 6. april 1967) er der adgang til skattefri  

 afskrivning på vederlag m.v. vedrørende visse af de i samme lovs § 2 nævnte  

 formuegoder og rettigheder m.v.
Det drejer sig om vederlag for good-will,  

 patentret, ret til mønster eller varemærke og retten ifølge udbytte-,  

 forpagtnings- eller lejekontrakter samt om vederlag for påtagelse af  

 konkurrenceklausuler og for afløsning af visse pensionstilsagn, når  

 vederlaget udgør 5 pct. eller mere af virksomhedens samlede lønudgifter i det  

 pågældende indkomstår.
Afskrivningsperioden for sådanne vederlag m.v. er  

 begrænset og løber fra tidspunktet for de pågældende rettigheders  

 erhvervelse.
Vederlag for rettigheder af den nævnte art, som var erhvervet  

 ved begyndelsen af overgangsåret, kan kun afskrives for den dels vedkommende,  

 som forholdsmæssigt svarer til den del af afskrivningsperioden, der resterede  

 ved overgangsårets begyndelse og hele perioden fra rettighedens erhvervelse  

 til afskrivningsperiodens udløb.
 Ved senere afståelse af de ovenfor nævnte rettigheder m.v. opgøres den  

 skattepligtige fortjeneste eller tabet med udgangspunkt i anskaffelsessummen  

 med fradrag af de skattefri afskrivninger, som er foretaget fra og med  

 overgangsåret.
 46. Er der i et eller i begge de to indkomstår, der  

 umiddelbart går forud for overgangsåret, fremkommet et skattemæssigt  

 underskud, kan dette med den begrænsning, der følger af reglen i  

 ligningslovens § 15, overføres til fradrag i den skattepligtige indkomst for  

 overgangsåret eller eventuelt det følgende indkomstår.
B.
Virksomheder der beskattes som indkøbsforeninger.
 47. For virksomheder, der som indkøbsforeninger er  

 skattepligtige i henhold til § 1, stk. 1, nr. 3 a, eller § 1, stk. 2, 2.  

 pkt., medfører ændringerne i loven ikke principielle ændringer i reglerne for  

 indkomstopgørelsen, og der er derfor ikke givet særlige overgangsregler for  

 disse virksomheder.
 Med hensyn til spørgsmålet om overførsel af underskud for skatteårene  

 1966-67 og 1967-68 til skatteåret 1968-69 og eventuelt det følgende skatteår  

 henvises til omtalen under pkt. 19.
C.
Virksomheder der beskattes som produktions- og salgsforeninger.
 48. For virksomheder, der som produktions- og  

 salgsforeninger er skattepligtige i henhold til § 1, stk. 1, nr. 4, medfører  

 ændringerne i loven ikke principielle ændringer i reglerne for  

 indkomstopgørelsen, og der er derfor ikke givet særlige overgangsregler for  

 disse virksomheder.
 Med hensyn til spørgsmålet om overførsel af underskud for skatteårene  

 1966-67 og 1967-68 til skatteåret 1968-69 og eventuelt det efterfølgende  

 skatteår henvises til omtalen under pkt. 26.
 Skattedepartementet, den 3. oktober  

 1967.
H.
P.
Gøtrik.
