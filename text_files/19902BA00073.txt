Nr BSF 73 Forslag til folketingsbeslutning om en lov om inddrivelse af offentlige  

 tilgodehavender Fremsat af Pia Gjellerup (S) Dorte Bennedsen (S) Hans Erenbjerg (S) Ove  

 Fich (S) Klaus Hækkerup (S) Karen Jespersen (S) Lykketoft (S) Lissa Mathiasen  

 (S) Anne-Marie Meldgaard (S) Lone Møller (S) Stavad (S) den 23. april 1991 Regeringen pålægges hurtigst muligt og inden den 1. januar 1992 at fremsætte forslag i Folketinget til en lov om fremgangsmåden ved inddrivelse af offentlige tilgodehavender og nødvendige følgeændringer i anden lovgivning med virkning hurtigst muligt og senest fra den 1. januar 1993.
 Lovforslaget skal omfatte følgende emner:
1. Offentlige tilgodehavender 2. Mindstebeløbsbestemmelser 3. Gebyrregler 4. Rentebestemmelser 5. Rykkerprocedure 6. Inddrivelsesmidler:
a.
Afdragsordning b.
Modregning c.
Lønindeholdelse d.
Udlæg 7. Afgangsføring og genoptagelse 8. Forældelse 9. Kreditstramninger 10. Erhvervsbegrænsninger 11. Offentligt skyldnerregister 12. Strafansvar.
Bemærkninger til forslaget Almindelige bemærkninger Gennem de seneste år er antalet af restancer til det offentlige og de  

 samlede skyldige beløb vokset.
Således er antallet af restancer i perioden  

 fra 1985 til 1989 steget med 50 pct., mens de samlede offentlige  

 tilgodehavender i samme periode er steget med 100 pct.
Talrige rapporter omhandlende emnet har set dagens lys.
Oktober 1987  

 (Finansministeriet), november 1988 (Budgetdepartementet), november 1990  

 (Finansministeriet m.fl. og Kommunernes Landssammenslutning m.fl.), januar  

 1991 (Told- og Skattestyrelsen) og april 1991 (Kommunernes Landsforening).
Nu er det tid at handle.
Resultaterne vil under alle omstændigheder være  

 lang tid undervejs.
Der er en række initiativer, der ikke kræver lovgivning, men som er  

 knyttet til arbejdstilrettelæggelsen hos den enkelte offentlige myndighed.  

 Heri indgår en række emner, hvor stat og kommuner kan mindske antallet af  

 restancer gennem forebyggende restancearbejde.
Det drejer sig i afgørende  

 grad om arbejdet med forskudsregistrering, skønsmæssige ansættelser af  

 indkomst og foreløbige fastsættelser inden for afgiftsområdet.
En løbende  

 forbedring af arbejdstilrettelæggelsen og eventuelt hertil knyttede  

 nødvendige justeringer i lovgivningen forventes at fortsætte sideløbende med  

 et større og samlet initiativ på restanceområdet.
Beslutningsforslaget skal ses i sammenhæng med beslutningsforslag nr.
B 72  

 om en fælles inkassovirksomhed og beslutningsforslag nr.
B 71 om  

 erhvervsbegrænsninger som følge af restance til det offentlige.
 Den samlede målsætning for gennemførelsen af de tre forslag er:
I Øget inddrivelseseffekt II Fjernelse af dobbeltadministration III Enklere forhold for skyldnere IV Ensartede regler for gebyrer, renteberegning, afdragsordninger,  

 afskrivning, genoptagelse, modregning, udlæg m.v.
 V Øget sikkerhed i samfundet gennem ligebehandling og effektivitet.
Nærværende beslutningsforslag omhandler gennemførelsen af en samlet  

 inddrivelseslov, således at alle offentlige tilgodehavender kan blive  

 behandlet ensartet.
I dag er det eksempelvis meget forskelligartet, hvilke  

 gebyr- og renteregler der anvendes i forhold til den enkelte fordring.  

 Endvidere vil det blive sikret, at restanter behandles efter ensartede  

 regler, der sikrer den størst mulige effektivitet og dermed den størst mulige  

 retssikkerhed for såvel den enkelte skyldner som for, ikke mindst, de mange,  

 der betaler enhver sit til tiden.
Bemærkninger til forslagets enkelte punkter Ad punkt 1 Loven skal omfatte inddrivelse af enhver ydelse, der opkræves eller  

 inddrives af det offentlige ved en offentlig myndighed eller en institution  

 underlagt en offentlig myndighed.
Beløb behandles efter inddrivelsesloven,  

 når de ikke er betalt rettidigt i henhold til de herom gældende regler i den  

 relevante lovgivning.
 Som eksempler på ydelser, der skal være omfattet, kan nævnes skatter,  

 afgifter, udlagte bidrag, tilbagebetalingspligtig bistandshjælp,  

 daginstitutionsbetaling, bøder, biblioteksgebyrer, boligstøtte, licens og  

 studiestøtte.
 Det skal tydeligt angives på indbetalingskort eller ved anden skriftlig  

 meddelelse til skyldneren, at udlæg for skyldige beløb kan foretages uden  

 forudgående forkyndelse eller bekendtgørelse, hvis ikke beløbet indbetales  

 inden en tydeligt angivet sidste rettidige indbetalingsfrist.
Ad punkt 2 Beløb på under 2.000 kr. i samlet restance opkræves ikke, men indregnes i  

 skatteansættelsen for det følgende skatteår med den pr. 15. juli hvert år  

 opgjorte restance inkl. renter og gebyr.
Beløb mindre end 100 kr. afskrives  

 dog.
Ad punkt 3 Der gælder i dag meget forskelligartede gebyrregler for behandlingen af  

 restancer til det offentlige.
Nogle gebyrer er fastsat ved lov, eksempelvis  

 kildeskattelovens § 57, stk. 2, om indeholdelsespligtiges erlæggelse af gebyr  

 ved for sen indgivelse af redegørelse for indeholdt A-skat, andre er fastsat  

 ved individuelle vedtagelser, eksempelvis gebyrreglementer vedtaget af en  

 kommunalbestyrelse om gebyrer ved for sen indbetaling af forbrugsafgifter.
De mange gebyrbestemmelser skal afløses af mere ensartede regler, hvor  

 restancearterne fordeles i forhold til regler om startgebyr og rykkergebyr,  

 og hvor der fastsættes udlægsgebyr og andre gebyrer for nødvendige retsskridt  

 for de samlede restancer.
Gebyrerne kan fastsættes i såvel kronebeløb som  

 procentbeløb med eventuelle minimums- og maksimumsgrænser.
 Ved fastsættelsen skal der pålægges forholdsvis større gebyrer for sådanne  

 skyldige beløb, der fremkommer som følge af indeholdelsespligt, A-skat, moms  

 og andre udgifter, da der her er tale om beløb, som det er betroet den  

 pågældende at indbetale til det offentlige.
Ad punkt 4 På samme måde som med gebyrerne findes der utallige rentebestemmelser.  

 Også her ønskes en samling af reglerne, således at ethvert offentligt  

 tilgodehavende behandles ensartet.
Herefter vil en forrentning kunne ske af  

 det til enhver tid værende samlede skyldige beløb.
Rente tilskrives hver den 1. i måneden med 1 pct. af den på det tidspunkt  

 værende restance.
Forrentningen er herved godt 12 pct. pro anno.
Der gives  

 ikke fradrag i den skattepligtige indkomst for renter efter denne  

 bestemmelse.
Det kan overvejes at indføre en generel bestemmelse om adgang til at  

 eftergive rentetilskrivningen eller eventuelt at berostille fremtidig  

 rentetilskrivning, såfremt det herved vil være muligt at etablere en  

 forsvarlig afdragsaftale med en restant.
Bestemmelsen kendes i dag fra  

 personskatteområdet.
Ad punkt 5 Den enkelte offentlige myndighed overgiver et tilgodehavende til  

 inddrivelse ved den fælles offentlige inkassovirksomhed, når beløbet ikke er  

 rettidigt indbetalt efter de fastsatte regler herom i den relevante  

 lovgivning.
Såfremt indbetaling af det skyldige beløb finder sted, inden  

 rykkerskrivelse er udsendt fra inkassovirksomheden, er den fordringshavende  

 myndighed berettiget til at trække restancen tilbage.
Enhver indbetaling skal efter udsendelse af rykkerskrivelse foregå til  

 inkassovirksomheden.
Såfremt den fordringshavende myndighed modtager  

 indbetalinger på en restance, videresendes beløbet til inkassovirksomheden.
Når inkassovirksomheden modtager et tilgodehavende til inddrivelse,  

 udskrives en rykker, der indeholder oplysning om restancen, om tilskrevet  

 gebyr og om gebyr- og rentebestemmelser.
Herudover gives der oplysning om  

 indsigelsesadgang til den fordringshavende myndighed og om reglerne for  

 inddrivelse af en offentlig fordring.
Endelig oplyses saldoen på skyldnerens  

 eventuelle restancekonto.
 Den fordringsgivende myndighed er forpligtet til at meddele enhver ændring  

 i opgørelse af et restancebeløb, der skyldes ændring i grundlaget for dets  

 opgørelse, f.eks. fejl, nye oplysninger m.v.
Ad punkt 6 Enhver fordring omfattet af inddrivelsesloven kan inddrives på følgende  

 måder:
a.
Afdragsordning b.
Modregning c.
Lønindeholdelse d.
Udlæg.
Grundlaget for al inddrivelsesarbejde skal være en nøje vurdering af  

 restantens økonomiske formåen, således at der tages hensyn til, hvad  

 pågældende kan udrede uden at komme til at mangle, hvad der må anses for  

 nødvendigt til eget eller familiens ophold.
Hvis det konstateres, at der ikke  

 er betalingsevne, ydes henstand.
Ad a.
Afdragsordning Den fælles offentlige inkassovirksomhed skal søge etableret en  

 afdragsordning med skyldneren, såfremt der ikke er begrundet formodning om,  

 at der derved skabes en væsentlig risiko for tab.
En sådan risiko bedømmes ud  

 fra kendskabet til den pågældende skyldners forhold.
Inkassovirksomheden vil  

 sædvanligvis søge en afdragsordning etableret på baggrund af et foretaget  

 udlæg, jf. nedenfor, der sikrer den pågældende fordring i tilfælde af en  

 misligholdelse af afdragsordningen.
Afdragsordninger kan kun etableres, såfremt der er mulighed for at opnå en  

 afvikling af restancen i løbet af en overskuelig periode.
I tilfælde af  

 misligholdelse af en afdragsordning er der umiddelbart adgang til at foretage  

 lønindeholdelse.
Ad b.
Modregning Enhver udbetaling fra en offentlig myndighed eller institution omfattet  

 af inddrivelsesloven til en person, virksomhed eller selskab skal modregnes i  

 en eventuel restance.
Det gælder dog ikke udbetaling af løn eller pension,  

 hvori der er indeholdt A-skat, børnefamilieydelse, sociale ydelser m.v. eller  

 udbetalinger som følge af almindelig privatretlig samhandel med det  

 offentlige som kontraktspartner.
Der iværksættes et udredningsarbejde for at få belyst fordele og ulemper  

 ved en adgang til modregning mellem ægtefæller.
Der tages herefter stilling  

 til en eventuel udvidelse af modregningsadgangen.
Ad c.
Lønindeholdelse I gældende lovgivning er der hjemlet lønindeholdelsesadgang for en lang  

 række restancearter.
Der kan makimalt indeholdes 15 pct. af løn m.v. efter  

 betaling af forskudsskat.
Denne hovedregel skal fastholdes.
En forøgelse af  

 procentsatsen vil stille mange mindre restanter i en helt urimelig situation,  

 hvorfor der ville skulle gøres usædvanligt mange undtagelser med henvisning  

 til den generelle regel om social hensyntagen.
Der har været enkeltstående problemer med løbende månedlige ydelser, der  

 er større end den månedlige lønindeholdelsesmulighed.
Dette gælder  

 eksempelvis daginstitutionsområdet, hvor det ikke er, eller skal være, muligt  

 at opsige barnet.
En undersøgelse af problemet har vist, at det er meget få  

 tilfælde, og at restancerne er meget beskedne og tilmed faldende.
Da der  

 månedligt kun er tale om små beløb, vil gebyrer og forrentning tilsammen  

 afskrække de fleste fra at spekulere i forholdet.
Endvidere er det jo sådan,  

 at man under alle omstændigheder hæfter for restancen.
Endelig vil en  

 takstreform som foreslået af Socialdemokratiet med maksimal forældrebetaling  

 på 25 pct., obligatorisk søskenderabat og forbedrede fripladsgrænser fjerne  

 problemet.
Ad d.
Udlæg Ethvert tilgodehavende omfattet af dette forslag vil kunne inddrives ved  

 foretagelse af udlæg.
Udlæg foretages af de offentlige pantefogder efter  

 reglerne i retsplejelovens kapitler 45-47.
 I øvrigt henvises til en tilsvarende anvendelse af reglerne i den gældende  

 inddrivelseslov vedrørende skatter og afgifter §§ 6-10. I forbindelse med det  

 under litra b nævnte udredningsarbejde belyses virkningerne af en udvidelse  

 af reglen i kildeskattelovens § 72, stk. 2, om udlægsret hos ægtefælle.
Ad punkt 7 Med de gældende regler for behandling af offentlige tilgodehavender sker  

 der en meget forskellig afgangsføring af de enkelte restancer.
Ved en samling  

 af inkassofunktionen opnås en ensartet behandling, idet det fremtidigt ikke  

 vil være den enkelte restance, men derimod den enkelte restant, der bedømmers  

 i forhold til den samlede restance.
Delvis afgangsføring af en restance,  

 eksempelvis i forbindelse med en akkord eller gældssanering, effektueres  

 lineært over de enkelte restancer, således at de enkelte fordringshavere  

 ligestilles med hinanden.
 Den fælles offentlige inkassovirksomhed er berettiget til at foretage  

 styring og løbende opfølgning af afgangsførelse af uerholdelige restancer.  

 Der opnås herved et mere retvisende billede af den samlede restancesituation.
Ad punkt 8 Reglerne i 1980-loven (forældelsesloven) gælder for ethvert offentligt  

 tilgodehavende på nær de pantsikrede tilgodehavender, for hvilke den  

 almindelige lovgivning om panterettigheder gælder.
Herefter sker der  

 forældelse af et tilgodehavende, når der er gået 5 år med henstand med  

 betaling af en restance, uden at der har været betalingsevne.
Bistandslovens  

 særlige regel om forældelse af tilbagebetalingspligtig bistandshjælp i § 27,  

 stk. 4, ophæves, mens reglen i stk. 1 gøres generel for enhver skyld til det  

 offentlige, jf. indledningen til pkt. 6 om vurdering af den enkelte skyldners  

 økonomiske formåen.
Ad punkt 9 Mange restancer på skatte- og afgiftsområdet opstår på baggrund af meget  

 gunstige betalingsterminer og en vid adgang til at ændre forskudsansættelse.
Det må generelt overvejes, hvad der kan gennemføres af lovændringer, der  

 sikrer en bedre kontrol med forskudsregistreringer og en hurtigere  

 opfølgning.
Senest har en lovændring modvirket dette ønske ved gennemførelse  

 af ændring i kildeskattelovens § 59 med virkning for indkomståret 1990,  

 hvorved muligheden for at udskyde indbetaling af forskudsskat blev forøget  

 yderligere, hvor det modsatte burde have været tilfældet.
 Endvidere må det overvejes, hvilke undersøgelser der kan iværksættes for  

 bedst muligt at følge de økonomiske forhold i brancher, der erfaringsmæssigt  

 er udsatte, og hvilken rådgivning der kan gives personer og virksomheder med  

 likviditetsvanskeligheder.
Endelig må det overvejes, om der ikke generelt er for lange  

 betalingsterminer.
Et grelt eksempel er selskabsskatten, der først betales  

 mere end et år efter afslutning af regnskabsåret.
En begrænsning af fristerne  

 vil i nogen grad kunne hindre, at de betalingspligtige har anvendt pengene  

 inden betalingstidspunktet.
Det foreslås, at der skabes lovhjemmel for den fælles offentlige  

 inkassovirksomhed til at pålægge kortere frister for indbetaling af beløb,  

 der indeholdes på det offentliges vegne f.eks.
A-skat, moms og andre  

 afgifter.
Der tages udgangspunkt i de regler, der i dag gælder for adgang til at  

 fastsætte en kortere frist for indbetaling af indeholdt A-skat og afgivelse  

 af redegørelse, jf.
Statsskattedirektoratets cirkulære nr. 21 af 19. april  

 1988 om permanent inkasso.
Reglerne om permanent inkasso udvides med  

 bestemmelser om, at det er muligt at pålægge en virksomhed at stille  

 bankgaranti for betaling af forventede A-skattebeløb, moms og andre afgifter.
 I forbindelse med fastsættelse af kortere frister skal der så vidt muligt  

 gives meddelelse direkte til virksomhedens indehaver, der ofte ikke selv er  

 vidende om de forhold, der fører til indgrebet.
Ad punkt 10 Der henvises til det samtidig hermed fremsatte beslutningsforslag nr.
B  

 71 om erhvervsbegrænsninger som følge af restance til det offentlige.
Ad punkt 11 Der opretes et offentligt skyldnerregister, hvori skyldnere opregnes med  

 navn, adresse og skyldigt beløb.
Restancer inkl. renter og gebyrer, der ikke  

 overstiger 30.000 kr., optages ikke, ligesom restancer, der er omfattet af en  

 afdragsordning, ikke optages, så længe afdragsordningen overholdes.
Optagelse  

 i registeret skal ske på samme betingelser som for de eksisterende registre,  

 jf. reglerne i registerloven.
Dette indebærer, at der eksempelvis skal være  

 foretaget udlæg.
Registeret er offentligt tilgængeligt mod betaling af en afgift svarende  

 til omkostningerne ved at stille det til rådighed.
Det kan overvejes at lade  

 registeret indgå i eksisterende registre over privat gæld.
Forinden optagelse i skyldnerregisteret skal skyldneren underrettes herom.  

 Oplysningerne i skyldregisteret om den enkelte skyldner er tilgængelige for  

 skyldneren, jf. reglerne herom i lov om offentlige registre.
Skyldnere  

 slettes fra skyldnerregisteret inden 1 måned efter, at den samlede restance  

 er nedbragt til under 25.000 kr., eller efter, at der er indgået en  

 afdragsordning.
Erfaringerne har vist, at nogle selvstændige erhvervsdrivende har nydt  

 godt af, at offentlige restancer ikke har været offentligt tilgængelige i  

 modsætning til private restancer.
Dette har betydet, at privat gæld afdrages  

 forlods, mens der trækkes store beløb på den »offentlige  

 kassekredit«, da der ikke fra omverdenen reageres på oparbejdelsen af en  

 offentlig gældspost ved eksempelvis at standse for yderligere kreditgivning.  

 Et offentligt skyldnerregister vil ligestille betalingsviljen mellem private  

 og offentlige gældsposter, og betalingsmoralen i forhold til det offentlige  

 vil blive øget.
I forbindelse med gennemførelse af en inddrivelseslov skal der ske en  

 række konsekvensændringer i den gældende lovgivning.
Derudover vil der i det  

 sædvanlige lovgivningsarbejde skulle ske en stadig ajourføring af  

 bestemmelserne i relation til inddrivelsen gennem henvisninger til  

 inddrivelsesloven.
Der er her først og fremmest tale om oplysning om, at de  

 beløb, der skal betales til det offentlige, vil blive behandlet efter  

 reglerne i inddrivelsesloven.
En række bekendtgørelser og cirkulærer kan  

 sammenskrives, tydeliggøres og forenkles.
Dette forudsættes at ske løbende.
