Statens Plantetilsyn Gersonsvej 13 2900 Hellerup 10.05.89 Planter Avlskontrol 81 I dette kapitel findes reglerne for avlskontrol af planter samt  

 kommentarer til paragraffer og bilag i reglerne.
 Endvidere findes hovedlinierne for administration af planteordningen på  

 henholdsvis lokalkontor og Center for Gartneri.
81.2 Admin. lokalkontor - avlskontrol af planter 81.2.1 Kommentarer til reglerne (findes i bilag 1) ad § 3 Tilmeldelse til kontrollen m.v.
Tilmeldelse af en virksomhed sker en gang for alle.
Når nye virksomheder  

 konstateres, sørger lokalkontoret for tilmeldelse og indsendelse af form. 300  

 til Center for planter med påført registreringsnummer.
Form. 300 indsendes  

 sammmen med den første plantefortegnelse og inspektionsmeddelelse.
Numre til  

 nye virksomheder findes på en liste på lokalkontoret.
Tilmeldelsen af en  

 virksomhed foretages, så snart der er sikkerhed for, at virksomheden  

 producerer planter med salg for øje, også selv om produktionen først starter  

 senere på sæsonen.
Hvis en ny virksomhed ikke kan tilmeldes meddeles dette  

 til Center for Planter, som herefter skriftligt kontakter den pågældende.
 Om tilmeldelse til kontrollen kan iøvrigt siges følgende:
Minimumsgrænse Alle der sælger, udbyder til salg, fordeler eller på anden måde overdrager  

 planter til andre skal tilmeldes avlskontrollen.
I praksis administreres det sådan, at vi ikke blander os i hvad folk fx.  

 giver til naboen (privat). Haveselskabernes plantebyttedage har vi heller  

 ikke hidtil blandet os i.
Får det et større omfang hos enkelte bidragydere  

 kan vi evt. se nærmere på det.
 Annonceres der med salg af planter (skilt ved vejen eller ved annonce i  

 avisen) skal vedkommende kontaktes med henblik på tilmeldelse eller løfte om  

 at indstille produktion/salg.
 Dette bør løses af lokalkontoret, men checkning af telefon nr. i  

 klientregistret og evt. korrespondance med vedkommende skal ske via Centret.
Krydderurter Virksomheder der producerer krydderurter til eksport skal tilmeldes  

 avlskontrollen.
Virksomheder der alene producerer krydderurter til salg i  

 Danmark skal ikke tilmeldes avlskontrollen.
Akvarieplanter Ved akvarieplanter forstås varm-tempererede, subtropiske eller tropiske  

 planter beregnet til brug i temperaturkontrollerede vandtanke.
Produktion af  

 akvarieplanter skal ikke tilmeldes avlskontrollen.
Vandplanter Ved vandplanter forstås alle planter (med undtagelse af akvarieplanter)  

 der er beregnet til at vokse mere eller mindre nedsænket i vand.
Produktion  

 af vandplanter skal avlskontrolleres.
(Jule)træer med rod (Jule)træer der ønskes solgt med rod skal være tilmeldt avlskontrollen  

 idet de betragtes som en »plante til plantning«.
Ejerskifte Ved ejerskifte kan registreringsnummeret bibeholdes.
Ændring af navn m.v. foretages på næste inspektionsmeddelelse.
På  

 inspektionsmeddelelsen anføres navn på tidligere ejer, samt dennes reg. nr.  

 og tlf. nr., hvis disse numre er blevet ændret.
Kun i de tilfælde hvor der i  

 perioden fra 1. oktober og indtil ejerskiftedatoen ikke har været foretaget  

 inspektion i virksomheden bør den ny ejer tilmeldes via form. 300. Den gamle  

 ejer vil i denne situation få tilsendt en kreditnota, mens den nye ejer vil  

 få tilsendt en faktura.
I andre ejerskiftesituationer må afregning af gebyr  

 for avlskontrol ske mellem den gamle og nye ejer.
Afmelding Afmelding sker via lokalkontoret.
Ved forespørgsel fra Center for Planter  

 om rigtigheden af en virksomheds ophør, tager lokalkontoret omgående kontakt  

 med virksomheden og meddeler resultatet på en inspektionsmeddelelse.
Det skal  

 bemærkes, at afmelding først kan ske, når virksomheden er ophørt.
 ad § 4 Plantefortegnelse m.v.
Plantefortegnelse (form. 301) udarbejdes af kontrolløren i samarbejde med  

 virksomheden ved det første kontrolbesøg i virksomheden hvert kalenderår.  

 Planteantal angives altid i hele tusinder.
Vedrørende arealangivelse skal  

 denne omfatte det maksimale dyrkningsareal, der forventes i produktion i  

 årets løb.
Arealændringer skal følgelig kun anføres, hvis disse er udover  

 sæsonsvingninger.
Frilandsarealer angives altid i ha (2 decimaler). Arealer  

 med drivbænke samt drivhuse indtil 100 m i frilandsvirksomheder betragtes som  

 friland.
Arealer med væksthusplanter på friland, fx Hebe og Hydrangea,  

 opgives som frilandsarealer.
 Væksthusarealer angives altid i m2. Arealer med drivbænke i  

 væksthusgartnerier betragtes som glasdækket areal.
 Ved arealangivelser forstås for væksthus det totale glasdækkede areal og  

 for friland det areal der er afgrænset af læhegn, større veje eller andet.
 Der sker således ingen fradrag for gangarealer på produktionsarealet eller  

 areal mellem planterækker.
 Derimod medregnes gårdsplads, privat have, fyrrum, pakkerum m.v. ikke i  

 arealangivelsen.
 Lejede arealer, såvel friland som væksthus, skal medregnes af lejeren,  

 selv om lejemålet er kortvarigt.
ad § 5 Avlskontrollens gennemførelse Inspektionernes antal og tidspunkt fastsættes af lokalkontoret.
Det bør generelt tilstræbes, at hver planteproduktion som minimum skal  

 kontrolleres een gang.
Ved fastsættelse af antallet af besøg bør der tages  

 udgangspunkt i hvilken type virksomhed der er tale om:
A.
S-virksomheder Efter aftale med de svenske plantesundhedsmyndigheder, skal der udføres  

 inspektioner, hver 3. uge.
 I perioder hvor der ikke produceres kulturer omfattet af S-godkendelsen  

 afpasses kontrolhyppigheden efter de kulturer, der findes i virksomheden.
 Når produktionen af Chrysanthemum/Dendranthema genoptages udføres  

 inspektion med 3 ugers intervaller i 3 måneder forud for eksportstart, sådan  

 som det er aftalt med det svenske plantetilsyn.
B.
Canadavirksomheder Det nødvendige antal inspektioner afhænger af antallet af  

 planteproduktioner, som ønskes eksporteret.
Hver planteproduktion, der  

 specielt skal Canada-godkendes skal være kontrolleret 3 gange.
 Se desuden håndbog 12 - Canada.
C.
Dendranthema, Pelargonium, Gerbera Ifølge EF's plantesundhedsbestemmelser, skal Dendranthema og Gerbera  

 inspiceres mindst en gang om måneden.
Chrysanthemum frutescens skal ligeledes  

 inspiceres en gang om måneden, men produktionen af denne art sker imidlertid  

 kun i en del af året.
Pelargonium skal kontrolleres i vækstperioden, men der  

 er ikke direkte krav om frekvens.
D.
Andre potteplantevirksomheder få kulturer/år Denne type dækker over potteplantevirksomheder - med få  

 planteproduktioner, der fx er tidsbegrænsede eller - med planteproduktioner,  

 der har en lang produktionsperiode.
 Ved detailkendskab til gartneriernes forventede produktioner, vil antallet  

 af besøg ved planlægning på lokalkontorerne kunne begrænses til 3  

 inspektioner.
E.
Andre potteplantevirksomheder mange kulturer/år Denne type dækker over potteplantevirksomheder - med mange forskellige  

 arter i produktion eller - med mange hurtige planteproduktioner igennem  

 virksomheden på et år.
 Virksomheden må inspiceres ca hver anden måned.
F.
Småplanter - grønsager For en del arter fx tomat, selleri og peber er der et EF krav om  

 inspektion 1 gang om måneden i produktionsperioden.
 For disse virksomheder kan der holdes kontrol med alle planteproduktioner  

 ved i gennemsnit, at inspicere virksomhederne hver 6 uge.
G.
Formeringsgartnerier I produktionsperioder, hvor planterne har en hurtig vækst vil tilsynet  

 tilstræbe inspektion hver 3. uge.
 På andre tider af året vil inspektionerne falde med længere intervaller.  

 Dette er dog stærkt afhængig af typen af kultur.
 På årsbasis vil disse virksomheder skulle besøges ca 8 gange.
H.
Udplantningsplanter Afhængig af sortimentet og dermed hvor lang en produktionsperiode der er  

 tale om, skal der udføres en eller to inspektioner.
I gennemsnit er der  

 stipuleret med 1,5 inspektioner.
I.
Stedmoder I disse virksomheder udtages der en jordprøve ved en tidlig inspektion og  

 gerne året inden planterne er salgsklare.
Selve stedmoderproduktionen  

 inspiceres normalt kun en gang.
J.
Planteskoler m/frugttræer og -buske Findes der i planteskolen fersken, skal der inspiceres meget tidligt for  

 at kunne konstatere ferskenblæresyge.
I løbet af sommeren placeres yderligere  

 to inspektioner.
I virksomheder med solbær ig hassel er det endvidere  

 nødvendigt med vinterinspektion.
Dette betyder i gennemsnit 3 inspektioner.
K.
Forstplanteskoler Disse inspiceres normalt kun en gang.
L.
Planteskoler For at få mulighed for at se symptomer i forskellige kulturer placeres der  

 to inspektioner.
Den første lægges i juni - juli og den anden i august -  

 september.
M.
Plantehandlere Disse inspiceres normalt kun en gang i løbet af sommerperioden.
N.
Jordbær Tidligere har planteproducenter af jordbærplanter været inspiceret to  

 gange i den første del af sommeren.
Fremover vil det formentligt være klogt  

 at lægge et efterårssyn for at undersøge moderplanterne for evt. symptomer på  

 rødmarv.
O.
Løgavlere Der inspiceres 1-2 gange.
Desuden udtages jordprøver evt. året før.
For  

 skalotteløgs vedkommende skal der i september udtages løg til  

 vinterafprøvning.
P.
Blomsterløg Blomsterløgavlere må ofte aflægges 4 besøg, da der skal inspiceres under  

 de enkelte sorters blomstring og nogle uger senere.
Tilrettelæggelse Til hjælp ved tilrettelæggelse af antallet og tidspunkterne for  

 inspektionerne udsendes ved året begyndelse en edb-liste med alle  

 virksomheder tilknyttet lokalkontoret.
På listen kan inspektionsmåned  

 angives.
Ved tilrettelæggelsen af kontrollen bør det tilstræbes at gøre denne så  

 målrettet som muligt.
Dvs. virksomheder med problemer bør besøges oftere end  

 andre, mens virksomheder hvor der erfaringsmæssigt næsten aldrig er  

 skadegørere kan få færre besøg.
Alle virksomheder skal dog have mindst et  

 besøg årligt.
Afbrydelse af kontrollen Hvis der under avlskontrollen i en virksomhed konstateres angreb af, eller  

 der er mistanke om angreb af skadegørere anført i bilag 1 I  

 (0-toleranceskadegørere), hvor kontrolløren kan tænkes at kunne overføre  

 smitte, må der ikke gennemføres avlskontrol i andre virksomheder, før der er  

 foretaget nødvendigt skift af tøj og fodtøj og kontrolløren har haft  

 lejlighed til at vaske sig.
 Der bør endvidere udvises den fornødne forsigtighed, hvis der konstateres  

 andre skadegørere med stor smitterisiko.
Planteprøver udtages i tilfælde, hvor en skadegører ikke med sikkerhed  

 kan bestemmes på stedet.
Prøven hjembringes til lokalkontoret og kan  

 skadegøreren heller ikke med sikkerhed bestemmes her, indsendes prøven til  

 tilsynets laboratorium.
I sådanne tilfælde skrives som skadegører på  

 inspektionsmeddelelsen: 999 Skadegørere til undersøgelse Når laboratoriesvaret foreligger, skal der laves en ny  

 inspektionsmeddelelse (uden inspektionsdato hvor 999 slettes og erstattes af  

 den konstaterede skadegører.
Prøven emballeres omhyggeligt før afsendelse: - Potteplanter anbringes  

 enkeltvis i 2 plastposer; en pose stramt om potten og rodhalsen og dernæst en  

 luftfyldt pose om hele planten.
Potterne stilles fast i spænd i en kasse, og  

 mellemrum udflydes med krøllet papir el. lign. - Løse plantedele fx skud  

 eller grene lægges i luftfyldte plastposer. - Hvis der er levende dyr (fx  

 trips) i prøven, indpakkes materialet først i papir, før det lægges i  

 plastposer.
Det hindrer, at dyrene drukner i kondensvand.
Prøven ledsages af form. 340, der udfyldes så udførligt som muligt.
Under  

 »Bemærkninger i øvrigt« kan anføres hvilken forbindelse, prøven er  

 udtaget i eller andre oplysninger, der evt. kan have betydning for  

 laboratoriets mulighed for at stille den rette diagnose.
Papirgangen af form.  

 340 er skitseret i et mediediagram foran i kapitlet.
 Hvis bestemmelse af en skadegører ikke skønnes at have indflydelse på  

 inspektionens resultat, må producenten henvises til selv at få angrebet  

 undersøgt.
 Jordprøver til undersøgelse for kartoffelcystenematoder.
 Pottekulturer:
I alle virksomheder, hvor markjord indgår i pottejorden, udtages  

 jordprøve(r) af jordbunken (1 prøve pr. 10 m3) eller af den mark, hvorfra  

 markjorden hentes, mindst en gang årligt, eller hver gang ny markjord indgår  

 i pottejorden.
Indgår markjord af forskellige oprindelser, prøves de hver for  

 sig.
Friland: 1) Planteskoler.
I nye virksomheder udtages 3 prøver pr. ha, og  

 det samme gælder for nye arealer (købte eller lejede) i »gamle«  

 virksomheder.
Derudover udtages ikke jordprøver i planteskoler, medmindre  

 særlige forhold gør sig gældende (se nedenfor). 2) I alle andre  

 frilandskulturer (fx spiseløg, blomsterløg, stedmoder, jordbær, potteplanter)  

 udtages 1 prøve pr. ha hvert år.
I virksomheder med planter på friland som  

 dyrker kartofler i virksomheden, undtages altid prøve(r) i kartoffelarealet.  

 Skønnes smitte at kunne være tilført jordfygning, oversvømmelse, tilført jord  

 osv.), udtages 1 prøve pr. ha i det pågældende areal.
 Generelle anvisninger vedrørende udtagningsteknik m.v. er beskrevet i  

 kapitel 62 om kartoffelcystenematoder.
 Jordprøven indsendes til laboratoriet ledsaget af form. 77.
 Papirgangen omkring form. 77 er illustreret i et mediediagram foran i  

 dette kapitel.
ad § 6 Godkendelsesklasser Klasse AA.
Selv om virksomheden ikke selv fremsætter ønske om godkendelse  

 i denne klasse, bør produktioner, som er berettiget dertil, tildeles denne  

 godkendelse.
Form. 302 udfyldes hvert år og i øvrigt, når plantemateriale  

 opfylder betingelserne for godkendelse i klasse AA.
Gul kopi indsendes  

 løbende til Center for Gartneri.
 Krav til plantematerialets oprindelse: For de arter og sorter, som er  

 opført i reglernes bilag 3 samt planteproduktioner, der ønskes godkendt i  

 klasse AA, betragtes fakturakopi fra AA-producent henholdsvis  

 planteopformeringsstation som fyldestgørende dokumentation.
ad § 7 Fortsat avlskontrol Ved frigivelse efter fortsat avlskontrol i henhold til § 7, stk. 4 a,  

 tages hensyn til skadegørerens indflydelse på produktionen, således:
 Planteproduktioner som har været angrebet af planteskadegører i bilag 1 I  

 kan ikke godkendes i klasse AA, men alene i klasse A.
ad § 8 Kassation Eventuel efterkontrol foretages, hvor lokalkontoret finder det påkrævet.
 I § 8 punkt c ændres 10% indtil videre til 20%.
ad § 9 Inspektionsmeddelelse Arbejdsskemaer er gode til generelle kommentarer m.v., men angreb af  

 skadegørere (resultatet af vores kontrol) skal skrives på  

 inspektionsmeddelelsen og ikke alene nævnes på arbejdsskemaet eller meddeles  

 mundtligt.
 En række eksempler på udfyldte inspektionsmeddelelser findes i bilag 3.
 Sammen med form. 301 (plantefortegnelse) udsender Center for Gartneri ved  

 årets begyndelse et eksemplar af inspektionsmeddelelsen påført virksomhedens  

 navn og adresseoplysninger.
 Ruderne på formularens top udfyldes af kontrolløren efter følgende  

 retningslinjer:
Meddelelse nr.
Nummerering af inspektionsmeddelelser påbegyndes 1. januar  

 og fortsætter til 31. december fortløbende for det pågældende reg.nr., uanset  

 at virksomheden kan omfatte flere kategorier, som ikke alle kan inspiceres  

 ved samme besøg.
Meddelelser »uden nr.« kan udskrives i de  

 tilfælde, hvor fx en registrering ønskes ophævet uden at virksomheden er  

 besøgt.
Se eksempel.
Meddelelser »uden nr.« må betragtes som  

 interne inspektionsmeddelelser og skal følgelig ikke sendes til virksomheden.
Insp.
Dato.
Dato for inspektionens udførelse.
Hvor en inspektion har  

 strakt sig over flere dage, er det datoen for den sidste dag, der anføres.  

 Det skal i øvrigt bemærkes, at det altid er inspektionsdatoen der skal  

 refereres til på senere inspektionsmeddelelser og ikke datoen, hvor  

 inspektionsmeddelelsen er udskrevet.
Virk. kat.
Der angives alle virksomhedens tilmeldte kategorier.
Insp. kat.
Det angives hvilken kategori(er), den pågældende inspektion  

 omfatter.
Angives med 1, 4, 5, 6 eller 7, ikke X.
Insp. kode.
Der angives kode for den næste inspektion af den pågældende  

 kategori.
 Formularens kolonner skal forstås således:
Kode/ Her føres et »G« for gentagelse og et »S« for  

 sletning.
Se eksempler.
 Kat. refererer til den aktuelle plantekategori som angivet i  

 plantefortegnelsen.
Nr. og Plantenavn m.m.
Nummer og plantenavn på den aktuelle plante  

 anføres i henhold til tilsynets fortegnelse over plantenavne (Håndbogen bind  

 VI, kapitel 85). I tilfælde af, at en planteart ikke er medtaget i håndbogens  

 plantefortegnelse, indsendes inspektionsmeddelelsens gule kopi med tydelig  

 markering herom i plantenummer-kolonnen.
Plantenavne uden nummer vil af  

 Center for Gartneri blive indtastet i »spørgelisten« se kap. 85.1  

 for yderligere oplysninger.
 Udover nr. og navn påføres andre nødvendige oplysninger til identifikation  

 af pågældende produktion, fx alder, grundstamme, hus nr., bord nr. osv.
Nr. og Skadegører m.m.
Nummer og navn på skadegører m.m. anføres i  

 henhold til tilsynets fortegnelse over skadegørernavne (Kapitel 84).
Angrebs % og Partiets størrelse.
Begge dele skal altid anføres.
Partiets størrelse.
I inspektionsmeddelelsens sidste kolonne angives det  

 omhandlede partis størrelse normalt ved antal planter.
Hvis der er flere  

 planter eller løg i en potte er det dog antal potter der anføres.
Angivelsen  

 kan aldrig være antal bundter, kasser eller anden ubestemmelig størrelse.
For  

 spiseløg angives partiets størrelse ved arealet og for blomsterløg ved kg  

 udplantede løg.
 Formularens rubrikker udfyldes med oplysninger om inspektionens resultat.
Kasserede.
Foruden plantenavn, alder, pottestørrelse, husnummer eller  

 andet til produktionens identifikation, præciseres, hvordan destruktionen  

 skal foretages, fx ved nedpløjning, affaldscontainer, afbrændring, ituhugning  

 eller overdækket kompostering, og der fastsættes en frist for dens udførelse.
 Produktioner, der har været i fortsat avlskontrol, og som kasseres,  

 anføres i denne rubrik med henvisning til den inspektionsmeddelelse, hvor  

 partiet blev stillet i fortsat avlskontrol.
Angivelsen skal i alle kolonner være identisk med oplysningerne i den  

 inspektionsmeddelelse, hvortil der refereres.
Se eksempler.
Fortsat avlskontrol.
Husk ved udskrivning af ny inspektionsmeddelelse at  

 videreføre eventuelle produktioner, der stadig skal stå i fortsat  

 avlskontrol, med henvisning til den inspektionsmeddelelse, hvor partiet  

 første gang blev stillet i fortsat avlskontrol.
Se eksempel.
Klasse A.
Ruden udfyldes med kryds, og pladsen anvendes i øvrigt til  

 meddelelse om frigivelse af produktioner fra fortsat avlskontrol, som ved  

 frigivelsen godkendes i klasse A.
Se eksempel.
Klasse A, registrering.
I denne rubrik anføres: Konstaterede angreb af  

 planteskadegørere anført i reglernes bilag 1 II, når angrebet ikke overstiger  

 tolerancerne.
Angreb af andre planteskadegørere end nævnt i bilag 1 II for så vidt  

 angrebet ikke medfører påbud, som er anført højere oppe på  

 inspektionsmeddelelsen.
Registreringer tjener som orientering ved følgende  

 inspektioner samt ved eksportkontrol, måske i en anden del af landet.
Klasse A, betingelser.
Denne rubrik anvendes for plantepartier, som efter  

 ansøgning til Center for Gartneri har opnået dispensation på særlige  

 betingelser fx blomsterløg til drivning.
Offentlig bekæmpelse.
Her anføres angreb af fx ildsot i virksomheden iht.  

 håndbogens kapitel 84.1.5., også selv om angreb i dyrkningsplanter er anført  

 i en af rubrikkerne ovenfor.
Se eksempel.
 Ildsot i virksomheden skal stå på statuslisten i et år (en vækstsæson) og  

 herefter slettes aktivt af lokalkontoret medmindre der fortsat konstateres  

 ildsot i virksomheden.
Kartoffelcystenematoder Konstateres kartoffelcystenematoder i en virksomhed, vil virksomhedens  

 registreringsnummer automatisk også være nematodlokalitetsnummeret.
Derfor skal der ved fund af kartoffelcystenematoder i virksomheden skrives  

 følgende på inspektionsmeddelelsen under offentlig bekæmpelse: 2490  

 Virksomheden 248 Kartoffelnematodlokalitet, partiel Denne oplysning skal skrives på alle fremtidige inspektionsmedelelser,  

 indtil kartoffelnematodlokaliteten ophæves af Center for Gartneri.
Specielle eksportgodkendelser.
Der anføres såvel plantenummer og navn som  

 den særlige godkendelse i henhold til håndbogens kapitel 84.1.6. se eksempel.
Sverige - Pottechrysanthemum, tomat, salat Når virksomheden efter ansøgning til Center for Gartneri og besøg af det  

 svenske plantetilsyn er blevet godkendt som S-virksomhed, anføres på  

 inspektionsmeddelelsen under specielle eksportgodkendelser:
 Denne oplysning anføres på alle kommende inspektionsmeddelelser - også for  

 de allerede godkendte S-virksomheder.
 S-godkendelse gives alene for pottechrysanthemum, tomat og salat.
 Hvis kulturen kan godkendes, skrives under specielle eksportgodkendelser  

 fx:
Sverige - Roser (perioden 15/4 - 30/9) På trods af forbudet mod indførsel af San Jose-Skjoldlus værtsplanter i  

 ovennævnte periode, kan væksthusproducerede miniroser i potter også  

 eksporteres til Sverige fra Danmark i sommerperioden hvis følgende  

 betingelser er opfyldt:
- Planterne skal være produceret i danske væksthuse (ingen reeksport og  

 ikke roser der i en periode har været dyrket på friland) - planterne skal være produceret på grundlag af urteagtige stiklinger fra  

 danske moderplanter - hvis virksomheden indfører formeringsmateriale af nye sorter fra  

 udlandet skal dette materiale holdes isoleret fra den øvrige planteproduktion  

 i minimum i 6 måneder - virksomhederne skal avlskontrolleres regelmæssigt af Statens  

 Plantetilsyn Hvis en virksomhed opfylder ovennævnte krav skrives følgende under  

 specielle eksportgodkendelser:
1 2420 Rosa hybrid 252 Godkendt til Sverige Kun virksomheder der har denne godkendelse kan eksportere miniroser til  

 Sverige i perioden 16. april - 30. september 1989.
Canada Ved Canada-godkendelser angives partiets størrelse i stk.
 Årstal for jordprøve skal anføres, hvis der er eller har været udtaget en  

 sådan.
 Ændringer i ejerforhold, adresse, telefonnumre m.v. eventuelt henvisning  

 til foretaget ændring i meddelelsens »hoved«.
 Oplysninger om virksomhedens ophør.
 Kopi af alle inspektionsmeddelelser sendes løbende til Center for Gartneri  

 under hensyntagen til at indtastninger til edb-systemet foregår hver fredag.
 Statuslister vil for kategori 1 blive udskrevet hver uge, mens for  

 kategorierne 4, 5, 6 og 7 vil nye statuslister kun blive udsendt, når der er  

 tilføjelser m.m.
Hver mandag vil kontorerne modtage statuslister.
Det skal understreges, at  

 oplysningerne i disse lister er sensitive, hvorfor de skal opbevares i aflåst  

 skab, når de ikke bruges.
Oplysninger på statuslisterne er fortrolige og må  

 ikke videregives til andre.
Listerne skal med jævne mellemrun sendes til  

 centret, hvor de vil blive destrueret.
ad § 10 Betingelser for salg Kravet om mærkning med korrekt botanisk navn gælder hver salgsenhed.
Hvor  

 omfattende producentens og de videre handelssteds mærkning skal være,  

 afhænger således alene af i hvilke enheder planterne sælges.
Undtaget fra  

 kravet om korrekt botanisk navn er salg i Danmark af planter der producerer  

 spiselige produkter.
For denne kategori kan anvendes dansk navn, men  

 sortsnavnet skal også angives.
For fx kål- og porreplanter til salg i Danmark i småbakker kan det dog  

 accepteres, at der i stedet for sortsnavn skrives fx. »Vinterporre«  

 eller »Hvidkål efterår/vinter«.  ad Bilag 1 I.
Planteskadegørere, der ikke må forekomme Ingen plantepartier angrebet af planteskadegørere i dette bilag må  

 frigives til salg.
Tolerancen er 0.
 Hvis der er udsigt til at en 0-toleranceskadegører kan bekæmpes  

 fuldstændigt (lugning, kemisk bekæmpelse eller anden form for bekæmpelse) kan  

 partiet sættes i fortsat avlskontrol, hvis angrebet ikke er meget stort  

 (10%).
Bekæmpelse kan være aktuel ved visse insekter, svampe- og bakterier.
Kan  

 fx. gennemføres ved angreb af Erwinia amylovora når planterne står i potter.  

 Angrebne planter skal straks destrueres (fjernelse af smittekilde) og anføres  

 som kasserede på inspektionsmeddelelsen.
Planter på bed fx. 1/0 tjørn kan  

 efter de hidtidige erfaringer ikke luges rent.
Er der ved avlskontrollen konstateret ildsot i virksomhedens planter eller  

 læhegn skal der i inspektionsmeddelelsens rubrik med »offentlig  

 bekæmpelse« angives, at der findes ildsot i virksomheden.
Se eksempel.
 Virus betrages som ikke-bekæmpelig og et angreb af en 0-tolerance virus  

 betyder derfor, at partiet skal kasseres.
 Alle usædvanlige angreb af planteskadegørere anført på bilag 1/I skal  

 straks meddeles Center for Gartneri.
II.
Planteskadegørere, der ikke må forekomme ud over visse tolerancer Alle de anførte skadegørere har en tolerance som, hvis den overskrides,  

 medfører at plantepartiet sættes i fortsat avlskontrol eller kasseres.
 Hvis der er udsigt til, at et planteparti angrebet af en af  

 planteskadegørerne i dette bilag kan bringes ned under den fastsatte  

 tolerance ved en eller anden form for bekæmpelse, kan partiet sættes i  

 fortsat avlskontrol hvis angrebet ikke er meget stort (20%).
 Angreb større end 20% medfører normalt kassation.
 Bemærk, at bestemmelserne vedrørende nogle af skadegørerne er knyttet til  

 bestemte værtplanter.
Når en planteskadegører registreres på inspektionsmeddelelsen bruges det  

 latinske navn, f.eks.
Aphelenchoides spp. (75) (gælder når nævnte værtplante  

 er angrebet.) Se: »Skadegørere« kapitel 84.
 Bemærk endvidere, at visse virussygdomme ikke er omfattet af den generelle  

 tolerance, og at alle angreb af bakterier er henført til dette bilag.
Ved indsendelse af ansøgning til Center for Gartneri er der mulighed for,  

 at partier af blomsterløg og -knolde, der er blevet kasseret, kan sælges til  

 afdrivning.
Se desuden bilag 2 A III.
Der udskrives en inspektionsmeddelelse,  

 hvoraf fremgår, at partiet er godkendt til klasse A på betingelser.
 For 7 tulipansorter og 1 narcissort anført i bilag 2 E tolereres ved  

 avlskontrollen op til 10 % virus. Øvrige sorter skal opfylde kravene i bilag  

 1.
 Angreb af skadegørere i denne gruppe (bilag 1, II) skal altid skrives på  

 inspektionsmeddelelsen enten under kassation, fortsat avlskontrol eller  

 registrering.
III.
Planteskadegørere som et parti planter skal være praktisk taget fri for.
 Hvad er praktisk taget fri? Svaret er afhængig af flere ting:
- Hvilken plante (slægt, art) - Plantepartiets størrelse - Skadegøreren - Skadegørerernes antal - Hvornår konstateres skadegøreren (kulturens udviklingsstadie og  

 tidspunkt på året).
 Nedenfor er anført nogle vejledende retningslinier for hvornår en  

 planteproduktion bør sættes i fortsat avlskontrol.
 Fortsat avlskontrol:
De anførte procentsatser er alene vejledende og gældende for større  

 partier.
Procenterne bygger på de tal kontrollørerne selv har været med til  

 at fastsætte.
Det skal understreges, at det altid er kontrollørens faglige  

 vurdering på stedet der er afgørende.
Ressourceforbruget ved en frigivelse skal også tages i betragtning inden  

 små partier sættes i fortsat avlskontrol.
Hvis små partier sættes i fortsat  

 avlskontrol kan det overvejes om frigivelse i specielle situationer kan ske  

 efter drøftelse pr. telefon af evt. bekæmpelse, indsendelse af plante med  

 bekæmpede skadegørere til laboratoriet (foretaget af producenten) eller om  

 virksomheden skal aflægges et besøg.
Frigivelse uden inspektion bør generelt  

 undgås.
 I alle tilfælde skal frigivelse af planter i fortsat avlskontrol ske ved  

 udfyldelse af en ny inspektionsmeddelelse.
 Registrering:
I følgende tilfælde skal angreb af planteskadegørere i denne gruppe (bilag  

 1, III) skrives på inspektionsmeddelelsen og ikke alene nævnes på  

 arbejdsskemaet eller meddeles mundtligt: 1: Hvis der er risiko for at grænsen  

 for »fortsat avlskontrol« overskrides inden salg. 2: Hvis skadegøreren - uden en reduktion af  

 antallet - vil kunne give anledning til afvisning af planterne i udlandet.  

 Angreb af Bemisia og Frankliniella skal derfor altid registreres.
Først skal dog registreres store partier med større angreb hvorimod fx. 10  

 planter med angreb af mellus ikke registreres.  ad Bilag 2 A.
Væksthusplanter I reglernes bilag 2 A.
IV, nr. 6, fastsættes, at udplantningsplanter af  

 grønsager skal leveres i rengjort materiale eller engangsemballage.
Rengjort  

 materiale fortolkes her således: Emballagen skal forinden plantesæsonen ved  

 vask være renset for jord og plantedele.
Emballagen skal endvidere før  

 genbrug tømmes for løs jord og plantedele.
B.
Planteskoleplanter Under punkt I.
Påbudt formeringsmateriale findes henvisning til bilag 3  

 med liste over hindbærsorter, hvor der stilles krav til formeringsmaterialets  

 oprindelse og udskiftning.
De anførte sorter må efter 1. januar 1987 kun  

 formeres ved anvendelse af materiale godkendt i klasse AAE eller AA.
 Igangværende hindbærproduktioner, der ønskes godkendt i klasse AA eller A  

 kan færdiggøres efter den pågældende turnusplan uanset dette sker efter 1.  

 januar 1987.
 Forekomst af ikke tilladte Berberis og Mahoberberis behandles som  

 kassation og føres som sådan på inspektionsmeddelelsen.
 Små plantepartier, hvor enkelte syge planter forårsager en høj  

 angrebsprocent, skal ikke destrueres, men vil normalt kunne godkendes.
Planter i indslag, herunder frugttræer og -buske, skal inspiceres på  

 normal måde og kan godkendes efter gældende retningslinier, for så vidt en  

 effektiv kontrol kan gennemføres, dvs. friskt løv på planter i åbent (opret)  

 indslag.
Planter i bundter bør normalt være ryddet af planteskolen inden  

 august.
Hvis forholdene ikke er i orden, meddeler kontrolløren - under  

 Bemærkninger - ved 1. inspektion, at indslagspladsen skal bringes i  

 forsvarlig orden inden 2. inspektion.
Er dette ikke sket, må planterne ryddes  

 og antal m.v. føres som kassation på inspektionsmeddelelsen.
 »Juletræsplanteskoler«, hvori konstateres angreb af  

 galledannende bladlus, nåletræsspindemide el.lign.
 Hvis det kun er muligt at gennemføre en tilfredsstillende foranstaltning i  

 en del af en plantage, kan en afdeling eller et antal rækker udvælges til  

 godkendelse, men der må da i inspektionsmeddelelsen - under Bemærkninger -  

 nøje redegøres for salgsafdelingens omfang og beliggenhed.
C.
Jordbærplanter Under punkt I.
Påbudt formeringsmateriale findes henvisning til bilag 3  

 med liste over jordbærsorter, hvor der stilles krav til formeringsmaterialets  

 oprindelse og udskiftning.
De anførte sorter, hvoraf flere har været  

 underkastet udskiftningsordningen gennem flere år, må efter 1. januar 1987  

 henholdsvis 1988 kun formeres ved anvendelse af materiale godkendt i klasse  

 AAE eller AA.
 Igangværende planteproduktioner, der ønskes godkendt i klasse AA eller A  

 kan færdiggøres efter den gældende turnusplan uanset dette sker efter 1.  

 januar 1987.
 Under punkt II 7 findes nye bestemmelser om bærproduktion hos producenter  

 af jordbær i klasse AA.
D.
Spiseløg Kontrol af skalotteløg sker ved eftersyn af mindst 3 prøver a 1000 planter  

 pr. ha.
E.
Blomsterløg og -knolde Ved avlskontrol, af tulipan og narcis accepteres for 7 tulipansorter og 1  

 narcissort op til 10 % virus jf. reglernes bilag 2 E.
For øvrige sorter  

 tolereres 2 % virus.
 Kontrol af blomsterløg mv. sker ved eftersyn af mindst 3 prøver a 1000  

 planter af hver sort.
Tulipanpartier, der kun opnår godkendelse for løgstørrelse 10 cm/op i  

 henhold til reglernes bilag 2, E 6, opføres således på inspektionsmeddelelsen Fortsat avlskontrol 2061 Tulipa gesnerana Danton 238 Lugemetode 600 løg under 10 cm.
 Det fremgår heraf, at Danton, løg 10 cm/op er godkendt i klasse A.
81.2.2 Indberetning Indberetning indsendes løbende sammen med inspektionsrapporten.
 Indberetning vedrørende virksomheder, der har overtrådt reglernes § 7,  

 stk. 3, vedrørende planteproduktioner i fortsat avlskontrol.
 Indberetning vedrørende virksomheder, der har overtrådt reglernes § 8,  

 stk. 2, vedrørende kasserede planteproduktioner.
 Indberetning vedrørende overtrædelse af andre bestemmelser.
 Endvidere bør Center for Gartneri orienteres, hvis der under  

 avlskontrollen konstateres ting som kan være af generel interesse.
81.2.3 Formularer Indsendelse af formularer til Center for Gartneri fra lokalkontoret.
Gul  

 kopi.
 Form. 134 Inspektionsmeddelelse indsendes løbende og mindst en gang hver  

 uge.
Form. 300 Tilmeldelse til avlskontrol af planter.
Indsendes snarest muligt  

 sammen med formular 301 og 134.
 Form. 301 Plantefortegnelse indsendes sammen med årets første  

 inspektionsmeddelelse.
 Form. 302 Klasse AA godkendelse insendes sammen med  

 inspektionsmeddelelserne.
81.3 Kontrol af forstligt formeringsmateriale 81.3.1 Herkomstkontrol Tilmeldelse til kontrollen Tilmeldelse sker en gang for alle.
Nye virksomheder tilmeldes på form. 303 Ved ejerskifte udfyldes ny form. 303. Tidligere ejer afmeldes via  

 inspektionsmeddelelse form. 304, som ved afmeldelse af avlskontrol.
 Afmeldelse kan første ske når sidste herkomstpligtige planter er afsat.
 Når Center for Gartneri modtager tilmeldelsen, meddeles dette til  

 Herkomstkontrollen der sender bekendtgørelse, regler m.v. (orange ringbind:  

 Kårede Frøavlsbevoskninger).
Plantefortegnelse Når en virksomhed er tilmeldt Herkomstkontrollen anføres på  

 plantefortegnelsen under bemærkninger:
Areal med herkomsttilmeldte planter: ha.
Areal angives i ha (2 decimaler).
Herkomstkontrollens område Herkomstkontrolpligtige er alle EF-træarter.
For poppel er udstedt generel  

 dispensation indtil forstlige kårede poppelkloner forefindes.
For OECD-arterne er gældende at frø høstet på danske, kårede bevoksninger  

 skal tilmeldes herkomstkontrol. Øvrige er frivillige.
Herkomstkontrol kan  

 gennemføres når herkomstbeviser forefindes.
Frø fra kårede landskabsplanter  

 kan herkomstkontrolleres i henhold til landbrugsministeriets bemyndigelse af  

 24. oktober 1984. Dette sker uden herkomstbevis ved kontrol af indkøbsfaktura  

 der skal angive oprindelsessted, høstår og kåringsnummer.
Kåringsnumre  

 offentliggøres hver år på »Grønt Blad«.
Herkomstbeviser Stambeviser udstedes for hvert dansk eller udenlandsk frø/planteparti.  

 Hvidt A5 med stamnummer.
A-numre er for materialer af dansk oprindelse.  

 B-angiver udenlandsk oprindelse.
Gule beviser følger frøpartier fra frøhandler til planteskole.
Når  

 frøhandler og planteskole er samme, udstedes gult bevis til egen virksomhed  

 der følger plantepartiet i planteskolen.
Blå beviser udstedes af planteskolen  

 og følger planter til anden planteskole.
Blå beviser kan udstedes til den  

 endelige forbruger om dette ønskes.
 Ved import af planter udsteder herkomstkontrollen stambevis og blåt bevis.  

 Se prodcedure i »kårede Frøavlsbevoksninger i Danmark«.
Inden inspektionen Ring til virksomheden, gør opmærksom på at beviser skal være sorterede i  

 »løbende« og udskrevne.
Udskrevne skal være sammentalt.
Alle  

 partier i marken skal være ettiketteret.
Indkøbs og salgsfakturaer skal være  

 til stede.
Kontrol af beviser De beviser der kontrolleres i en virksomhed skal være udstedet til  

 virksomheden. (Kontraktavl kan forekomme efter aftale).
 Det originale bevis med rødt løbenummer skal være tilstede.
 Beviserne kontrolleres for påførte oplysninger om tidspunkter for såning,  

 prikling, antal etc. (E=efterår, F=forår).
Udskrevne beviser kontrolleres for påførsel af salg over 1000 stk.  

 Edb-kopier godtages når modtager er anført.
Bevisets anførte antal skal være  

 talt sammen.
Antal sammenholdes med frømængde, antal priklede, svind etc.  

 Beviser skal mærkes »Udskrevet« og må først indsendes til  

 Herkomstkontrollen efter kontrollens gennemførelse.
Fakturakontrol Et betryggende antal af virksomhedens salgsfakturaer efterses for kontrol  

 af at herkomstoplysninger er påført til den endelige forbruger.
Kontrol i marken Alle partier i marken skal være ettiketteret med oplysning om:
 Bevis nr.
Slægt Art Herkomst Landskabsplanter skal være mærket med:
Navn Oprindelsessted Høstår Kåringsnummer Beviserne medbringes i marken, og bevisernes oplysninger sammenholdes med  

 etikketernes.
Stikprøver af enkelte arter kan gennemføres.
Om frøbedsareal er  

 rimeligt i forhold til frømængde, antal priklede planter svarer til  

 frømængde.
 Se efter om der er herkomstpligtige arter uden bevis i virksomheden.
Inspektionsmeddelelsen Forklaring til de enkelte punkter på inspektionsmeddelelsen form. 304.
 Kontrol af beviser m.m.
pkt. 1. Virksomheden skal sortere beviser i »løbende« og  

 udskrevne.
Udskrevne skal være mærket »udskrevet«.
Beviser må ikke  

 indsendes før efter kontrollen.
 pkt. 2. Virksomheden skal sammentælle det anførte antal solgte planter  

 inden kontrollen.
 pkt. 3. Efterse om »løbende« beviser er ajourført m.h.t.  

 notering af såning, prikling ect.
 pkt. 4. Efterse et passende antal af virksomhedens salgsfakturaer og  

 kontroller at herkomstoplysninger er påført.
 pkt. 5. Såfremt virksomheden har arter af landskabsplanter der skal  

 herkomstkontrolleres, efterses oplysninger på indkøbsfaktura.
Markkontrol pkt. 6. Tag et skøn, eller spørg om virksomhedens areal med  

 herkomstkontrolplanter, svarer til angivelse på plantefortegnelse.
pkt. 7. Efterse ettikettering i marken.
Oplysninger på etiketter skal  

 svare til oplysninger på beviser/indkøbsfakturaer.
pkt. 8. Skøn hvorvidt det areal med en herkomstpligtig art svarer antal  

 til opgivet frømængde.
Om fornødent laves opmåling/-tælling.
 pkt. 9. Efterse om der er herkomstpligtige arter uden bevis i  

 virksomheden.
 pkt.10. Anfør eventuelle andre forhold under bemærkninger.
81.3.2 Kvalitetskontrol Kvalitetskontrol af forstplanter »EØF«-standard I henhold til § 4, stk. 3 i landbrugsministeriets bekendtgørelse nr. 150  

 af 31. marts 1981 om handel med forstligt formeringsmateriale bistås Statens  

 Herkomstkontrol med Skovfrø- og planter af Statens Plantetilsyn ved  

 kontrollen med overholdelsen af normerne for plantedele og plantemateriale.  

 Kontrollen med kvalitetsnormerne foretages kun i de tilfælde, hvor planterne  

 ønskes markedsført under angivelsen af »EØF-standard«, og kun efter  

 anmordning fra Herkomstkontrollen.
 Kvalitetsnormerne omfatter udelukkende træarter under EØF-ordningen.
 Ordningen indeholder:
 Generativt formeringsmateriale af:
 Vegetativt formeringsmateriale af: Populus sp.
 De nærmere krav, som planter, der markedsføres som  

 »EØF-standard«, skal opfylde, jf. § 14 og § 16, stk. 1, nr. 3, er  

 fastsat i bilag 5 og 6 i bekendtgørelse nr. 150 af 31. marts 1981. Se  

 retsgrundlaget 40.41.
81.4 Admin.Center for Gartneri - avlskontrol af planter Følgende formularer, der modtages løbende fra lokalkontorerne  

 administreres i Center for Gartneri som angivet i det følgende.
81.4.1 Tilmeldelse (form. 300) Tilmeldelsen skal altid indsendes sammen med virksomhedens første  

 plantefortegnelse (form. 301) og inspektionsmeddelelse (form. 134).
 Formularerne forelægges sagsbehandler.
 Registrering i edb: Reg. nr., navn, firmanavn, adresse, telefon, kategori  

 og arealer.
Overføres til regnskabsafdelingen til fakturering.
Der udsendes ikke  

 faktura, når tidligere ejer har betalt for regnskabsåret.
Tilmeldelse  

 indsættes i brevordner i regn.nr.orden.
 Ved udmeldelse overflyttes tilmeldelsen sammen med de sidste 2 års  

 plantefortegnelser og inspektionsmeddelelser til brevordner for udmeldte  

 virksomheder.
 I januar hvert år laves en statistik over det totale antal tilmeldte  

 virksomheder samt antal udmeldte virksomheder i det forløbne år.
81.4.2 Plantefortegnelse (form. 301) Formularen forelægges sagsbehandler.
 Oplysninger om tilmeldelsesforhold, kategori og arealer sammenholdes med  

 sidste års oplysninger og rettelser registreres i edb-systemet.
Plantenavne uden nummer undersøges og indtastes evt. i  

 »Spørgelisten« Evt. manglende oplysninger indhentes fra lokalkontoret.
 Formularen indsættes i brevordner sammen med formular 134 i reg.nr.orden.  

 Arkiveres efter 2 år.
81.4.3 Inspektionsmeddelelsen (form. 134) Formularen forelægges sagsbehandler.
Løbende rettelser registreres i edb-systemet efter evt. at have indhentet  

 supplerende oplysninger hos lokalkontoret.
Plantenavne uden nummer undersøges  

 og indtastes evt. i »spørgelisten«.
Hver uge sendes der  

 statuslister til lokalkontorerne og laboratoriet.
I vinterhalvåret, hvor der  

 ikke er ændringer i statuslisterne for kategorierne 4, 5, 6 og 7 sendes disse  

 ikke.
 Formularen indsættes i brevordner sammen med formular 301 i reg.nr.orden.  

 Arkiveres efter 2 år.
I januar hvert år laves en statistik over resultatet af foregående års  

 avlskontrol.
Resultaterne opgøres samlet og for hvert af kategorierne:  

 kasserede, fortsat avlskontrol, registrering, betingelser, offentlig  

 bekæmpelse og specielle eksportgodkendelser.
Statistikkerne udskrives alfabetisk dels efter plantenavn og dels efter  

 skadegører.
Oplysningerne indgår bla. i Gartnerikontrolkommisionens og  

 Statens Plantetilsyns årsberetninger.
81.4.4 Indberetninger Indberetningerne kan omfatte planter i fortsat avlskontrol, som af  

 virksomheden er fjernet fra dyrkningsstedet, og salg af planter der er blevet  

 krævet kasseret.
Sagerne behandles af sagsbehandler.
Nødvendige foranstaltninger  

 iværksættes og lokalkontoret informeres herom.
81.4.5 Laboratorieundersøgelse Ved modtagelsen af prøver til laboratorieundersøgelse anføres  

 journalnummer på prøven og den tilhørende form. 340. Når resultatet af  

 laboratorieundersøgelsen foreligger føres det på form. 340, der returneres  

 til lokalkontoret.
Laboratoriet arkiverer rød kopi.
 Gul kopi sendes til Center for Gartneri hvor form. forelægges  

 sagsbehandler og indsættes i brevordner og arkiveres i 2 år.
 Der udføres en månedlig opgørelse over hvilke skadegørere, laboratoriet  

 har konstateret, samt hvilke planter og hvilket lokalkontor de stammer fra.  

 Opgørelsen sendes til lokalkontorerne og samtlige centre.
 I januar hvert år, laves en opgørelse over laboratoriefunktionerne til  

 årsberetningen.
