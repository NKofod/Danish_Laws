En boligstøtteansøger, der tillige var bistandsklient, undlod at  

 besvare oplysningsskema, da han havde påklaget bistandshjælpen og derfor ikke  

 kendte sine indtægtsforhold.
Disse oplysninger tilgik socialforvaltningen den  

 19. november 1990. Oplysningspligten herefter opfyldt.
 Ved brev af 13. december 1990, modtaget i amtsankenævnets sekretariat den  

 15. januar 1991, via Dragsholm kommune har De klaget over, at kommunen har  

 bragt fortsat udbetaling af boligstøtte til ophør pr. 1. december 1990 samt  

 over sagsbehandlingen.
 Dragsholm kommune har ved skrivelse af 14. januar 1991 fremsendt en  

 udtalelse bilagt sagens akter.
 På grundlag af samlede oplysninger og gældende bestemmelser på området har  

 amtsankenævnet i sit møde den 22. februar 1991 truffet følgende:
 AFGØRELSE:
 Amtsankenævnet ændrer afgørelsen, idet nævnet ikke finder kommunen  

 berettiget til at bringe udbetaling af boligstøtte til ophør 1. december  

 1990.
 Amtsankenævnet har ved sin afgørelse lagt vægt på, at boligstøtteåret  

 løber fra 1. januar til 31. december, og at De har afgivet oplysninger om  

 Deres økonomiske forhold, som er modtaget i kommunen den 19. november 1990.
 Amtsankenævnet skal gøre Dem opmærksom på, at De er forpligtet til at  

 afgive de oplysninger om Deres husleje, husstand og husstandsindkomst, som  

 kommunen kræver.
 Amtsankenævnet afviser at behandle Deres klage over sagsbehandleren.  

 Begrundelsen herfor er, at det ikke henhører under nævnets kompetence.
Amtsankenævnets afgørelse kan ikke indbringes for anden administrativ  

 myndighed.
Boligministeren kan dog optage sagen til behandling, hvis det  

 skønnes, at sagen er af principiel betydning.
Anmodning til boligministeren  

 om behandling af sagen indgives inden 4 uger efter modtagelsen af denne  

 skrivelse til amtsankenævnet, der herefter videresender klagen med sagens  

 akter til Boligstyrelsen, Stormgade 10, 1470 København K.
 P.A.V.
 E.B.
 Vedlagt sagsfremstilling og lovgrundlag.
AMTSANKENÆVNET I VESTSJÆLLANDS AMT Sekretariatet Sagsfremstilling:
 Ved brev af 13. december 1990 har ansøger klager over, at udbetaling af  

 boligsikring er stoppet samt over sagsbehandlingen.
 Ansøgeren har oplyst, at han modtog skema til udfyldelse vedrørende  

 boligsikringsgrundlaget for 1991, da familien modtager boligsikring.
Ansøgeren har videre oplyst, at han kort forinden desværre var kommet på  

 bistandshjælp, hvorfor han tog det for givet, at hans sagsbehandler tog sig  

 af sagen lig en identisk situation i årets første måneder.
Dette skete  

 imidlertid ikke, og ansøger modtog derfor en rykkerskrivelse.
 Ansøgeren har videre oplyst, at essensen af hans brev som svar på  

 rykkerskrivelsen var, at han på baggrund af klagen over grundlaget for  

 bistandsbevilling risikerede at påføre skemaet urigtige tal/oplysning, som  

 efter hans overbevisning ville afstedkomme uoverskuelige problemer for ham.
 Ansøgen har videre oplyst, at han intet har hørt siden, ud over at  

 boligsikringen er blevet stoppet.
Ved skrivelse af 14. januar 1991 fra Dragsholm kommune er det oplyst, at  

 ansøger er behandlet efter lov om individuel boligstøtte.
Skrivelsen er  

 vedlagt samtlige akter vedrørende perioden 6. november 1990 og til klagers  

 fremsendelse.
Det fremgår af sagens akter, at der er sendt skema 1991 ud i oktober 1990,  

 og da skemaet ikke er modtaget den 6. november 1990, sendes samme dag et  

 rykkerbrev med et nyt skema.
Den 16. november 1990 er skema vedrørende 1991  

 ikke modtaget, og der fremsendes meddelelse om ophør og oplysning om ny  

 ansøgning.
 Det fremgår videre af sagens akter, at kommunen har modtaget brev fra  

 ansøger den 19. november 1990 med oplysning om årsag til manglende skriftlig  

 besvarelse samt bevillingsskrivelser på bistandshjælp, hvoraf det fremgår,  

 hvor meget ansøger er berettiget til at modtage af kontanthjælp.
 Lovgrundlag - se vedlagte:
 Lov om individuel boligstøtte § 38, stk. 2 og § 39.
 Boligstyrelsens vejledning af 22. oktober 1987 om individuel boligstøtte  

 afsnit 15 punkt 15.1, 15.3, 15.4, 15.5 og 15.6 med markering.
 Kopi af afgørelsen er tilsendt Dragsholm kommune og Boligministeriet.
