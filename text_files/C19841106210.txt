 Justitsministeriets kasseinspektører har i forbindelse med eftersyn ved  

 skifteretterne konstateret, at §§ 2 og 3 i justitsministeriets bekendtgørelse  

 nr. 174 af 13. april 1978 om tilsyn med konkursboer m.v. ikke altid  

 overholdes, og at der i mange tilfælde ikke indgives indberetninger efter  

 konkurslovens §§ 116, 125 og 127.
Justitsministeriet henstiller derfor til skifteretterne, at det påses, at  

 kunkurslovens regler om indberetningspligt samt reglerne i bekendtgørelsen  

 nøje overholdes.
Det bemærkes i den forbindelse, at bekendtgørelsens § 3  

 efter justitsministeriets opfattelse indebærer, at også udbetalinger, der  

 foretages direkte af et pengeinstitut fra boets konto, skal fremgå af  

 kurators kontokort.
 Opmærksomheden henledes endvidere på bestemmelsen i konkurslovens § 113,  

 stk, 3, hvorefter skifteretten, når særlige grunde taler derfor, kan afsætte  

 kurator.
 P.M.V.
 E.B.
Henning Rode Cirkulærskrivelse til domstolene.
