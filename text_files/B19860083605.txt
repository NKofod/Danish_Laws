 I medfør af § 8, stk. 2 i lov nr. 372 af 13. juni 1973 om  

 miljøbeskyttelse, som ændret senest ved lov nr. 329 af 4. juni 1986 og under  

 henvisning til Rådets direktiv af 15. juli 1980 om grænseværdier og  

 vejledende værdier for luftkvaliteten med hensyn til svovldioxid og svævestøv  

 (80/779/EØF) fastsættes:
 § 1.  Miljøstyrelsen iværksætter luftkvalitetsmålinger  

 til kontrol af, at luftens indhold af svovldioxid og svævestøv ikke  

 overskrider de i bilag 1 fastsatte grænseværdier.
 Stk. 2.  Kommunalbestyrelser, amtsråd og hovedstadsråd  

 udfører efter forhandling med miljøstyrelsen de nødvendige målinger i  

 forbindelse med de i stk. 1 nævnte luftkvalitetsmålinger.
 Stk. 3.  Ved måling af luftens indhold af svovldioxid og  

 svævestøv anvendes de i bilag 2 nævnte metoder.
 § 2.  Ved behandling af sager efter  

 miljøbeskyttelsesloven eller regler udstedt i henhold til denne skal  

 myndighederne påse, at de i bilag 1 fastsatte grænseværdier for luftens  

 indhold af svovldioxid og svævestøv overholdes.
 § 3.  Konstateres det, at de i bilag 1 fastsatte  

 grænseværdier ikke er overholdt indenfor et givet område, foretager  

 kommunalbestyrelsen, amtsrådet eller hovedstadsrådet en supplerende  

 undersøgelse af forureningsforholdene med henblik på at træffe de nødvendige  

 foranstaltninger, jfr. miljøbeskyttelseslovens § 8, stk. 4.
 § 4.  Denne bekendtgørelse træder i kraft den 1.  

 januar 1987.
 Stk. 2.  Samtidig ophæves bekendtgørelse nr. 119 af 24.  

 marts 1983.
MILJØMINISTERIET, DEN 10. DECEMBER 1986 CHRISTIAN CHRISTENSEN /Erik Lindegaard Bilag 1.
Grænseværdier for svovldioxid og svævestøv SKEMA A.
Grænseværdier for svovldioxid (målt ved den i bilag 2 beskrevne  

 metode) i mygram pr. kubikmeter luft.
 Antallet af prøveudtagninger i løbet af et år skal være mindst 100,  

 fordelt ligeligt over denne periode.
 Bilag 2.
Målemetoder 1. MÅLESTATIONER Der oprettes målestationer, for at fremskaffe de fornødne oplysninger til  

 gennemførelse af denne bekendtgørelse, især i de områder, hvor der formodes  

 at være fare for at de i bilag 1 omhandlede grænseværdier overskrides.  

 Stationerne placeres på de steder, hvor forureningen med svovldioxid/  

 svævestøv formodes at være kraftigst, og hvor de målte koncentrationer er  

 repræsentative for de lokale forhold.
2. SVOVLDIOXID Prøveudtagning og analyse udføres med den i EF direktiv 80/779/EØF angivne  

 referencemetode, eller en tilsvarende metode, som er godkendt af  

 Miljøstyrelsen.
3. SVÆVESTØV 3.1. Prøveudtagningsmetode:
 3.2. Analysemetode:
