Holdingdispensation - Holdingdispensation, - ligningslovens § 16 B, stk. 6, jf. stk. 2 og 5.
Dispensationsansøgningen vedrørte S's salg af selskabets  

 aktiebeholdning på 5 pct. i D til H.
Sidstnævnte selskab var  

 indehaver af 95 pct. af aktiekapitalen i D og nu indehaver af den samlede  

 aktiekapital, idet overdragelsen af aktieposten på 5 pct. havde fundet  

 sted i december 1991.
S indehavedes af P1 og P2 med 50 pct. hver.
H var et helejet datterselskab  

 af selskabet I, der bl.a. indehavedes af ovennævnte P1 og P2 med hver  

 24,75 pct.
Forespørgerens repræsentant anførte, at der ikke  

 gennem den foretagne aktieoverdragelse opnåedes mulighed for at tage  

 midler ud af S på fordelagtige vilkår, idet selskabet ikke blev  

 likvidationsmodent.
Der henvistes i denne forbindelse til, at selskabet  

 fortsat var indehaver af 1)	aktiekapitalen i et fuldt ud ejet datterselskab, 2)	en væsentlig andel af 'Partsselskabet' V og 3)	en beholdning af ikke børsnoterede aktier.
 Videre henvistes til, at det købende selskab H var i stand til at  

 udrede købesummen med egne midler, således at købesummen  

 ikke finansieredes via skattefrie udbytter fra det købte selskab.
Som begrundelse for aktieoverdragelsen anførtes, at der  

 ønskedes sambeskatning mellem H og D, ligesom der ved en 100 pct.  

 besiddelse af aktieposten i det købte selskab D blev mulighed for at  

 gennemføre en lodret fusion.
Endelig anførtes, at det ved  

 samhandlen mellem D og I var uhensigtsmæssigt, at der var forskellige  

 aktionærkredse.
 Uanset det anførte måtte Ligningsrådet lægge  

 vægt på, at P1 og P2 bevarede en væsentlig indflydelse i D.  

 Ligningsrådet fandt derfor ikke, at betingelserne i Skatteministeriets  

 cirkulære nr. 50 af 13/5 1985, pkt. 9 A, var opfyldt, hvorfor Told- og  

 Skattestyrelsens afslag på dispensationsansøgningen  

 fastholdtes.
