 Til samtlige overdyrlæger, reservedyrlæger, tilsynsførende dyrlæger og  

 tilsynsfunktionærer.
Med henvisning til funktionærlovens § 5, der i henhold til cirkulære om  

 løn- og ansættelsesvilkår for overdyrlæger og overenskomster for  

 reservedyrlæger og tilsynsassistenter er gældende for ovennævnte  

 personalegrupper, har Veterinærdirektoratet fundet anledning til inden for  

 kødkontrollens område at fastsætte regler om anmeldelse af sygdom og  

 tilvejebringelse af helbredsoplysninger.
Der vil herved opnås en nærmere  

 overensstemmelse med de i staten iøvrigt gældende regler om indberetning og  

 sygdom m.v.
 Med virkning fra 1. januar 1980 gælder derfor følgende regler for  

 personale ansat under kødkontrollen.
 1. Anmeldelse af sygdom og tilvejebringelse af helbredsoplysninger.
 Sygdomsforfald skal uden ugrundet ophold anmeldes til tjenestestedet  

 (overdyrlæge/tilsynsførende dyrlæge). Såfremt og når sygdommen har haft en  

 varighed på 2 uger, skal overdyrlægen/tilsynsførende dyrlæge - eller såfremt  

 sygdomsforfaldet gælder denne, da den der træder i overdyrlægens sted/vikar -  

 telefonisk på (01) 11 48 88 lokal 226 eller 245 underrette  

 Veterinærdirektoratet om, at den pågældende medarbejder har været syg i 2  

 uger og stadig er sygemeldt, og såfremt Veterinærdirektoratet ikke allerede  

 har modtaget erklæring fra den sygemeldtes læge om sygdommens skønnede  

 varighed, fremsender direktoratet nedenstående formular, Fi 37, til den  

 sygemeldtes senest oplyste adresse (bopæl).
 Stempel Dato Journalnr.
 Da der nu er forløbet mere end 2 uger, siden De blev sygemeldt den / 19 ,  

 og De endnu ikke har genoptaget Deres arbejde, bedes De venligst sørge for,  

 at Deres læge for vor regning på denne formular afgiver en udtalelse om  

 uarbejdsdygtighedens forventede varighed så nøjagtigt, som det er muligt.
Erklæringen fra Deres læge bedes indsendt hertil tillige med opgørelse  

 over udgiften til lægeerklæring. ---------------------- Underskrift ------------------------------------------------------------------- Ifølge funktionærlovens § 5, stk. 4, samt dagpengelovens § 7, stk. 2, har  

 arbejdsgiveren under sygdom af mere end 2 ugers varighed ret til - uden  

 udgift for medarbejderen - at kræve nærmere oplysning om varigheden af  

 sygdommen gennem medarbejderens læge eller en af medarbejderen valgt  

 specialist.
Opfylder medarbejderen ikke denne pligt, uden at der foreligger  

 fyldestgørende begrundelse herfor, vil det berettige arbejdsgiveren til  

 eventuelt at hæve ansættelsesforholdet respektive undlade at udbetale  

 dagpenge.
 Tilsvarende gælder efter de aftalte regler om statstjenestemænds forhold i  

 forbindelse med sygdom, at det under sygdom af mere end 2 ugers varighed kan  

 forlanges, at tjenestemanden fra en læge fremskaffer nærmere oplysning om  

 sygdommens varighed.
------------------------------------------------------------------- Bemærk at lægen skal afgive sin erklæring på bagsiden af formularen, og  

 at udgiften til lægeerklæringen betales af Veterinærdirektoratet.
 Erklæring og regning fremsendes gennem vedkommende veterinærinspektør til  

 Veterinærdirektoratet.
 Sygdomsforløbet følges af veterinærdirektoratet, og dersom den af lægen  

 angivne forventede varighed af sygdommen overskrides, vil der blive taget  

 skridt til at indhente fornyede oplysninger om sygdomsforløbet.
 Overdyrlægers og tilsynsførende dyrlægers hidtidige indberetningspligt til  

 vedkommende veterinærinspektør om tjenestefravær berøres ikke af foranstående  

 regler.
 2. Raskmelding efter sygdomsperiode på 2 uger og derover.
 Når arbejdet genoptages efter en sygdomsperiode på 2 uger eller mere  

 (altså i tilfælde, hvor lægeerklæring er eller vil blive indhentet), skal  

 skriftlig meddelelse herom straks fremsendes gennem vedkommende  

 Veterinærinspektør til veterinærdirektoratet.
Den hidtidige praksis med raskmelding ved brug af form. nr.
DP 212  

 »Erklæring om raskmelding« i forbindelse med sygedagpengesystemet  

 berøres ikke af foranstående regler.
 3. Notering af sygedage på månedsindberetningen.
 3.1. Overdyrlæge/tilsynsførende dyrlæge.
Den hidtil anvendte formular, nr.
La 23,0-509: Indberetning om  

 sygdom/ferie m.v., bibeholdes.
 3.2. Reservedyrlæger.
Sygedage afkrydses som hidtil på månedsindberetning, form. nr.
La 23,0-506  

 respektive La 23,0-505 (halvtidsansatte) i den dertil indrettede kolonne  

 under »Timetillæg«.
Bemærk.
Under hensyn til det ønskelige i, at reservedyrlægerne ved deres  

 underskrift blandt andet bekræfter sygdomsfravær, skal reservedyrlægerne -  

 såvel heltids- som halvtidsansatte - underskrive månedsindberetningen, form.  

 nr.
La 23,0-506 respektive La 23,0-505. Indtil formularernes genoptryk bedes  

 underskriften placeret på nederste linier i »bemærkninger«.
 Hvis reservedyrlægen er fraværende på indberetningstidspunktet, bedes  

 overdyrlægen eller dennes stedfortræder under »bemærkninger« angive  

 grunden til den manglende underskrift - f.eks. »fortsat syg«,  

 »ferie« eller lignende.
 Reservedyrlægens underskrift på en følgende månedsindberetning dækker den  

 foregående, medmindre der gøres antegning om, at det ikke er tilfældet.
 3.3. Tilsynsassistenter.
Sygedage indberettes som hidtil på månedsindberetning, form. nr.
La  

 23,0-507. Ved nyoptrykning af formularen afsættes kolonne til sygedage, og  

 indberetning foretages ved afkrydsning i denne kolonne.
 P.V.V.
K.
Hermansen.
