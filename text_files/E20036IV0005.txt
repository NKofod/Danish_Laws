Indledning E.1 Indledende bestemmelser I konkurslovens kapitel 1 findes en række bestemmelser, der gælder for  

 både konkurs, betalingsstandsning, gældssanering og tvangsakkorder (dvs.  

 konkurslovens insolvensinstitutter).
 Disse bestemmelser i konkursloven kaldes for de "Indledende  

 bestemmelser" og omfatter bl.a. reglerne om etablering af fristdag for  

 insolvensinstitutterne og fastholdelse af fristdagen og dens  

 virkning.
 Af andre fællesbestemmelser kan nævnes konkurslovens definition af  

 nærtstående, og hvordan der sker anmeldelse af betalingsstandsning eller  

 konkurs til skifteretten.
 Afsnit E.1.1 - E.1.4 er gældende for vejledningens kapitler om  

 betalingsstandsning (afsnit E.2), konkurs (afsnit E.3), tvangsakkorder  

 (afsnit E.4) og gældssanering (afsnit E.6). De respektive  

 insolvensinstitutter beskrives nærmere i de enkelte  

 afsnit.
E.1.1 Fristdag Fristdagen er det tidspunkt, som konkursloven anvender som skæringsdag  

 for at iværksætte de retsvirkninger, der følger af de enkelte  

 institutter.
 Fristdagen anvendes således fx i relation til omstødelse (jf. afsnit  

 E.3.12), eller kreditors stilling i konkursordenen (jf. afsnit  

 E.3.14).
 Formålet med fristdagen er at fastslå det tidligste tidspunkt,  

 hvor skyldnerens insolvens kan konstateres  

 officielt.
E.1.1.1 Tidspunkt for fristdagen Fristdagen er efter KL § 1, stk. 1, fastsat til følgende  

 tidspunkter:
Kan flere af de nævnte tidspunkter komme på tale, anvendes det tidligst  

 indtrufne tidspunkt som fristdag.
I UfR 1995, 709 ØLK, afviste  

 skifteretten en konkursbegæring.
Under kærebehandlingen i Landsretten blev  

 der indgivet ny begæring fra en anden kreditor, hvilket blev taget til  

 følge af skifteretten.
Landsretten afgjorde, at fristdagen i et sådant  

 tilfælde måtte være den dag, skifteretten havde modtaget kærendes  

 konkursbegæring.
En konkursbegæring indgivet af en ikke lovligt valgt bestyrelse er en  

 nullitet, og en konkursbegæring fra en sådan bestyrelse kan derfor ikke  

 etablere en fristdag.
Afvises en sådan begæring, og indleveres der senere  

 for det samme selskab en ny - og lovlig - begæring, vil dette medføre, at  

 den nye begæring kan etablere en fristdag.
I UfR 1985, 429 VLK, var en anmeldelse om betalingsstandsning indgivet  

 af en bestyrelse med kun ét bestyrelsesmedlem.
De andre medlemmer var  

 udtrådt af bestyrelsen på den ordinære generalforsamling.
Da anmeldelsen  

 af betalingsstandsningen kunne have betydning for omstødelsesfrister,  

 accepterede Landsretten anmeldelsen fra det ene bestyrelsesmedlem som  

 grundlag for behandling af  

 betalingsstandsningen.
E.1.1.2 Opretholdelse af fristdagen I konkursloven er der muligheden for, at fristdagen kan opretholdes,  

 selvom grundlaget for den oprindelige fristdag er bortfaldet.  

 Betingelserne herfor findes i KL § 1, stk. 2-5.
 Dagen for den oprindelige anmeldelse eller for indsendelse af den  

 første begæring til skifteretten regnes således for fristdag i de 4 nævnte  

 tilfælde:
Der regnes kun med hele dage, og derfor må tidsrummet "inden tre uger"  

 forstås således, at selve 3 ugers dagen ligger inden for perioden på de 3  

 uger jf.
UfR 1976, 790.
Opremsningen af tilfælde, hvor fristdagen kan opretholdes i KL § 1,  

 stk. 2-5, er udtømmende.
Fristdagen opretholdes således ikke, selv om  

 skifteretten inden 3 uger efter ophør af en betalingsstandsning modtager  

 en ny anmeldelse om betalingsstandsning.
Som et eksempel på opretholdelsen af fristdagen kan nævnes et tilfælde,  

 hvor en betalingsstandsningsperiode er ophørt, uden der er fremkommet  

 forslag til en kreditorordning.
Den oprindelige fristdag, som er dagen for  

 anmeldelse af betalingsstandsning, kan alligevel fastholdes, hvis en  

 konkursbegæring indgives senest 3 uger efter betalingsstandsningens udløb.  

 Denne begæring kan også indgives på inddrivelsesmyndighedens foranledning  

 (jf. afsnit E.3 om konkurs).
 Inddrivelsesmyndigheden skal vurdere, om fastholdelse af fristdagen vil  

 være nødvendig til at sikre statens krav på skatter og  

 afgifter.
E.1.2 Nærstående Konkursloven indeholder over for skyldnerens nærstående en  

 vidtgående adgang til regulering til fordel for kreditorerne.
Fx er der  

 videre adgang til omstødelse, når den disposition, der ønskes omstødt, er  

 foretaget over for skyldnerens nærstående (jf. afsnit E.3.12).
 Bestemmelsen i KL § 2, stk. 1, fastslår, at ved nærstående forstås  

 følgende fysiske eller juridiske personer:
Hvor stor en kapitalandel der skal ejes, for at den kan anses for at  

 være væsentlig efter KL § 2 (punkt b - e), kan der ikke gives faste  

 retningslinjer for.
Andelen behøver dog ikke at være 50% eller mere, men  

 vurderingen må afhænge af fordelingen af kapitalen og den stemmevægt, der  

 er forbundet med kapitalen.
 Andelen kan siges at være væsentlig, hvis selskabets disposition er  

 båret af den værdi eller stemmevægt, som ejerens andel har.
Som eksempel kan nævnes UfR 1993, 981 HD, hvor en ejerandel på 10%  

 regnet efter stemmevægt ikke var tilstrækkelig til at anse aktionæren for  

 at være nærstående til selskabet.
Heller ikke det faktum, at aktionæren  

 også var medlem af selskabets bestyrelse, kunne medføre, at aktionæren var  

 nærstående efter KL § 2, nr. 4.
E.1.3 Krav om anmeldelse og begæring En anmeldelse af betalingsstandsning eller begæring om konkurs,  

 akkordforhandling eller gældssanering indgives til skifteretten på det  

 sted, hvorfra skyldneren udøver sin erhvervsmæssige virksomhed, jf.
KL §  

 3. Hvis skyldneren ikke driver virksomhed her i landet, indgives  

 anmeldelsen eller begæringen til skifteretten i den retskreds, hvor han  

 har sit hjemting.
Inden for Københavnsområdet (jf.
KL § 4) indgives  

 anmeldelser og begæringer dog til Sø- og Handelsretten i København.
Anmeldelse af betalingsstandsning eller begæring om konkurs,  

 akkordforhandling eller gældssanering indgives skriftligt og skal så vidt  

 muligt angive skyldnerens fulde navn, personnummer, bopæl, det navn,  

 hvorunder han driver forretning, hans erhvervsgren samt hvorfra,  

 virksomheden drives, jf.
KL § 7. Er skyldneren et aktie- eller  

 anpartsselskab, skal CVR-nummeret så vidt muligt angives.
 Efter KL § 8 kan skifteretten bevilge den, der har indgivet anmeldelsen  

 eller begæringen, en kort frist til at fremskaffe manglende oplysninger.  

 Fristen kan normalt ikke strækkes ud over en uge.
 Sker der udsættelse efter KL § 8, vil denne udsættelse ikke få  

 betydning for etablering af fristdagen, hvis manglerne ved materialet  

 udbedres.
Skifterettens afgørelse kan ikke kæres, jf.
KL §  

 249.
E.1.4 Oplysninger om anmeldelse eller  

 begæring Anmeldelse af betalingsstandsning og begæring om konkurs,  

 akkordforhandling eller gældssanering skal ikke offentliggøres, jf.
KL §  

 9, stk. 1. KL har hermed til formål at hindre eventuel skade af  

 virksomhedens almindelige omdømme i de situationer, hvor begæringerne  

 bliver tilbagekaldt som følge af betalinger eller afvist af skifteretten,  

 fordi konkursbetingelserne ikke er opfyldt.
 Efter KL § 9, stk. 2, kan enhver, der har retlig interesse deri, fx en  

 kreditor, hos skifteretten få oplyst, hvorvidt og hvornår skyldner har  

 indgivet anmeldelse eller begæring, og hvem der er beskikket som tilsyn  

 for den pågældende.
 Er en begæring indgivet af en kreditor, kan skifteretten ifølge  

 bestemmelsen ikke give oplysning herom.
 Inddrivelsesmyndigheden må altid anses for at have en retlig interesse  

 i en registreret virksomheds eller en skatteyders betalingsforhold.  

 Myndigheden vil derfor, hvis den fx får underretning om, at en virksomhed  

 er i betalingsvanskeligheder, kunne henvende sig til skifteretten for at  

 forespørge, om virksomheden er trådt i betalingsstandsning.
Hvis anmeldelsen eller begæringen har været fremlagt på skifterettens  

 møde, kan enhver, der har retlig interesse heri, forlange udskrift af  

 retsbøgerne og de fremlagte dokumenter, der beror hos retten, jf.
KL § 9,  

 stk. 3. Her er det uden betydning, om konkursbegæringen er indgivet af en  

 kreditor.
Skifteretten udleverer oplysningerne under iagttagelse af RPL § 41.  

 Efter denne bestemmelse udleveres udskrifter af retsbøger, samt fremlagte  

 dokumenter hørende til sagen.
Udleveringen skal ske inden for en  

 uge.
E.2 Betalingsstandsning Bestemmelserne om betalingsstandsning fremgår af konkurslovens kapitel  

 2.
En skyldner, der ikke mener at være i stand til at betale sine  

 kreditorer til tiden, har mulighed for at anmelde betalingsstandsning til  

 skifteretten, jf.
KL § 10.
 Anmeldelsen beror på skyldnerens egen bedømmelse af sin økonomiske  

 situation, og i almindelighed vil skifteretten ikke kræve, at der  

 fremlægges regnskabsmateriale mm.
Formålet med en betalingsstandsning er at få skabt ro om skyldnerens  

 virksomhed for at lette adgangen til at etablere en betalingsordning med  

 kreditorerne, herunder også inddrivelsesmyndigheden.
Betalingsstandsningen  

 etableres således for at søge at undgå en konkurs eller for at hindre en  

 (tvangsmæssig) begunstigelse af en enkelt kreditor.
 Der er ikke pligt for skyldneren til at anmelde betalingsstandsning.  

 Kreditorerne kan ikke kræve, at en skyldner skal standse betalingerne, men  

 er i givet fald henvist til at indgive konkursbegæring.
En fortsættelse af virksomheden uden betalingsstandsning med  

 tab for kreditorerne til følge, kan imidlertid  medføre  

 erstatningsansvar jf.
UfR 1999, 591 HD.
Her videreførte en direktør  

 og eneanpartshaver i et selskab sit bilfirma, selv om selskabet i to år  

 før konkursen havde været insolvent.
I de to regnskabsår havde selskabet  

 et underskud på henholdsvis 870.000 kr. og 1,4 mill. kr.
I perioden op til  

 konkursen i det tredje regnskabsår var underskuddet 730.000 kr.
Højesteret  

 fastslog, at direktøren som enerådende i selskabet burde have indset  

 insolvensen, og at der ikke var muligheder for at videreføre selskabet og  

 afregne registreringsafgiften vedrørende de nye biler, der blev solgt i de  

 to sidste måneder før konkursen.
Direktøren var derfor  

 erstatningsansvarlig for det tab, der herved blev påført TSR.
 Se mere om erstatning i afsnit  

 E.3.17  om  

 konkurs og afsnit J.
E.2.1 Skyldnerens retsstilling Ved anmeldelsen af betalingsstandsningen ændres der ikke ved  

 skyldnerens hæftelse for de dispositioner, skyldneren foretager sig.
Skyldneren bevarer også rådigheden over sine aktiver.
Skyldnerens ret  

 til at disponere over sin formue ændres således ikke.
Skyldneren må dog kun betale sin gæld, hvis det er i overensstemmelse  

 med konkursordenen, eller hvis betalingen er nødvendig for at afværge tab  

 jf.
KL § 15. Endvidere skal væsentlige dispositioner forelægges det  

 tilsyn, som skifteretten beskikker under betalingsstandsningen.
Nærmere om  

 det beskikkede tilsyn og betaling af gældsposter under  

 betalingsstandsningen henvises til afsnit  

 E.2.5.1.1.
E.2.2 Anmeldelse af  

 betalingsstandsning Anmeldelse af betalingsstandsningen sker efter KL § 3 til skifteretten  

 på det sted, hvor skyldnerens erhvervsmæssige virksomhed udøves.
Ved  

 anmeldelsen etableres der en fristdag, jf.
KL § 1, stk. 1 (se afsnit  

 E.1).
Anmeldelsen til skifteretten skal indeholde oplysninger om fx  

 skyldnerens fulde navn, personnummer, bopæl mm., men derimod ikke  

 økonomiske oplysninger, jf.
KL § 7.
Er anmeldelsen ikke fyldestgørende, kan skifteretten meddele skyldneren  

 en kort frist til at fremkomme med de nævnte oplysninger, jf.
KL § 8.  

 Denne frist ændrer ikke på tidspunktet for etablering af fristdagen.
Anmeldelsen skal endvidere indeholde skyldnerens forslag til, hvem der  

 skal beskikkes som tilsyn under betalingsstandsningen.
Dette krav er  

 obligatorisk.
Indeholder anmeldelsen ikke disse oplysninger, er den uden  

 virkning, og der etableres således ikke en fristdag, jf.
KL § 10, stk.  

 2.
E.2.3 Meddelelse til kreditorerne Anmeldelse om betalingsstandsning offentliggøres ikke, men tilsynet  

 skal inden en uge efter anmeldelsen udsende meddelelse herom til samtlige  

 kendte kreditorer, jf.
KL § 12.
 Inden for samme frist skal en genpart af meddelelsen og en  

 kreditorfortegnelse indleveres til skifteretten.
 Meddelelsen skal indeholde følgende oplysninger:
 Meddelelsen skal endvidere vedlægges skyldnerens senest foreliggende  

 årsregnskab eller efter omstændighederne uddrag heraf.
Hvis tilsynet ikke når at udsende disse oplysninger inden for  

 tidsfristen, kan skifteretten vurdere, om dette skal have betydning for  

 fortsættelse af den anmeldte betalingsstandsning, jf.
KL § 16 d, stk. 1,  

 nr. 3. Endelig kan skifteretten vælge at beskikke et andet tilsyn efter KL  

 § 13, stk. 3.
 Er inddrivelsesmyndigheden af den opfattelse, at forsinkelsen skal have  

 betydning for betalingsstandsningens opretholdelse eller for selve  

 tilsynet, bør forsinkelsen indberettes til skifteretten, så retten  

 kan vurdere, hvilke sanktionsmuligheder, der skal finde  

 anvendelse.
E.2.4 Møde med kreditorerne Skifteretten fastsætter ved modtagelsen af anmeldelsen om  

 betalingsstandsning et tidspunkt for det første møde med kreditorerne, jf.  

 KL § 11, stk. 2.
 Det første møde skal afholdes senest 3 uger efter modtagelsen af  

 skyldnerens anmeldelse af betalingsstandsning.
Formålet med mødet er at give kreditorerne en nærmere orientering om  

 betalingsstandsningen og dens formål.
Endvidere er det muligt for  

 kreditorerne at komme med indsigelser mod en opretholdelse af en  

 anmeldt betalingsstandsning.
På mødet skal der også tages stilling til om betalingsstandsningen skal  

 opretholdes.
Endvidere tages der stilling til, om der skal nedsættes et  

 kreditorudvalg (jf. afsnit E.2.6). Endelig skal Skifteretten afgøre, om  

 der skal nedlægges forbud om rådighedsberøvelse på grundlag af  

 uomstødeligt udlæg jf.
KL § 16 A.
Hvis skyldneren udebliver fra mødet uden lovligt forfald, afgør  

 skifteretten, om betalingsstandsningen skal ophøre, jf.
KL § 13, stk.  

 2.
E.2.4.1 Inddrivelsesmyndighedens deltagelse i  

 skifterettens møder Inddrivelsesmyndigheden er som enhver anden kreditor berettiget til at  

 møde op på disse skifteretsmøder og sikre statens krav på skatter og  

 afgifter på den bedst mulige måde.
 Inddrivelsesmyndigheden bør altid deltage i det første møde for at  

 skaffe sig et overblik over virksomhedens situation.
Inden det første møde bør inddrivelsesmyndigheden tilrettelægge  

 arbejdet ved at gennemse skyldnerens redegørelse efter KL § 12 for at  

 danne sig et overblik over virksomheden, kreditorfortegnelsen og  

 tilsynet.
Til brug for mødet bør alle relevante oplysninger samles hos TSR  

 og eventuelt hos KM i sager, hvor begge myndigheder er kreditorer.
Det bør vurderes, om betalingsstandsningen har noget formål, og på  

 mødet kan der stilles spørgsmål til virksomhedens ledelse og tilsynet for  

 bl.a. at vurdere om en kreditorordning er mulig.
Blandt de oplysninger,  

 der vil være relevante for vurderingen af betalingsstandsningen, kan fx  

 nævnes oplysninger om likviditet til driften i  

 betalingsstandsningsperioden for at undgå, at der sker en udhuling af  

 virksomhedens aktiver mv.
Det kan også være, at det skal overvejes, om en  

 eventuel frivillig likvidation skal accepteres i de situationer, hvor der  

 ikke foreligger omstødelige dispositioner mv.
Se L.5.2 og E.2.10.
Vurderingen skal ske på baggrund af en afvejning af formålet med  

 betalingsstandsningen, hvor momenter som forsøg på at få ro i sin  

 virksomhed til at bringe aktiver i kreditorly, foretage omstødelige  

 dispositioner eller tilsløre/udføre strafbare handlinger klart taler imod  

 en anmeldt betalingsstandsning.
Karakteren af disse dispositioner  

 bestemmer også inddrivelsesmyndighedens handlinger, idet der kræves en  

 hurtig indsats over for disse skyldnere for at sikre statens krav på  

 skatter og afgifter på den mest effektive måde (se eventuelt afsnit  

 E.2.11).
Savner betalingsstandsningen et legitimt formål, skal  

 inddrivelsesmyndigheden protestere mod forlængelse af  

 betalingsstandsningen.
I disse situationer bør inddrivelsesmyndigheden  

 vurdere, om der skal indgives en konkursbegæring mod  

 skyldneren.
Om vurderingen heraf henvises til afsnit E.3.3 i  

 afsnittet om konkurs.
Hvis inddrivelsesmyndigheden på grundlag af de oplysninger, der i  

 øvrigt fremkommer på mødet, samt de oplysninger, regionen i øvrigt er i  

 besiddelse af, mener, at betalingsstandsningen bør ophøre, er der mulighed  

 for at tilkendegive dette på mødet.
Hvis skifteretten på trods af  

 tilkendegivelsen opretholder betalingsstandsningen, kan der eventuelt  

 indgives en konkursbegæring, men det er skifteretten, der afgør, om  

 begæringen skal behandles inden betalingsstandsningen udløber.
Inddrivelsesmyndigheden bør altid ved skyldnerens fortsatte drift af  

 virksomheden i betalingsstandsningen  kræve, at tilsynet godkender  

 den videre drift, herunder stille krav om, at der sker rettidig  

 betaling af løbende skatter og afgifter.
Dette bør ske for at minimere  

 myndighedens risiko for tab på skatter og afgifter.
Se i øvrigt om  

 eventuelt erstatningsansvar for tilsynet i afsnit E.2.5.3.
Bør der beskikkes et andet tilsyn end det af skyldneren valgte, har  

 inddrivelsesmyndigheden mulighed for efter KL § 13, stk. 3, at fremkomme  

 med indsigelser.
Myndighederne kan her lægge vægt på, om tilsynet er eller  

 har været skyldnerens advokat i andre sager, således at tilsynet muligvis  

 er inhabilt.
Efter KL § 16 b kan ansatte i skyldnerens virksomhed, som er  

 bagudlønnede, kræve, at der stilles betryggende sikkerhed for det til  

 enhver tid først forfaldne vederlag, for så vidt det vedrører tiden efter  

 anmeldelsen af betalingsstandsningen.
På mødet bør  

 inddrivelsesmyndigheden søge oplyst om, der stilles sikkerhed for de  

 ansattes løn efter fristdagen, jf.
KL § 16 b.
Stilles der ikke sikkerhed  

 efter KL § 16 b eller eventuelt for nettolønnen, kan dette forhold  

 inddrages i inddrivelsesmyndighedens vurdering af, hvorvidt der skal  

 indgives konkursbegæring. for at bringe betalingsstandsningen til  

 ophør.
E.2.4.2 Det videre arbejde med  

 betalingsstandsningen Inddrivelsesmyndigheden skal ud fra ønsket om tabsbegrænsning nøje  

 følge udviklingen hos skyldneren under den anmeldte  

 betalingsstandsning.
 Under de efterfølgende møder i skifteretten eller under selve  

 betalingsstandsningsforløbet kan inddrivelsesmyndigheden protestere mod  

 forlængelse af betalingsstandsningsperioden, hvis denne savner et formål,  

 eller anmelde til skifteretten, at betingelserne for betalingsstandsningen  

 ikke længere er til stede.
 Inddrivelsesmyndigheden bør også vurdere indholdet i tilsynets  

 cirkulæreskrivelser, herunder være opmærksom på reglerne i KL § 15, stk. 4  

 og 5, vedrørende væsentlige dispositioner i betalingsstandsningsperioden,  

 således at myndigheden protesterer, hvis dispositionen ikke kan accepteres  

 (salg af aktiver mv.). Bestemmelserne i KL § 15, stk. 4 og 5, gennemgås  

 nærmere i afsnit E.2.5.1.1.
E.2.5 Beskikket tilsyn Skifteretten beskikker straks ved modtagelsen af anmeldelsen om  

 betalingsstandsning et tilsyn for skyldneren.
Beskikkelsen af tilsyn er  

 obligatorisk, men skifteretten er ikke bundet af skyldnerens forslag til  

 tilsyn, jf.
KL § 11, stk. 1.
 Inddrivelsesmyndigheden er på det første møde i skifteretten berettiget  

 til at komme med alternative forslag til sammensætningen af tilsynet, jf.  

 afsnit E.2.4.1.
E.2.5.1 Tilsynets opgaver Tilsynets opgave er først og fremmest at værne om kreditorernes  

 interesser.
Tilsynet skal underrette alle kreditorer  om særligt væsentlige  

 dispositioner, medmindre dispositionerne er nødvendige af hensyn til  

 bevarelsen af skyldnerens virksomhed, rimelig varetagelse af kreditorernes  

 fælles interesser i øvrigt eller erhvervelsen af dagliglivets  

 fornødenheder, jf.
KL § 15, stk. 4.
 Fordringshaverne har vetoret, idet en fjerdedel af de kendte usikrede  

 kreditorer inden syv dage fra modtagelsen af tilsynets meddelelse om  

 dispositionen kan gøre indsigelse herimod.
Dette har den virkning, at tilsynet skal indkalde kreditorerne til et  

 møde.
Hvis over halvdelen af de fremmødte kreditorer stemmer imod  

 dispositionens foretagelse, må denne ikke foretages.
Der stemmes efter  

 fordringens størrelse, jf.
KL § 15, stk. 5.
Skyldneren skal aflægge regnskab over for tilsynet jf.
KL § 15, stk. 2,  

 og i øvrigt er det tilsynets opgave i samarbejde med skyldneren at få  

 etableret en kreditorordning samt sikre en korrekt og saglig behandling af  

 skyldnerens forslag til en kreditorordning.
Værner tilsynet ikke om kreditorernes interesser, bør der ske  

 indberetning af tilsynet til skifteretten, for at retten kan tage stilling  

 til, om der skal ske afsættelse af tilsynet eller ophør af  

 betalingsstandsningen, jf.
KL § 13, stk. 3, eller KL § 16  

 d.
E.2.5.1.1 Tilsyn med skyldneren - væsentlige  

 dispositioner Tilsynet skal etablere en kontrol med skyldneren, da denne efter KL §  

 15, stk. 1, ikke må foretage væsentlige dispositioner uden tilsynets  

 samtykke.
 Tilsynet må således sikre sig, at skyldneren ikke uden dets samtykke  

 foretager væsentlige dispositioner.
 Hvis inddrivelsesmyndigheden bliver opmærksom på sådanne forhold, bør  

 der ske anmeldelse af tilsynet til skifteretten, så retten eventuelt kan  

 ændre tilsynet efter KL § 13.
Hertil kommer, at betaling af gæld kun må ske i overensstemmelse med  

 konkursordenen eller for at afværge tab.
Betaling af gæld i  

 overensstemmelse hermed kræver dog tilsynets samtykke, hvis betalingen er  

 af væsentlig betydning.
 Som eksempler på væsentlige dispositioner kan nævnes større vareindkøb,  

 der ikke er led i den daglige forretningsgang, salg af fast ejendom eller  

 værdifulde maskiner, nedlæggelse af produktioner og bortforpagtning.  

 Samtykket kan gives til skyldneren eller til dennes medkontrahent og kan  

 være udtrykkeligt eller stiltiende.
Tilsynets samtykke er en forudsætning for, at det deraf følgende krav i  

 en efterfølgende kreditorordning eller konkurs er fortrinsberettiget, jf.  

 KL § 94, nr. 2. I UfR 1986, 369 VLD, blev et salg af en maskine fra en  

 virksomhed under betalingsstandsning tiltrådt af det beskikkede tilsyn.  

 Aftalen blev indgået inden fristdagen og levering og fakturering skete  

 efter fristdagen.
Landsretten statuerede derfor, at da levering og  

 fakturering var sket i betalingsstandsningsperioden, var momskravet efter  

 momslovens regler opstået i denne periode.
Da salget var godkendt af  

 tilsynet, måtte momskravet godkendes efter KL § 94, nr. 2.
Hvis tilsynet uden nogen begrænsninger godkender virksomhedens  

 fortsatte drift, må deraf flydende krav, herunder skatter og afgifter mv.,  

 dog bortset fra personlige skatter, anses for fortrinsberettigede, jf.
UfR  

 1984, 969 HD.
 Bliver løbende krav trods tilsynets godkendelse ikke betalt, kan dette  

 få betydning for betalingsstandsningens fortsættelse, jf. afsnit 2.5.1.2.  

 Det samme gælder, hvis skyldneren fortsætter driften af virksomheden uden  

 tilsynets godkendelse.
 Om eventuelt erstatningskrav mod tilsynet eller virksomhedens ledelse  

 henvises til afsnit E.2.5.3 og afsnit J.
Uenighed mellem skyldner og tilsyn kan ikke indbringes for  

 skifteretten.
Hvis samarbejdet ikke kan etableres, må  

 betalingsstandsningen ophøre efter reglerne i KL § 16 d (jf. afsnit  

 E.2.5.1.2), eller tilsynet må søges afløst af et andet.
E.2.5.1.2 Ophør af  

 betalingsstandsningen Efter KL § 16 d skal tilsynet underrette skifteretten, hvis det viser  

 sig, at betalingsstandsningen savner et rimeligt formål, skyldneren ikke  

 samarbejder loyalt, eller hvis der ikke på betryggende måde arbejdes på at  

 opnå en samlet ordning med kreditorerne.
Skifteretten træffer herefter bestemmelse om ophævelse af  

 betalingsstandsningen.
Inden skifteretten træffer afgørelsen, afholdes der  

 et møde, hvor skyldner, tilsyn og de eventuelt fremmødte fordringshavere  

 har lejlighed til at udtale sig.
Bliver inddrivelsesmyndigheden opmærksom på, at virksomheden ikke  

 betaler de løbende krav på skatter og afgifter, må  

 betalingsstandsningen søges bragt til ophør efter reglerne i KL  

 § 16 d ved, at tilsynet eller skifteretten underrettes om forholdet.
For  

 at varetage myndighedens interesser bedst muligt i en sådan situation, kan  

 fortrinsstillingen for myndighedens krav sikres ved, at der inden 3 uger  

 efter betalingsstandsningens ophør indgives konkursbegæring, jf KL § 1,  

 stk. 2.
 Tilsvarende gælder, hvis skyldneren, på trods af tilsynets manglende  

 godkendelse, fortsætter virksomheden.
E.2.5.2 Omstødelse af dispositioner Har tilsynet samtykket i en disposition, er muligheden for omstødelse  

 af dispositionen under en efterfølgende konkurs begrænset, jf.
KL § 72,  

 stk. 3.
 Omstødelse af disse dispositioner kan således kun ske, hvis tilsynet  

 åbenbart har overskredet sine beføjelser.
 Det er en betingelse for at få en disposition omstødt, at der er afsagt  

 konkursdekret, hvorfor konkursbegæring om nødvendigt må indgives af  

 inddrivelsesmyndigheden for at få dispositionen  

 omstødt.
E.2.5.3 Tilsynets erstatningsansvar Inddrivelsesmyndigheden skal følge tilsynet nøje, og den skal hurtigt  

 gribe ind over for tilsynet, hvis angivelser eller betaling udebliver i  

 betalingsstandsningsperioden.
 For at følge et tilsyn er det nødvendigt for inddrivelsesmyndigheden at  

 være opmærksom på, om der fra tilsynets side er iværksat tilstrækkelige  

 initiativer til at følge skyldneren nøje, herunder om skyldneren følger  

 tilsynets anvisninger.
Inddrivelsesmyndigheden skal følge forløbet af betalingsstandsningen  

 nøje, og sker der misligholdelse af tilsynets/skyldnerens forpligtelser  

 til at betale skatter og afgifter, skal tilsynet rykkes for den manglende  

 betaling.
Udebliver betalingen, skal det vurderes, om ikke skyldneren bør  

 erklæres konkurs ligesom det bør overvejes, om der i tilfælde af manglende  

 dækning af fortrinsberettigede krav kan gøres erstatningsansvar  

 gældende over for tilsynet.
Til brug for denne vurdering kan der henvises til TfS 2000, 975 HD,  

 hvor et tilsyn havde medvirket ved etableringen af en betalingsstandsning  

 med det formål at få gennemført en akkord med kreditorerne.
Ved  

 betalingsstandsningsperiodens begyndelse forelå der ikke forhold, der  

 kunne bevirke, at tilsynet skulle iværksætte instruktioner og  

 kontrolforanstaltninger med skyldnerens virksomhed ud over det sædvanlige,  

 da bl.a. regnskabet blev varetaget af en regnskabsuddannet medarbejder, og  

 regnskabet var ajour.
Et under betalingsstandsningen udarbejdet regnskab viste modsat det  

 budgetterede regnskab et underskud, hvorfor en akkordordning måtte  

 opgives.
Endvidere konstateredes det, at likviditeten var stram.  

 Betalingsstandsningsperioden blev herefter forlænget med det formål at  

 sælge virksomheden, og kreditorerne blev orienteret herom. 2 måneder efter  

 forlængelsen af betalingsstandsningen kunne det beregnes, at driften under  

 betalingsstandsningen ville indebære et driftsunderskud på mere end  

 100.000 kr., ligesom det kunne konstateres, at der var alvorlige  

 likviditetsproblemer og væsentlige restancer til det offentlige.
Højesteret fandt ikke tilsynets ændring af formålet med  

 betalingsstandsningen ansvarpådragende, men mente, at tilsynet efter  

 konstateringen af den stramme likviditet burde have iværksat skærpende  

 foranstaltninger, såsom hyppigere og mere direkte kontrol af virksomhedens  

 drift.
Efter kendskab til virksomhedens økonomiske situation 2 måneder  

 efter den seneste forlængelse af betalingsstandsningsperioden fandt  

 Højesteret, at tilsynet ved den manglende iværksættelse af den skærpende  

 kontrol og manglende underretning af skifteretten i henhold til KL § 16 d,  

 stk. 2, havde tilsidesat sine pligter og derved var ansvarlig for det tab,  

 der var påført Skatteministeriet.
I den konkrete sag var der dog ikke ført  

 det fornødne bevis for, at tabet skyldtes tilsynets ansvarspådragende  

 forhold.
Se også dommen i TfS 2003,89, hvor det beskikkede tilsyn blev pålagt  

 erstatningsansvar for A-skatter, der var indeholdt de sidste 2  

 måneder inden virksomhedens konkurs.
Tilsynet fandtes at have handlet  

 ansvarspådragende ved at fortsætte betalingsstandsningen på trods af,  

 at resultatet af virksomhedens drift forværredes og var negativt  

 allerede 4 måneder før konkursen.
I forbindelse med vurderingen af et eventuelt erstatningsansvar ses der  

 på tilsynets professionsansvar, herunder hvilke tiltag, der er sædvanlige  

 for et tilsyn, og hvorvidt disse sædvanlige tiltag skal udvides eller  

 skærpes.
Denne udvidelse eller skærpelse afhænger af den konkrete  

 situation, fx tilsynets vurdering af forventningen til den fremtidige  

 drift, undersøgelser fra tilsynets side inden iværksættelse af  

 betalingsstandsning, vurdering af forslag til kreditorordning, forslag til  

 videre drift af skyldnerens virksomhed og virksomhedens  

 likviditetssituation mm.
Endvidere må der indrømmes tilsynet et vist  

 margin i det skøn, der udøves, inden der tages beslutning om videre drift  

 af virksomheden eller ændring af betalingsstandsningens formål.
 Der kan ikke her gives nogen facitliste over, hvad der forstås ved  

 sædvanlig kontrol og instruktion fra tilsynets side, men der kan i  

 vurderingen lægges vægt på, om der sikres tilsynet en betryggende  

 opfølgning af virksomhedens drift i form af tilstrækkelig intern kontrol  

 med driften samt opfølgning på regnskaber, herunder budgetter og  

 likviditetsbudgetter samt instruktioner om betaling af skatter og afgifter  

 under betalingsstandsningen.
Tilsynets erstatningsansvar hviler som nævnt på et professionsansvar,  

 og de almindelige erstatningsretlige grundsætninger finder anvendelse.  

 Ifølge disse grundsætninger påhviler det også den tabslidende part om  

 muligt at søge sit tab begrænset.
Dette kan ske ved at rykke tilsynet for  

 manglende betaling af skatter og afgifter.
I tilfælde af udeblevne  

 betalinger trods rykkere må der ske indberetning af forholdet til  

 skifteretten, så retten kan vurdere sagen under hensyn til KL § 16 d, stk.  

 2. En rykker vil også tydeligt henlede tilsynets opmærksomhed på  

 virksomhedens manglende betalinger af skatter og afgifter.
 Viser det sig under en efterfølgende konkurs, at der som følge af svigt  

 hos tilsynet ikke bliver fuld dækning til inddrivelsesmyndighedens  

 fortrinsberettigede krav, bør det overvejes, hvorvidt der skal anlægges  

 erstatningssag mod tilsynet.
 Ved siden af vurdering af, hvorvidt der skal rejses erstatningssag mod  

 tilsynet, kan det også vurderes, hvorvidt der skal rejses erstatningssag  

 mod ledelsen i skyldnerens virksomhed.
 Inddrivelsesmyndigheden skal forelægge spørgsmålet om erstatning for  

 TSS, der tager endelig stilling til, om der skal rejses  

 erstatningssag.
E.2.5.4 Vurdering af formålet med  

 betalingsstandsningen Som nævnt i afsnit E.2 ovenfor er formålet med en betalingsstandsning  

 at skabe ro om skyldnerens virksomhed for at få etableret en ordning med  

 skyldnerens kreditorer med det formål at fortsætte driften af  

 virksomheden.
De forslag, som skyldneren fremkommer med under  

 betalingsstandsningsperioden, skal af inddrivelsesmyndigheden vurderes  

 efter de almindelige retningslinjer, gældende for de respektive forslag  

 til kreditorordning.
Af typiske forslag til reetablering af skyldnerens  

 virksomhed kan nævnes frivillig kreditorordning (se afsnit E.4 eller  

 en tvangsakkord (se afsnit E.5).
Hvis inddrivelsesmyndigheden skønner, at betalingsstandsningen ikke har  

 noget formål, eller myndighedens stilling i øvrigt skønnes at blive  

 yderligere forringet ved en forlængelse af betalingsstandsningen (fx hvis  

 der ikke er likviditet i virksomheden, eller der er sket omstødelige  

 dispositioner), vil dette kunne inddrages i vurderingen af, hvorvidt der  

 skal indgives konkursbegæring mod skyldneren.
Se også mere herom i afsnit  

 E.2.4.1 om inddrivelsesmyndighedens deltagelse i skifterettens  

 møder.
E.2.5.5 Kommunens arbejde med  

 betalingsstandsninger I det kommunale arbejde med betalingsstandsninger bør der føres kontrol  

 med betaling af skyldnerens forskudsskat.
Hvis forskudsskatten ikke  

 betales, og der oparbejdes væsentlige restancer, skal KM kontakte TSR, så  

 der kan ske en samordnet indsats i sager, hvor TSR også er kreditor.  

 Samarbejdet etableres med henblik på at vurdere, hvorvidt en forlængelse  

 af betalingsstandsningen skal søges nægtet, ligesom en eventuel  

 konkursbegæring bør overvejes.
E.2.6 Kreditorudvalg Skifteretten kan efter begæring fra skyldneren, tilsynet eller en  

 kreditor nedsætte et kreditorudvalg, jf.
KL § 14, stk. 1.
 Formålet med denne bestemmelse er at give kreditorerne større  

 indflydelse på arbejdet under betalingsstandsningen.
 Nedsættelsen af et kreditorudvalg kan i visse tilfælde være begrundet  

 med, at det er skyldnerens egen advokat, der er beskikket som tilsyn, og  

 at denne ikke uden videre nyder kreditorernes tillid.  

 Interessemodsætninger mellem kreditorgrupper kan også begrunde nedsættelse  

 af et kreditorudvalg, hvori kreditorgrupperne kan være repræsenteret.
 Udvalgets opgaver kan være at yde bistand til tilsynet ved at tilføje  

 en særlig sagkundskab og herudover eventuelt også at kontrollere  

 tilsynet.
E.2.6.1 Kreditorudvalgets  

 sammensætning Et kreditorudvalg består af højst 3 medlemmer.
Skifteretten fastsætter  

 antallet af medlemmer, jf KL § 14, stk. 1.
Medlemmerne vælges ikke af kreditorerne, men udpeges af skifteretten.
I  

 dette valg kan retten lægge vægt på, hvilket behov udvalget skal opfylde,  

 fx særlig sagkundskab eller repræsentation af forskellige kreditorgrupper.  

 Dog er en repræsentant for virksomhedens ansatte berettiget til at  

 indtræde i udvalget, hvis virksomheden har mere end 25  

 ansatte.
E.2.6.3 Inddrivelsesmyndighedens forhold til  

 kreditorudvalg Inddrivelsesmyndigheden er ligesom enhver anden kreditor berettiget til  

 at forlange, at der nedsættes et kreditorudvalg, og en beslutning  

 vedrørende dette spørgsmål kan ikke påklages til TSS.
 Det er op til den enkelte inddrivelsesmyndighed at afgøre, hvorvidt et  

 kreditorudvalg er et passende instrument til at sikre statens krav på  

 skatter og afgifter på en hensigtsmæssig måde.
Det kan det fx være i sager, hvor der er behov for at værne om  

 myndighedens interesser i boer af kompleks karakter eller særlig store og  

 omfattende boer.
Endvidere kan der være et ønske om at følge  

 likviditetsudviklingen i virksomheden mere tæt, i øvrigt overvåge  

 forhandlinger om en kreditorordning på tættere hold og at samarbejde med  

 tilsynet.
 Selv om myndighederne har krævet et kreditorudvalg nedsat, er der ikke  

 krav om, at de skal være repræsenteret i udvalget, men der kan eksempelvis  

 indsættes en person med særligt kendskab til den foreliggende  

 sag.
E.2.6.2 Kreditorudvalgets beføjelser Et kreditorudvalg har kun rådgivende beføjelser, jf.
KL § 14, stk. 2.
 Tilsynet skal løbende holde kreditorudvalgets medlemmer orienteret om  

 betalingsstandsningens forløb, herunder om skyldnerens løbende  

 forretninger og om arbejdet med at få gennemført en kreditorordning.
Tilsynet skal forud underrette udvalget om påtænkte, særligt væsentlige  

 dispositioner.
Sådanne dispositioner skal endvidere meddeles  

 alle kreditorerne, medmindre dispositionerne er nødvendige af hensyn  

 til bevarelsen af skyldnerens virksomhed, rimelig varetagelse af  

 kreditorernes fælles interesser i øvrigt eller erhvervelsen af  

 dagliglivets fornødenheder, jf.
KL § 15, stk. 4.
 Kreditorudvalget har ingen selvstændige sanktionsmuligheder, men kan  

 underrette skifteretten, hvis det mener, at betalingsstandsningen savner  

 formål, eller der ikke arbejdes betryggende på en kreditorordning  

 mm.
E.2.7 Individualforfølgning Meningen med betalingsstandsningen er, at der skal gives skyldneren tid  

 til at gennemføre en kreditorordning.
Der er derfor fastsat  

 indskrænkninger i den enkelte kreditors adgang til at foretage udlæg og  

 modregning.
E.2.7.1 Udlæg Når en skyldner har anmeldt betalingsstandsning til skifteretten, kan  

 der ikke længere foretages udlæg eller arrest hos denne, jf.
KL § 16, stk.  

 1. Der kan dog foretages udlæg for pantefordringer, der ikke kan omstødes  

 i tilfælde af konkurs.
Udlæg, der er foretaget senere end 3 måneder før fristdagen, kan  

 således ikke danne grundlag for rådighedsberøvelse med efterfølgende  

 tvangsfuldbyrdelse af aktivet.
Dette skyldes, at et sådant udlæg under en  

 eventuel senere konkurs, hvor fristdagen er opretholdt, automatisk  

 bortfalder jf.
KL § 71 (se afsnit E.3.12.10 om bortfald af udlæg).
Udlæg, der er foretaget tidligere end 3 måneder før fristdagen, kan på  

 sædvanlig vis danne grundlag for rådighedsberøvelse og tvangsfuldbyrdelse,  

 jf.
KL § 16 a (afsnit E.2.7.2).
Ved udlæg i fordringer finder RPL § 523, stk. 2-4, tilsvarende  

 anvendelse, jf.
KL § 16, stk. 3. Udlagte fordringer kan på trods af  

 betalingsstandsningen indkræves, når de forfalder uanset om udlægget måtte  

 være omstødeligt.
Beløbene forbliver i fogedrettens varetægt.
Inddrivelsesmyndigheden bør i disse situationer altid opkræve en sådan  

 fordring, når den forfalder.
Ellers vil der ellers være risiko for, at  

 fordringen ikke bliver betalt, hvorved skyldner lider et tab.
Om  

 inddrivelse hos tredjemand henvises i øvrigt til afsnit D.5.8 om udlæg i  

 fordringer.
E.2.7.2 Rådighedsberøvelse Der kan efter anmeldelse af betalingsstandsning ikke ske  

 rådighedsberøvelse på grundlag af et udlæg, der vil kunne omstødes i  

 tilfælde af konkurs eller på grundlag af en arrest, jf.
KL § 16, stk.  

 2.
Skifteretten kan bestemme, at der skal foretages rådighedsberøvelse,  

 jf.
KL § 16, stk. 2. Denne mulighed kan skifteretten for eksempel anvende,  

 hvis det må befrygtes, at skyldneren vil udøve rådigheden til skade for  

 udlægshaveren.
Er der før betalingsstandsningen foretaget  

 rådighedsberøvelse, står denne rådighedsberøvelse ved magt også efter  

 betalingsstandsningen.
For at bestemmelsen om forbud mod rådighedsberøvelse på grundlag af et  

 omstødeligt udlæg eller arrest ikke skal medføre et retstab for  

 udlægshaveren, er det bestemt, at dette forbud ikke medfører tab af en af  

 udlægget følgende sikkerhedsret, jf.
KL § 16, stk. 4.
Et-årsfristen i RPL § 526, stk 4, vedrørende udlæg i løsøre suspenderes  

 således, så længe betalingsstandsningen varer.
Suspensionen omfatter ikke  

 udlæg i løsøre, der ikke vil bortfalde i tilfælde af konkurs, eller udlæg  

 for en uomstødelig pantefordring.
Fristen bør dog af  

 inddrivelsesmyndighedes søges suspenderet, hvis skifteretten afskærer  

 fyldestgørelse af fx et uomstødeligt udlæg, jf.
KL § 16 a, stk. 1. Det  

 samme bør være tilfældet for et-årsfristen vedrørende fortrinsret for  

 renter i TL § 40, stk 4.
Skifteretten kan bestemme, at der ikke kan ske udlæg eller  

 rådighedsberøvelse, herunder overtagelse til brugelig pant.
Dette kræver,  

 at skyldneren med tilsynets samtykke anmoder herom, og at forbudet mod  

 rådighedsberøvelse er nødvendigt af hensyn til betalingsstandsningens  

 formål, jf.
KL § 16 a, stk. 1.
 Bestemmelsen er begrundet i samme hensyn som bestemmelsen i KL § 16.  

 Den kan således anvendes, hvis en udlægshaver begærer et aktiv bortsolgt  

 på tvangsauktion, hvis bortsalget af et sådant aktiv kan bevirke lukning  

 af skyldnerens virksomhed.
Efter KL § 16 a, stk. 2, skal skyldneren i disse  

 situationer betale forfaldne ydelser på pantefordringerne.
Med  

 henblik på betalingen heraf kan skifteretten bestemme, at skyldneren med  

 passende mellemrum skal indbetale nærmere fastsatte beløb på en særskilt  

 bankkonto.
Skifteretten kan bestemme, at dette ikke skal gælde for  

 bestemte pantefordringer, som ikke kan forventes dækket af pantet, jf.
KL  

 § 16 a, stk. 3.
E.2.7.3 Lønindeholdelse Der kan, uanset at der er anmeldt betalingsstandsning, foretages  

 lønindeholdelse for skatter og afgifter efter de sædvanlige regler for  

 lønindeholdelse (se afsnit F.3 om lønindeholdelse).
 Lønindeholdelsen kan foretages for kravene, uanset hvilken stilling de  

 måtte få i konkursordenen ved en eventuel senere konkurs/tvangsakkord,  

 hvor fristdagen er opretholdt.
Der kan heller ikke ske omstødelse af de lønindeholdte beløb, hvis der  

 senere afsiges konkursdekret, stadfæstes tvangsakkord eller afsiges  

 kendelse om gældssanering, jf.
UfR 1983, 252 ØLD og 1987, 755  

 HD.
E.2.7.4 Modregning Efter KL § 16, stk. 1, kan der ikke foretages modregning med krav mod  

 skyldneren, der er erhvervet før fristdagen, i krav, som skyldneren har  

 erhvervet efter fristdagen.
 Inddrivelsesmyndigheden kan således ikke modregne med skyldige afgifts-  

 og skattebeløb mv., som vedrører perioden forud for fristdagen i krav, som  

 skyldner efter fristdagen måtte få mod  

 statskassen.
E.2.8 Betalingsstandsningens varighed og  

 ophør Skifteretten kan efter KL § 16 d træffe beslutning om, at  

 betalingsstandsningen skal ophøre hvis Det er i den forbindelse tilsynets pligt straks at underrette  

 skifteretten, hvis det viser sig, at en af de nævnte situationer  

 foreligger.
Skifteretten kan herefter afgøre, om der skal ske ophævelse af  

 betalingsstandsningen.
Inden skifteretten træffer afgørelsen, afholdes der  

 et møde, hvor skyldner, tilsyn og de eventuelt fremmødte fordringshavere  

 har lejlighed til at udtale sig.
Herudover fastslår KL § 16 e, stk. 1, at betalingsstandsningen  

 automatisk hører op, hvis E.2.8.1 Forlængelse af  

 betalingsstandsningen Skifteretten kan under ganske særlige omstændigheder forlænge  

 ovennævnte frist på 3 måneder med 3 yderligere måneder ad gangen, jf.
KL §  

 16 e, stk. 2. Fristen kan dog ikke forlænges ud over et år fra fristdagen.  

 Skyldnerens anmodning om forlængelse skal være skriftlig og indeholde en  

 redegørelse for baggrunden for og formålet med forlængelsen.
Anmodningen  

 skal være vedlagt en udtalelse fra tilsynet.
I praksis vil anmodningen om  

 forlængelse komme fra tilsynet, bl.a. fordi det typisk er tilsynet, der  

 forestår arbejdet med etablering af en kreditorordning.
Hvis der er nedsat  

 et kreditorudvalg, skal anmodningen også vedlægges en udtalelse fra  

 udvalget.
Skifteretten kan også indkalde fordringshaverne til et møde for  

 at drøfte spørgsmålet.
Det er skyldneren selv, der skal anmode om forlængelse, idet det  

 beskikkede tilsyn ikke automatisk har fuldmagt hertil, jf.
UfR 2000, 475  

 VLK.
I denne afgørelse søgte et beskikket tilsyn om at få  

 betalingsstandsningsperioden forlænget, men da der ikke forelå en begæring  

 om forlængelse af fristen fra skyldneren, anså Landsretten  

 betalingsstandsningen for ophørt.
Forlængelse af betalingsstandsningen ud over 3 måneder skal af tilsynet  

 inden en uge meddeles samtlige kendte kreditorer, jf.
KL § 16 e, stk.  

 3.
 Tilsynet skal også orientere kreditorerne, hvis betalingsstandsningen  

 ophører, når skyldneren tilbagekalder anmeldelsen, skyldneren udebliver  

 fra mødet, eller hvis skifteretten som følge af ophørsårsagerne i KL § 16  

 d, stk. 1, bestemmer dette.
 Meddelelsen til kreditorerne er nødvendig for at disse kan varetage  

 deres interesser efter ophøret af betalingsstandsningen, herunder at  

 fastholde fristdagen ved indgivelse af konkursbegæring.
I tilfælde af, at betalingsstandsningen ophører som følge af, at  

 forhandling om tvangsakkord åbnes, gældssaneringssag indledes,  

 konkursdekret afsiges, eller 3-måneders fristen udløber, er meddelelse til  

 kreditorerne ikke obligatorisk.
Det skyldes, at de andre  

 insolvensinstitutters anvendelse vil blive bekendtgjort for kreditorerne,  

 og at udløbet af 3-måneders fristen objektivt kan  

 konstateres.
E.2.8.2 Inddrivelsesmyndighedens  

 forholdsregler Inddrivelsesmyndigheden skal være opmærksom på, hvornår en  

 betalingsstandsning ophører.
Hvis betalingsstandsningen ophører, uden der  

 er gennemført en kreditorordning, er der mulighed for at opretholde  

 fristdagen ved indgivelse af en konkursbegæring inden 3 uger efter  

 betalingsstandsningens ophør, jf.
KL § 1.
Inddrivelsesmyndigheden bør overveje at indgive konkursbegæring, hvis  

 myndighederne har fortrinsberettigede krav fra  

 betalingsstandsningsperioden, hvis der er konstateret omstødelige  

 dispositioner, eller hvis en fortsættelse af virksomheden vil medføre  

 risiko for tab for myndighederne.
Det er de almindelig betingelser for at  

 kunne erklære en virksomhed konkurs, der skal være opfyldt, jf. afsnit  

 E.3.3. Inddrivelsesmyndigheden bør holde sig underrettet om, hvorvidt en  

 eventuel konkursbegæring indgivet af skyldneren eller anden kreditor  

 senere bliver tilbagekaldt.
 Hvis en konkurs skønnes at være uden retlig interesse for  

 inddrivelsesmyndigheden - fx ingen dividende, ingen omstødelige  

 dispositioner eller der ikke foreligger andre forhold, som bør  

 undersøges af en kurator ved konkurs, er inddrivelsesmyndigheden ikke  

 afskåret fra at tiltræde en frivillig likvidation (afviklingsordning).
 Inddrivelsesmyndigheden skal også være opmærksom på eventuelle  

 skattemæssige konsekvenser af en frivillig kreditorordning jf. nærmere  

 E.5.2.2. og Ligningsvejledningen bind E.
E.2.9 Inddrivelsesmyndighedens behandling af  

 meddelelse om betalingsstandsning Ved indtræden af betalingsstandsning fortsætter virksomheden på det  

 oprindelige CVR-nr uden at der foretages en ændring af  

 registreringsforholdet.
Der foretages anmeldelse af  

 inddrivelsesmyndighedens krav over for tilsynet jf. afsnit  

 E.2.9.1.
E.2.9.1 Meddelelse til virksomheden eller  

 tilsynet Snarest muligt efter, at meddelelsen om betalingsstandsning er tilgået  

 inddrivelsesmyndigheden, bør skyldneren og det beskikkede tilsyn gøres  

 opmærksom på de forholdsregler, som meddelelsen om betalingsstandsning  

 giver anledning til hos inddrivelsesmyndigheden.
For virksomheder, der er registreret efter TDL § 29, stk. 1, skal TSR  

 omgående fratage retten til toldkredit, jf.
TDL § 33, stk. 2, samt  

 underrette virksomheden herom.
 Efter LAL § 10, stk. 1, kan TSR forkorte opgørelsesperioden samt  

 fristen for angivelse og indbetaling af lønsumsafgift, hvis virksomheden  

 har standset sine betalinger.
 Med henblik på opgørelse af TSRs krav skal skyldneren eller tilsynet  

 anmodes om, at moms mv. frem til betalingsstandsningsdagen opgøres og  

 meddeles regionen.
Inddrivelsesmyndigheden bør rette henvendelse til ligningsmyndigheden  

 for eventuelle ændringer af forskudsregistrering til virksomhedens  

 aktuelle indtjeningssituation, jf.
A.2.
 Hvis det ikke fremgår af meddelelsen om betalingsstandsning, hvilken  

 ordning der søges gennemført, må dette søges oplyst hos skyldneren eller  

 tilsynet.
 Skyldneren eller tilsynet skal gøres opmærksom på, at  

 inddrivelsesmyndigheden, afhængigt af hvilken betalingsordning, der søges  

 gennemført, vil stille visse regnskabsmæssige krav, jf. eksempelvis afsnit  

 E.5 om frivillig kreditorordning.
E.2.10 Ikke-anmeldt betalingsstandsning /  

 "stille betalingsstandsning" En ikke-anmeldt betalingsstandsning kaldes undertiden for en "stille"  

 betalingsstandsning.
Det forekommer, at virksomheder træder i betalingsstandsning uden  

 anmeldelse til skifteretten.
Normalt bliver kreditorerne underrettet om  

 betalingsstandsningen sammen med en redegørelse for formålet.
I andre  

 tilfælde ophører virksomheden blot med at betale forfaldne gældsposter,  

 uden at kreditorerne bliver underrettet.
Hvis inddrivelsesmyndigheden bliver bekendt med en sådan stille  

 betalingsstandsning, må myndigheden søge sit krav sikret bedst muligt.
Til  

 dette brug er etablering af en fristdag nødvendig, og som udgangspunkt kan  

 myndigheden derfor ikke medvirke ved en "stille" betalingsstandsning.
Myndigheden afgør selv, om den vil deltage i en sådan "stille"  

 betalingsstandsning, men inden den træffer en sådan afgørelse, skal der i  

 myndighedens vurdering inddrages en række momenter.
Nedenstående  

 opremsning af momenter er ikke udtømmende, men er alene en gennemgang af  

 de hovedpunkter, der kan blive tale om at vurdere.
Vurderingen skal ske på baggrund af en afvejning af formålet med  

 betalingsstandsningen, hvor momenter som forsøg på at få ro i sin  

 virksomhed til at bringe aktiver i kreditorly, foretage omstødelige  

 dispositioner eller tilsløre/udføre strafbare handlinger klart taler imod  

 accept af en ikke-anmeldt betalingsstandsning.
Karakteren af disse  

 dispositioner bestemmer også inddrivelsesmyndighedens handlinger over for  

 skyldneren, idet der kræves en hurtig indsats over for disse skyldnere for  

 at sikre statens krav på skatter og afgifter på den mest effektive  

 måde.
 Inddrivelsesmyndigheden kan i de tilfælde, hvor en kreditorordning kan  

 opnås ved faglig bistand overveje at kræve en anmeldelse af en  

 betalingsstandsning bl.a. for at opnå denne faglige  

 ekspertise.
E.2.10.1 Inddrivelsesmyndighedens  

 forholdsregler Inddrivelsesmyndigheden skal anvende de muligheder, der findes af  

 forebyggende karakter, fx eftersyn i skyldnerens virksomhed, overvågning  

 eller udarbejdelse af rapportsag.
TSR skal med øjeblikkelig virkning fratage eventuel toldkredit og  

 kredit efter lønsumsafgiftsloven.
Ved personlig hæftelse bør KM vurdere  

 muligheden for subsidiært udlæg i ægtefælles aktiver, jf.
KSL § 72, stk.  

 2. Det bør også undersøges, om der er grundlag for eventuel erstatningssag  

 mod virksomhedens ledelse, herunder også eventuel nulstilling (se afsnit  

 J.2.1 om nul-stilling).
 Inddrivelsesmyndigheden kan også undersøge, om der bør rejses  

 erstatningssag mod virksomhedens ledelse eller tilsyn, jf.  

 aktieselskabslovens §§ 140 og 141 (se afsnit E.2.5.3 og afsnit E.3.17 i  

 konkursafsnittet). Det kan også være nødvendigt at vurdere, hvorvidt der  

 skal søges gennemført hæftelsesgennembrud mellem selskaber, der er  

 nært forbundne eller mellem indehaveren og selskabet.
 Er der ikke noget andet formål med den stille betalingsstandsning  

 end at søge at bringe aktiverne i kreditorly eller lignende, bør de  

 tilgængelige inddrivelsesinstrumenter udnyttes fuldt ud, fx arrest (se  

 afsnit D.9), udlæg (se afsnit D.5), forbud, politianmeldelse.
E.3 Konkurs E.3.1 Konkurs - Generelt En konkurs over en skyldner betyder, at skyldneren må overlade sine  

 aktiver til fordeling blandt kreditorerne, jf. hovedreglen om  

 konkursmassen i KL § 32. Skifteretten afgør, om der skal afsiges  

 konkursdekret, men initiativet kan tages af en af skyldnerens kreditorer  

 eller skyldneren selv.
Konkursen medfører, at skyldneren mister rådigheden  

 over sin formue.
Den går over til et konkursbo, hvor en kurator varetager  

 alle kreditorers interesser.
 Konkursen betyder endvidere, at den enkelte kreditors ret til at  

 foretage en individualforfølgning af sit krav over for skyldneren ikke kan  

 finde sted under selve konkursen i konkursmassen.
Fordelingen af skyldnerens aktiver sker ved, at aktiverne omsættes til  

 penge, der udloddes til skyldnerens kreditorer i en bestemt rækkefølge,  

 konkursordenen.
Reglerne tilsigter at give kreditorerne en samtidig og  

 ligelig dækning af deres krav.
Princippet bag konkursloven bygger således  

 på skyldnerens urådighed og ligelighed blandt kreditorerne.
 Konkurs kan komme på tale, når en skyldner ikke er i stand til at  

 opfylde sine forpligtelser over for kreditorerne, efterhånden som de  

 forfalder, og det må antages, at skyldnerens betalingsudygtighed ikke blot  

 er forbigående.
 Inddrivelsesmyndigheden har som enhver anden kreditor ret til at  

 indgive konkursbegæring, når myndighederne mener, at dette skridt er  

 nødvendigt for at sikre statens krav på skatter og afgifter eller for at  

 hindre yderligere krav i at opstå.
Inddrivelsesmyndighedens anvendelse af konkursinstituttet reguleres af  

 de almindelige forvaltningsmæssige grundsætninger, hvor de væsentligste er  

 princippet om saglighed og proportionalitet.
I inddrivelsesarbejdet er  

 konkurs det strengeste middel.
Myndighederne skal inddrage denne  

 retsgrundsætning i deres vurdering af, hvad der er tilstrækkeligt til at  

 sikre statens krav.
Grundsætningen styres af hensynet til at sikre  

 tabsforebyggelse, lønsomhed og individualitet.
 I afsnit E.3.5 gennemgås eksempler på de momenter, myndighederne kan  

 inddrage i deres afvejning af, om der skal begæres konkurs over en  

 skyldner.
Prøvelsen af inddrivelsesmyndighedens anmodning om konkurs sker i  

 skifteretten, og dennes afgørelser kan kæres til landsretten.  

 Myndighedernes afgørelse om at søge en skyldner erklæret konkurs kan  

 således ikke påklages til TSS med det formål at få foretaget en  

 realitetsprøvelse af det materielle indhold i myndighedens retsskridt.
Har  

 myndigheden brudt en forvaltningsmæssig grundsætning i forbindelse med  

 sagsbehandlingen forud for en konkursbegæring, vedrører klagen således  

 alene myndighedens håndtering af sagen.
En eventuel klage over  

 myndighedens håndtering af sager skal ske til kommunalbestyrelsen for så  

 vidt angår KM, og for så vidt angår den lokale TSR skal klagen sendes  

 til regionschefen.
Når andre kreditorer indgiver konkursbegæring mod skyldner, inddrages  

 inddrivelsesmyndigheden ikke i behandlingen, og den får derfor først på et  

 senere tidspunkt kendskab til konkursen.
Af hensyn til at sikre statens  

 interesser i konkurssager skal myndigheden være opmærksom på, om der  

 afsiges konkursdekret mod virksomheder, der er beliggende i netop dens  

 distrikt, og som skal betale skatter, afgifter eller  

 told.
E.3.2 Skyldner - Konkursobjektet Enhver fysisk og juridisk person kan være skyldner og kan derfor også  

 erklæres konkurs.
Inddrivelsesmyndigheden kan således, når betingelserne  

 er til stede, begære enhver fysisk person konkurs, fx en lønmodtager eller  

 en selvstændigt erhvervsdrivende.
Det samme gælder juridiske personer som  

 fx aktieselskaber, anpartsselskaber, andelsforeninger, foreninger,  

 selvejende institutioner mv.
For så vidt angår de juridiske personer er det afgørende i forbindelse  

 med konkursbehandlingen, at selve sammenslutningen (den juridiske person)  

 kan anses for at være en selvstændig skyldner.
Hvis blot en af deltagerne  

 i sammenslutningen hæfter personligt og direkte for sammenslutningens  

 gæld, antages det, at sammenslutningen ikke betragtes som selvstændig  

 skyldner og kan heller ikke som sådan erklæres konkurs.
Aktieselskaber og  

 anpartsselskaber kan herefter umiddelbart erklæres konkurs.
I et interessentskab hæfter deltagerne (interessenterne) personligt og  

 direkte for interessentskabets gæld.
En konkursbegæring mod et  

 interessentskab må herefter rettes mod deltagerne personligt.
Når samtlige  

 interessenter er erklæret konkurs, tages interessentskabets bo under  

 særskilt konkursbehandling, selv om interessentskabet isoleret set er  

 solvent.
Det er ikke nødvendigt at foretage en selvstændig prøvelse af  

 interessentskabets insolvens, og en formel konkursbegæring kræves  

 ikke.
Kommanditisterne hæfter med indskuddet, mens komplementaren hæfter  

 personligt.
Selv om komplementaren eller komplementarerne er erklæret  

 konkurs, kan skifteretten underkaste kommanditselskabet en selvstændig  

 prøvelse af, om selskabet er insolvent.
I UfR 1996, 179 ØLK, kunne et  

 kommanditselskab ikke tages under konkursbehandling alene under henvisning  

 til, at samtlige komplementarer var under konkurs.
Skifteretten havde uden  

 at foretage en selvstændig bedømmelse af kommanditselskabets solvens taget  

 kommanditselskabet under konkursbehandling, da samtlige komplementarer var  

 under konkurs E.3.3 Konkursbetingelser Inddrivelsesmyndigheden kan som kreditor søge at begære en skyldner  

 erklæret konkurs.
I et sådant tilfælde anses myndigheden som  

 konkursrekvirent, jf. afsnit E.3.5 om kriterier for indgivelse af  

 konkursbegæringer.
Før skifteretten afsiger et konkursdekret, skal en række betingelser  

 være opfyldt.
Reglerne om, hvornår en skyldner kan erklæres konkurs,  

 findes i KL §§ 17-20 og gennemgås særskilt i afsnit E.3.3.2 - E.3.3.3.  

 Herudover er det vigtigt at være opmærksom på nogle særlige  

 forudsætningsvise betingelser, jf. afsnit E.3.3.1.
 Da disse betingelser inddrages i skifterettens vurdering af, om en  

 skyldner kan erklæres konkurs, skal inddrivelsesmyndigheden også være  

 opmærksom på disse betingelser og foretage en vurdering heraf, inden det  

 afgøres, om en skyldner bør erklæres konkurs.
I relation til kreditor kræves det i øvrigt, at denne er en tredjemand  

 i forhold til skyldner.
Det betyder fx, at den, der har foretaget indskud  

 i en virksomhed som aktionær eller anpartshaver (ansvarlig lånekapital),  

 ikke kan fremkalde en konkurs, medmindre han samtidig er  

 kreditor.
E.3.3.1 Fordringens beskaffenhed For at en fordring eller krav på skyldner kan anvendes til at erklære  

 skyldneren konkurs, skal fordringen opfylde visse betingelser.
Inddrivelsesmyndigheden har som kreditor bevisbyrden for, at fordringen  

 eksisterer.
Det er dog ikke nødvendigt at opnå dom, forlig eller lignende  

 over skyldneren for fordringens beståen for at anvende fordringen som  

 grundlag for en konkurs.
Fordringen behøver heller ikke at være forfalden  

 til betaling på tidspunktet for indgivelse af konkursbegæring.
 Fordringen må dog ikke være af en sådan beskaffenhed, at der skal føres  

 et sådant bevis for fordringens eksistens, at det overgår den  

 bevisførelse, der bør finde sted ved behandlingen af en konkursbegæring.  

 Fordringens eksistens skal have en sådan klarhed, at den umiddelbart kan  

 danne grundlag for en konkurs.
Er inddrivelsesmyndighedens krav fx skønsmæssigt eller foreløbigt ansat  

 i henhold til OPKL § 4, stk. 1, og § 5, anses dette som et krav på lige  

 fod med et krav baseret på en indsendt angivelse.
Det er dog en  

 betingelse, at myndighederne kan sandsynliggøre, at de skønsmæssige eller  

 foreløbige fastsættelser er korrekte og dermed har en sådan klarhed, at de  

 kan danne grundlag for en konkurs.
Efter statsskattelovens § 38 kan der ved klage over skatteansættelsen  

 ikke ske unddragelse for forpligtelsen til i rette tid at indbetale den  

 alt forfaldne del af skatten.
Er en skatteansættelse under behandling i  

 det administrative klagesystem, må kravet være af en sådan klarhed, at  

 bevisførelsen omkring kravets eksistens ikke må gå ud over, hvad der bør  

 føres af bevis ved skifteretten.
Københavns Skatteforvaltning ændrede i  

 TfS 1998, 318 (Sø- og Handelsretsdom), skatteansættelsen for et selskab,  

 der påklagede ansættelsen til Landsskatteretten, hvor sagen under  

 konkursbehandlingen stadig verserede.
Skifteretten afviste  

 konkursbegæringen på grund af bevisførelsens omfang, hvorfor skattekravet  

 ikke havde den klarhed, der krævedes for kunne danne grundlag for en  

 konkurs.
 I TfS 2000, 638 ØLK, kom en falleret skatteyder med indsigelser mod  

 inddrivelsesmyndighedens krav på bl.a. personskat, da kravet i det  

 væsentligste omfattede et beløb ifølge en upåanket skattekendelse.  

 Skatteyderen, der havde begæret sagen genoptaget, påstod, at kendelsen  

 hvilede på et forkert grundlag, men landsretten afviste, at skifteretten  

 skulle efterprøve skattekravet og stadfæstede konkursen.
Er fordringen tilstrækkelig klar, må det være op til skyldner at bevise  

 kravets usikkerhed.
I UfR 1999, 110 (Kendelse fra Højesteret), bestred en  

 skyldner nogle investeringsaftaler og nægtede at foretage indbetalinger  

 herpå.
De berettigede selskaber indgav konkursbegæring mod skyldner, der  

 forinden havde overdraget væsentlige aktiver til ægtefællen.
Højesteret  

 fandt, at skyldner ikke havde godtgjort en sådan usikkerhed om aftalerne,  

 at de ikke kunne danne grundlag for konkurs.
Højesteret lagde også vægt  

 på, at etablering af fristdag af hensyn til eventuel omstødelse var af  

 afgørende betydning.
Som et andet eksempel på, at en skønsmæssig ansættelse er blevet  

 afvist, kan nævnes TfS 1999, 198 ØLD.
I sagen påstod  

 inddrivelsesmyndigheden, at skifteretten ikke var kompetent til at prøve  

 et skattekrav, da den skønsmæssige skatteansættelse ikke havde været  

 prøvet i det administrative klagesystem.
Kravet var af skifteretten blevet  

 afvist med den begrundelse, at skattegrundlaget hvilede på et åbenbart  

 forkert grundlag, ligesom størrelsen af skatteindkomsten ikke var  

 forenelig med selskabets beskedne aktiver.
Landsretten fastslog, at  

 berettigelsen af et skattekrav i konkursboer ikke kan prøves af  

 domstolene, medmindre der foreligger ganske særlige omstændigheder,  

 hvilket var tilfældet i sagen.
Kravet blev derfor  

 afvist.
E.3.3.1.1 Fordringer, der ikke kan danne  

 grundlag for konkurs Ud over de i afsnit E.3.3.1 nævnte krav til fordringens beskaffenhed er  

 der i KL § 20, stk. 1, nr. 1-3, nævnt tilfælde, hvor en fordring anses for  

 så tilstrækkeligt sikret, at den ikke kan danne grundlag for konkurs:
E.3.3.2 Den retlige interesse i  

 konkurs Forudsætningen for en konkursbehandling af en skyldners bo er, at den  

 inddrivelsesmyndighed, der tager initiativ til en konkurs, har en reel  

 retlig interesse i konkursens gennemførelse.
I første omgang relateres den retlige interesse til spørgsmålet om,  

 hvorvidt en kreditor vil få dækning for sit krav.
En konkursbegæring fra  

 en efterstillet kreditor vil skifteretten som hovedregel ikke imødekomme,  

 hvis det med sikkerhed kan fastslås, at der intet vil fremkomme til  

 dækning af den efterstillede gæld.
Det samme kan også gælde, hvis skyldner  

 ikke har - eller har haft - nogen aktiver.
Da inddrivelsesmyndighedernes i størstedelen af sager med skyldnere er  

 tvangskreditor, kan dette give myndighederne en særlig form for retlig  

 interesse.
I UfR 1994, 10 VLK, fik TSR fremmet en konkursbegæring mod en  

 skyldner uden aktiver af væsentlig værdi.
Det var i sagen godtgjort, at  

 TSR havde den fornødne interesse, da det måtte påregnes, at skyldneren ved  

 konkursen ville blive afskåret fra at forøge moms- og  

 skatterestancerne.
I UfR 1994, 95 VLK, havde en plejehjemsbeboer foræret sine børn et  

 beløb af en sådan størrelse, at hendes formue kun udgjorde ca. 1.000 kr.  

 KM fik et krav på beboeren på 37.000 kr for ophold på plejehjemmet for en  

 periode på ca. 2 år.
Kravet var betalt af tredjemand, men KM havde  

 alligevel en retlig interesse i at erklære beboeren konkurs for gennem en  

 omstødelsessag at søge reglerne om betaling af opholdsudgifterne  

 overholdt, ligesom beboeren grundet sin insolvens måtte forventes inden  

 for kort tid at vise sig ude af stand til af egne midler at betale  

 udgifterne.
 Retlig interesse i at indgive konkursbegæring mod en skyldner kan også  

 siges at være til stede i de sager, hvor det må formodes, at skyldneren  

 har bragt aktiver i kreditorly, og hvor det er nødvendigt at indgive  

 konkursbegæring for at få de utilbørlige dispositioner omstødt, jf. afsnit  

 E.3.5.4.
 I UfR 1973, 399 ØLK, blev det fastslået, at der kunne iværksættes  

 konkursbehandling mod et selskab for derigennem at fremkalde en opløsning  

 af selskabet og derefter søge det påhvilende skattekrav inddrevet hos  

 aktionærerne efter selskabsskattelovens § 33, jf. nærmere afsnit E.3.17.1.  

 Selskabet ejede intet og havde ikke drevet virksomhed i en  

 årrække.
E.3.3.3 Skyldnerens insolvens Det er en betingelse for at gennemføre konkursen, at skyldner er  

 insolvent, jf.
KL § 17, stk. 1. Så længe skyldneren er solvent, formodes  

 det, at skyldnerens kreditorer er tilstrækkeligt sikret gennem  

 individualforfølgning, fx ved udlæg.
 Bestemmelsens stk. 2 fastslår, hvad der forstås ved insolvens.  

 Insolvens foreligger herefter, når en skyldner "ikke kan opfylde sine  

 forpligtelser, efterhånden som de forfalder, medmindre  

 betalingsudygtigheden må antages blot at være forbigående".
Det er således afgørende for spørgsmålet om skyldnerens insolvens, at  

 skyldneren skal være illikvid.
Bestemmelsens krav om, at illikviditet ikke  

 må være "forbigående" har betydning ved vurderingen af, hvorvidt  

 skyldneren kan betale sin gæld inden for det tidsrum, det normalt tager at  

 inddrive fordringen gennem sædvanlig individualforfølgning.
I udtrykket  

 "forbigående" er der i retspraksis også taget hensyn til, om virksomheden  

 er sæsonbetonet, således at indtægten falder i en kortere, nærmere bestemt  

 periode af året.
 Afgørelsen af, om illikviditeten er "forbigående", er i sidste ende  

 skifterettens, men inddrivelsesmyndigheden skal ved vurderingen af, om en  

 konkursbegæring bør indgives, tage højde for disse momenter.
Bevisbyrden for, at insolvensen alene er forbigående, påhviler dog  

 skyldner.
Bevisbyrden for skyldnerens insolvens påhviler derimod  

 inddrivelsesmyndigheden.
Bevis antages at foreligge, hvis kreditor kan  

 påvise, at skyldneren ikke kan betale sine gældsposter, efterhånden som de  

 forfalder.
Efter KL § 18 er der en formodningsregel for, hvorvidt skyldneren er  

 insolvent.
I bestemmelsen fastslås, at insolvens i almindelighed antages  

 at foreligge i følgende tilfælde:
E.3.4 Omkostninger ved konkursens  

 gennemførelse Hvis konkursboets midler ikke kan dække de omkostninger, der er  

 forbundet med konkursbehandlingen, hæfter den eller de, der har indgivet  

 konkursbegæringen solidarisk for det manglende beløb med lige store  

 andele, jf.
KL § 27, stk. 1. Hæftelsen omfatter kun omkostninger, der er  

 forbundet med konkursbehandlingen, fx kuratorsalær i forbindelse med  

 førelse af omstødelsessag, men hæftelsen omfatter ikke sagsomkostninger  

 til modparten i omstødelsessagen, se her UfR 1986, 843 ØLD.
Skifteretten kan efter KL § 27, stk. 2, kræve sikkerhedsstillelse for  

 omkostningerne ved konkursbehandlingen.
Skifteretten godtager normalt, at  

 TSR ikke stiller sikkerhed.
Endelig godtager flere skifteretter, at  

 inddrivelsesmyndigheden ikke stiller kontant sikkerhed mod til gengæld at  

 indestå for betaling af omkostningerne.
Pr. 2001 udgør sikkerheden 20.000  

 kr.
I enkelte særlige tilfælde kan inddrivelsesmyndigheden indestå for  

 omkostninger ved fx gennemførelse af omstødelsessager, jf. afsnit  

 E.3.12.3. Det er dog ikke noget krav om, at myndighederne skal indestå for  

 sådanne omkostninger, uanset om de er konkursrekvirent eller ej.
Det  

 afhænger af, hvorvidt yderligere skridt i relation til inddrivelse af  

 skyldnerens gæld kan være nødvendige for at sikre statens krav bedst  

 muligt.
E.3.5 Indgivelse af konkursbegæring Indgivelse af konkursbegæring kan foretages af kreditor, herunder  

 inddrivelsesmyndigheden, eller af skyldneren selv.
Konkursloven regulerer  

 i §§ 22-23 de nærmere krav for krav til konkursbegæringens formalia.
I afsnit E.3.5.1 gennemgås, hvilke krav der stilles til skyldnerens  

 egen konkursbegæring.
I afsnit E.3.5.2 gennemgås inddrivelsesmyndighedens  

 muligheder for at indgive konkursbegæring.
Konkursbegæringer kan indgives til skifteretten på det sted, hvor  

 skyldneren udøver sin erhvervsmæssige virksomhed.
Hvis skyldneren ikke  

 udøver erhvervsvirksomhed, indgives begæringen det sted, hvor denne har  

 sit hjemting, jf.
KL § 3.
Hvis der foreligger flere konkursbegæringer, bestemmer skifteretten,  

 hvilken begæring, der skal behandles først, jf.
KL § 21, stk. 2.
Konkurs anses for at være begæret på den dag, hvor den første begæring  

 indkom til skifteretten.
Dette har betydning ved fastsættelse af  

 fristdagen (jf. afsnit E.1.1). Giver denne begæring ikke grundlag for  

 konkurs, eller tilbagekaldes begæringen, fastholdes fristdagen alligevel,  

 hvis skifteretten optager en af de andre indkomne konkursbegæringer til  

 behandling.
 I UfR 1995, 709 ØLD, afviste skifteretten en konkursbegæring.  

 Beslutningen blev kæret til landsretten, og under dennes behandling blev  

 skyldner erklæret konkurs på foranledning af en anden kreditors begæring.  

 Fristdagen blev derfor fastslået til at være den dag, hvor kærendes  

 konkursbegæring blev indsendt til skifteretten.
E.3.5.1 Skyldnerens egen  

 konkursbegæring Skyldner kan selv indgive egen konkursbegæring.
Skyldnerens egen  

 konkursbegæring skal efter KL § 22 vedlægges en opgørelse over aktiver og  

 passiver samt en liste over fordringshavere.
 Undlader skyldner at vedlægge konkursbegæringen de krævede oplysninger,  

 er det skifterettens vurdering, om dette bør medføre afvisning, eller om  

 retten vil give en kort udsættelse efter KL § 8, så skyldneren kan  

 fremskaffe oplysningerne.
 Der stilles i øvrigt de samme krav til insolvens og beviser som nævnt i  

 afsnit E.3.3.
Efter modtagelse af skyldnerens egen konkursbegæring indkalder  

 skifteretten denne til et møde.
Hvis skyldneren udebliver fra mødet, anses  

 konkursbegæringen for bortfaldet, jf.
KL § 22, stk. 2 til 3.
 Er der tale om et aktieselskab eller et anpartsselskab, kan  

 konkursbegæring på selskabets vegne fremsættes af bestyrelsen eller, hvis  

 selskabet er under likvidation, af likvidator, jf. aktieselskabslovens §  

 127 og anpartsselskabslovens § 64, stk. 1.
I sagen UfR 1972, 419 VLK, indgav eneste medlem af en bestyrelse på  

 vegne af aktieselskabet en konkursbegæring mod selskabet selv.
Da  

 selskabets vedtægter fastslog, at aktieselskabets bestyrelse skulle have  

 3-5 medlemmer, og da medlemmet var det eneste valgte medlem, var  

 selskabets bestyrelse ulovlig, og der kunne derfor ikke på vegne af  

 selskabet indgive konkursbegæring.
E.3.5.2 Inddrivelsesmyndighedens indgivelse af  

 konkursbegæring TSR skal indsende en anmodning om konkursbegæring til Kammeradvokaten,  

 der foretager det videre fornødne med at indgive konkursbegæringen til  

 skifteretten.
Reglerne om formkrav gennemgås derfor alene i korte træk  

 nedenfor.
Vedrørende de nærmere kriterier for anvendelse af konkurs  

 henvises til afsnit E.3.5.4.
 Anmodningen skal ud over oplysning om skyldneren og kravet indeholde  

 oplysninger, som er relevante for skifterettens bedømmelse af sagen.
 Om de samlede oplysninger, TSR som minimum bør fremsende til  

 Kammeradvokaten til brug for arbejdet med at indgive en konkursbegæring,  

 henvises til afsnit E.3.5.6.
I KL § 23 fastslås det, at kreditor i konkursbegæringen skal angive de  

 omstændigheder, hvorpå konkursbegæringen støttes, fx henvisning til et  

 forgæves foretaget udlæg.
Efter at konkursbegæringen er indgivet af en  

 kreditor, lader skifteretten den forkynde for skyldneren, medmindre han på  

 anden måde er bekendt med begæringen.
Samtidig med forkyndelsen indkaldes konkursrekvirenten og skyldner til  

 møde i skifteretten.
Mødet skal så vidt muligt holdes inden 3 dage fra  

 konkursbegæringens modtagelse, jf.
KL § 23, stk. 2. Hvis kreditor  

 udebliver fra mødet i skifteretten, bortfalder konkursbegæringen.
Hvis  

 skyldneren udebliver fra mødet, kan dette tillægges betydning som bevis  

 ved behandlingen.
Skifteretten kan dog i stedet bestemme, at skyldneren  

 skal fremstilles ved politiets foranstaltning.
 Kammeradvokaten foretager en vurdering af, hvorvidt  

 konkursbetingelserne er til stede, og varetager inddrivelsesmyndighedens  

 interesser under sagens behandling i skifteretten, herunder rådgivning og  

 bistand til myndigheden ved forhandlinger om kreditorordninger.
 I sager, hvor Kammeradvokatens bistand efter konkursdekretets afsigelse  

 skønnes unødvendig, er TSR bemyndiget til at anmode Kammeradvokaten om at  

 afregne sagen.
 TSR skal selv anmelde krav i boet samt påse, at told-, skatte- og  

 afgiftskrav ikke forældes under konkursboets behandling, jf. nærmere herom  

 afsnit E.3.18.1.
E.3.5.3 Samarbejde med kommunen I forbindelse med indgivelse af konkursbegæring skal TSR være opmærksom  

 på, om den kommunale pantefoged har foretaget udlæg for  

 personskatterestancer mv., som giver reel sikkerhed, og som vil falde bort  

 i medfør af KL § 71, hvis der afsiges konkursdekret.
Angående personskatterestancer er det de lokale TSR, der er bemyndiget  

 til at træffe afgørelser om at indgive konkursbegæringer.
Dette bør dog  

 først ske efter høring af KM eller efter dennes indstilling.
Det er dog  

 TSR, der alene afgør, hvorvidt dette skridt er nødvendigt for at sikre  

 statens krav på skatter og afgifter, jf. afsnit E.3.7.2. Konkursbegæring  

 indgives ikke på grundlag af et subsidiært udlæg efter KSL § 72, stk.  

 2.
E.3.5.4 Kriterier for konkursbegæring Anvendelsen af konkurs i inddrivelsesarbejdet er underlagt den  

 almindelige forvaltningsretlige grundsætning om saglighed og  

 proportionalitet.
Inddrivelsesmyndighederne skal inddrage proportionalitetsgrundsætningen  

 i deres vurdering af, hvad der er det tilstrækkelige middel til at sikre  

 statens krav.
I inddrivelsesarbejdet er konkurs det strengeste middel.  

 Grundsætningen styres af tabsforebyggelse, lønsomhed og individuel  

 behandling.
I visse sager er det nødvendigt for inddrivelsesmyndigheden at indgive  

 konkursbegæring for at forebygge et væsentligt tab for statskassen og  

 samtidig sikre hel eller delvis dækning af told-, skatte- eller  

 afgiftskrav.
Konkursbegæring kan således også være relevant, hvor formålet  

 alene er at sikre, at skyldnerens restance til staten ikke stiger.
 En konkret vurdering om indgivelse af konkursbegæring kan således  

 inddrage momenter som anvendelse af øvrige inddrivelsesmuligheder, størst  

 mulige tabsforebyggelse for inddrivelsesmyndigheden (dvs. sikre størst  

 mulig dækning af statens krav på skatter og afgifter), skyldens størrelse  

 sammenholdt med skyldnerens tidligere, nuværende og fremtidige økonomiske  

 forhold samt årsagerne til skyldnerens nuværende økonomiske situation.
 Inden der indgives konkursbegæring, skal det først vurderes, om  

 betingelserne i KL §§ 17-20 er opfyldt, jf. afsnit E.3.3. Om de øvrige  

 kriterier, der kan lægges vægt på i afvejningen af, hvorvidt der skal  

 indgives konkursbegæring, henvises til afsnit E.3.5.4.1 - E.3.5.4.5.
Hvis det under den senere konkursbehandling viser sig, at  

 konkursbetingelserne ikke var til stede, kan inddrivelsesmyndigheden  

 ifalde erstatningsansvar efter KL § 28. Erstatningsansvaret omfatter såvel  

 erstatning for forvoldt tab som godtgørelse for tort.
Herved forstås  

 godtgørelse for den krænkelse eller skade, som er påført skyldnerens værd  

 og omdømme.
Består inddrivelsesmyndighedens fordring ikke, ifalder  

 myndighederne ansvar uden hensyn til skyld.
Afvises konkurs som følge af,  

 at andre betingelser ikke er opfyldt, fx insolvensbetingelsen, kan der  

 idømmes ansvar efter de almindelige  

 culpa-regler.
E.3.5.4.1 Anmeldt betalingsstandsning forlænges  

 ikke Har en virksomhed anmeldt betalingsstandsning til skifteretten, men  

 bliver denne af en eller anden grund ikke forlænget, bør det overvejes at  

 indgive konkursbegæring, således hvis inddrivelsesmyndigheden ønsker at  

 fastholde en allerede etableret fristdag.
Fristdagen kan ønskes fastholdt,  

 hvis dette har betydning for fx en omstødelig disposition eller andre  

 årsager, der kan være nødvendige at varetage gennem etableringen af en  

 fristdag for at sikre statens krav på skatter og afgifter på betryggende  

 vis.
 Konkursbegæringen skal i sådanne tilfælde indgives til skifteretten  

 inden 3 uger efter, betalingsstandsningen er udløbet, jf. afsnit  

 E.1.1.2.
I vurderingen af, om en konkursbegæring skal indgives, bør der specielt  

 tages højde for de tilfælde, hvor der under betalingsstandsningen er  

 opstået told-, skatte- og afgiftskrav, der ikke er afregnet.
Disse krav  

 vil således miste deres fortrinsstilling, hvis fristdagen ikke  

 fastholdes.
E.3.5.4.2 Omstødelige dispositioner Hvis inddrivelsesmyndigheden under inddrivelsesarbejdet bliver  

 opmærksom på dispositioner, der er omstødelige efter KL §§ 64-74 (jf.  

 afsnit E.3.12), og som i tilfælde af omstødelse vil medføre, at  

 kreditorernes, herunder også myndighedens, tilgodehavende kan indfries  

 helt eller delvist, bør det overvejes, om der skal indgives  

 konkursbegæring.
 I denne vurdering må der tages højde for sikring af statens krav på  

 skatter og afgifter på den bedst mulige måde, men der må også ske en  

 vurdering af, hvorvidt omstødelse af en disposition vil indbringe staten  

 et provenu (gennem dividenden), herunder hvorvidt den begunstigede er  

 betalingsdygtig.
Lønsomhed eller grundsætningen om proportionalitet skal således  

 inddrages, hvilket fører til, at der i visse tilfælde kan foreligge  

 dispositioner, der umiddelbart kan virke omstødelige, men som er foretaget  

 for at hindre tab for virksomheden og dens kreditorer.
Efter en sådan  

 konkret vurdering kan et sådant tilfælde muligvis betyde, at dispositionen  

 ikke skal omstødes eller anfægtes.
E.3.5.4.3 Ikke-anmeldt  

 betalingsstandsning En skyldners betalingsstandsning, som ikke er anmeldt til skifteretten,  

 er et moment, der af inddrivelsesmyndigheden skal inddrages i  

 overvejelserne om konkursbegæring.
Hvis inddrivelsesmyndigheden bliver bekendt med en sådan ikke-anmeldt  

 betalingsstandsning ("stille" betalingsstandsning), må myndigheden søge  

 sit krav sikret bedst muligt.
Til dette brug er etablering af en fristdag  

 nødvendig, og som udgangspunkt kan myndigheden derfor ikke medvirke ved en  

 "stille" betalingsstandsning.
Myndigheden afgør selv, om den vil deltage i en "stille"  

 betalingsstandsning.
En af betingelserne for, at inddrivelsesmyndigheden  

 eventuel kan medvirke ved en kreditorordning, der omfatter alle  

 skyldnerens kreditorer, er at myndighederne bliver underrettet om den  

 ikke-anmeldte betalingsstandsning.
 Det er under alle omstændigheder nødvendigt, at der i vurderingen af,  

 om ordningen skal accepteres, skal inddrages momenter som fastholdelse af  

 fristdagen for fx at få omstødt utilbørlige dispositioner, fastlåst  

 aktiverne under tilsyn af en kurator eller for at få en nærmere  

 undersøgelse af kriminelle forhold.
Inden inddrivelsesmyndigheden træffer en sådan afgørelse, skal der  

 inddrages en række momenter og stilles nogle krav til ordningen.
Se  

 nærmere om disse krav mv. i afsnit E.2.10 i afsnittet om  

 betalingsstandsninger.
 Hvis det accepteres, at betalingsstandsningen fortsætter uden  

 anmeldelse til skifteretten, skal myndigheden søge at varetage  

 statskassens interesser bedst muligt.
E.3.5.4.4 Stigende skatte- og  

 afgiftsrestancer Selv om en konkurs ikke vil give noget provenu til  

 inddrivelsesmyndigheden, kan det i visse tilfælde være nødvendigt at  

 indgive konkursbegæring blot for at sikre, at der ikke fremover påløber  

 yderligere told-, skatte- og afgiftskrav.
En af de afgørende overvejelser  

 i disse situationer er, at konkursbegæringen efter en konkret, individuel  

 vurdering er det nødvendige skridt for at sikre staten mod yderligere tab,  

 jf.
UfR 1994, 10 VLK.
Vestre Landsret afsagde konkursdekret over en skyldner, der ikke ud  

 over en overbelånt bil ejede aktiver, der kunne tjene til genstand for  

 udlæg.
Landsretten anførte, at betingelserne efter KL § 17, jf.
KL § 18,  

 var opfyldt, og at det ikke på forhånd kunne udelukkes, at  

 inddrivelsesmyndigheden havde en retlig interesse i konkurs, jf. utrykt  

 Vestre Landsrets kendelse af 10. juni 1996, VL B-0777-96.
Muligheden er specielt til stede, hvor der er tale om et selskab, som i  

 kraft af det afsagte konkursdekret må stoppe virksomheden, og som efter  

 gennemførelsen af konkursbehandlingen vil blive slettet i Erhvervs- og  

 Selskabsstyrelsens register.
Der er dog også andre virksomhedstyper, hvor  

 et konkursdekret kan stoppe virksomhedens restanceudvikling.
 Andre relevante momenter, der kan lægges vægt på, kan ses i UfR 1994,95  

 VLK, se afsnit E.3.3.2.
E.3.5.4.5 Øvrige relevante kriterier Den retlige interesse kan for inddrivelsesmyndigheden også ligge i  

 kriminalitetsbekæmpelse, fx af økonomisk svig.
Konkurs kan således også  

 bruges som et nødvendigt middel til at få stoppet en konkursrytter og  

 efter straffelovens § 79 få fradømt denne retten til at drive virksomhed.  

 Det er politiet, der har påtaleretten i henhold til denne bestemmelse, og  

 inddrivelsesmyndigheden må derfor foretage en politianmeldelse af  

 forholdet, eller sikre sig, at kurator gør det.
 Konkurs kan også være et middel, hvor kurator hurtigt kan gå ind og  

 fastlåse situationen i selskabet til at foretage yderligere undersøgelser  

 og eventuel politianmeldelse af kriminelle forhold, jf KL § 110, stk.  

 4.
 Over for en konkursrytter og lignende kan der ved opstart af ny  

 virksomhed ønskes iværksat sikkerhedsstillelse efter OPKL § 11.
 Det kan også være nødvendigt at indgive konkursbegæring mod et selskab  

 for at vurdere eventuelle erstatningssager mod ledelsen, jf. afsnit  

 E.3.17.
E.3.5.5 Tilbagekaldelse af  

 konkursbegæring Efter KL § 21, stk. 3, kan en konkursbegæring tilbagekaldes, indtil der  

 er afsagt endeligt konkursdekret, og indtil kærefristen er udløbet.
Der findes ikke faste regler for, hvornår en konkursbegæring indgivet  

 af inddrivelsesmyndigheden skal tilbagekaldes, men en beslutning herom  

 hviler på en afvejning af, hvorvidt gennemførelsen eller tilbagekaldelsen  

 af konkursen er et nødvendigt skridt for at sikre statens krav.
En  

 skyldner har således ikke krav på, at myndigheden skal tilbagekalde en  

 konkursbegæring, og en beslutning om at indgive konkursbegæring kan ikke  

 påklages til TSS.
Et moment, der kan inddrages ved vurderingen, er fx et betalingstilbud  

 fra skyldneren, som ud fra en analyse af hans økonomiske forhold må anses  

 for rimeligt, og hvor der er sikkerhed for, at det kan opfyldes og  

 afvikles inden for kort tid.
Afviser TSR et sådant betalingstilbud, kan  

 denne afgørelse påklages til TSS som rekursmyndighed, men en klage har  

 ikke opsættende virkning.
 Et alternativ til tilbagekaldelse kan være inddrivelsesmyndighedens  

 accept af, dvs. at myndigheden ikke protesterer mod, at skyldneren begærer  

 en udsættelse af skifterettens behandling af en konkursbegæring i henhold  

 til KL § 24, jf. nærmere afsnit E.3.6.
Tilbagekaldelse af en indgivet konkursbegæring skal ske gennem  

 Kammeradvokaten.
Ved tilbagekaldelse af en konkursbegæring, bør  

 inddrivelsesmyndigheden være opmærksomme på eventuel krav om erstatning  

 fra skyldneren.
E.3.5.6 Fremsendelsesskrivelse til  

 Kammeradvokaten TSR skal ved fremsendelse af anmodninger om konkursbegæringer som  

 minimum give følgende oplysninger til Kammeradvokaten, da denne skal bruge  

 oplysningerne i arbejdet med konkursbegæringen.
a.
Virksomheden præsenteres:
b.
Grundlaget for konkursbegæringen:
 Om restancen anføres:
 Om insolvensen anføres:
 Om den retlige interesse anføres:
c.
Omstødelse d.
Rekonstruktion:
e.
Repræsentanter for skyldneren f.
Supplerende bemærkninger:
E.3.5.7 Inkassoloven TSR skal ved fremsendelsen af anmodninger om konkursbegæringer mod en  

 skyldner til Kammeradvokaten være opmærksom på, at Kammeradvokatens  

 virksomhed er omfattet af inkassoloven.
Inkassoloven trådte i kraft den 1.  

 oktober 1997.
Efter inkassolvens § 10 skal der over for skyldneren være sendt en  

 påkravsskrivelse, inden Kammeradvokaten iværksætter yderligere  

 inddrivelsesskridt.
I forbindelse med indgivelse af konkursbegæring  

 betyder det, at en påkravsskrivelse som hovedregel skal være sendt til  

 skyldneren, inden videre skridt mod konkurs foretages.
Kammeradvokaten skal i påkravsskrivelsen give skyldneren en frist på  

 mindst 10 dage til at indfri fordringen, inden videre skridt til konkurs  

 foretages.
I påkravsskrivelsen skal skyldneren bl.a. have de nødvendige  

 oplysninger for at kunne bedømme fordringen.
Disse oplysninger omfatter  

 bl.a. en specifikation af hovedstol og renter, størrelsen af forfaldne  

 renter og påløbne og om muligt kommende  

 inkassoomkostninger.
E.3.5.7.1 Undladelse af at give  

 påkrav I inkassolovens § 11 er der mulighed for, at der kan ses bort fra  

 påkravsskrivelsen og indfrielsesfristen, hvis det må antages, at dette vil  

 medføre en nærliggende risiko for, at fordringen ellers ikke vil kunne  

 inddrives.
Bestemmelsen gælder kun retslige skridt som fx  

 konkursbegæring.
 Et eksempel kunne være, at konkurs skal begæres for at sikre  

 mulighederne for omstødelse eller for at sikre tiltag, der kan være  

 nødvendige for kurator for at kunne fastlåse aktiver i et selskab og  

 foretage undersøgelser efter KL § 110, stk. 4.
I UfR 1998, 1232 VLK, fastslog landsretten, at skifteretten har  

 mulighed for at indrømme konkursrekvirenten en frist til at fremskaffe  

 oplysninger om, hvorvidt betingelser efter inkassolovens § 11 er opfyldt,  

 jf.
KL § 8.
E.3.6 Udsættelse af  

 konkursbehandlingen Er der særlige omstændigheder til stede, kan skifteretten beslutte, at  

 behandlingen af konkursbegæringen på begæring af skyldner skal udsættes  

 til senere behandling.
Udsættelsen sker efter bestemmelserne i KL §§ 24 og  

 25.
KL § 24 omfatter de tilfælde, hvor skyldneren søger en ordning med sine  

 kreditorer, mens KL § 25 omfatter de tilfælde, hvor der inden  

 konkursdekret åbnes en forhandling om tvangsakkord.
KL § 24 omtales i  

 afsnit E.3.6.1, og KL § 25 i afsnit E.3.6.2.
E.3.6.1 Udsættelse efter KL § 24 Efter KL § 24 kan skifteretten udsætte afgørelsen om konkurs, hvis  

 skyldneren søger en ordning med sine kreditorer, og skifteretten skønner,  

 at der er rimelig udsigt til, at ordningen kan gennemføres.
Ifølge bestemmelsen skal ordningen omfatte alle ligeberettigede  

 fordringshavere.
Udsættelsen gives ikke, blot fordi skyldner søger en  

 ordning med den kreditor, der har indgivet konkursbegæringen.
Udsættes behandlingen af konkursbegæringen, vil bestemmelserne om  

 betalingsstandsning i KL §§ 10 til 16e finde anvendelse.
Udsættelsen  

 indebærer blandt andet følgende:
 Vedrørende de øvrige bestemmelser i KL §§ 10 til 16e henvises til  

 afsnit E.2.
Tilbagekaldes eller afslås konkursbegæringen, efter at behandlingen af  

 konkursbegæringen har været udsat, skal tilsynet inden en uge underrette  

 samtlige kendte kreditorer, jf.
KL § 24, stk. 3.
En udsættelse af behandlingen af konkursbegæringen forrykker ikke  

 fristdagen.
Fristdagen er fortsat den dag, hvor konkursbegæringen er  

 indgivet.
 Skyldneren bevarer under en udsættelse med behandlingen af en  

 konkursbegæring rådigheden over sine aktiver, men skifteretten kan i visse  

 tilfælde fratage skyldneren denne rådighed efter bestemmelserne i KL § 26,  

 jf. afsnit E.3.6.4.
E.3.6.2 Udsættelse efter KL § 25 Skifteretten kan også efter KL § 25 udsætte behandlingen af  

 konkursbegæringen, hvis der allerede ved konkursbegæringens indgivelse er  

 åbnet forhandling om tvangsakkord, uden at forhandlingen er afsluttet.
Det  

 er en betingelse for udsættelsen, at skifteretten skønner, at der er  

 rimelig udsigt til, at akkorden kan gennemføres.
Udsættelsen gives uden nogen tidsgrænse, men skifteretten skal påse, at  

 akkordforhandlingen ikke trækker ud.
Ved udsættelsen finder reglerne om  

 betalingsstandsning i KL §§ 10 til 16e anvendelse.
Om disse bestemmelser  

 henvises der til afsnit E.2.
 Konkursbegæringen bortfalder, hvis akkordforslaget bliver  

 stadfæstet.
E.3.6.3 Inddrivelsesmyndighedens holdning til  

 udsættelse Det er alene skifteretten, der afgør, hvorvidt der skal finde en  

 udsættelse af konkursbehandlingen sted.
Inddrivelsesmyndigheden kan dog  

 selv medvirke til, at der sker udsættelse, ved at gøre skifteretten  

 opmærksom på en betalingsordning, som skyldneren søger gennemført med  

 kreditorerne, og som myndigheden ønsker at vurdere nærmere.
En vurdering af betalingsordningen gennemføres på sædvanlig vis, men  

 afhænger også af, hvad inddrivelsesmyndigheden vil opnå med konkursen over  

 skyldneren.
For at få et overblik over de enkelte betalingsordninger, der  

 muligvis kan komme på tale, kan der som eksempel henvises til afsnittene  

 E.5 og F.2.
Skyldner har dog ikke krav på, at inddrivelsesmyndigheden afbryder  

 forhandlingerne i skifteretten for at gennemføre en sagsbehandling på en  

 betalingsordning, som fremsættes over for skifteretten med det formål at  

 opnå udsættelse.
På skifterettens møde kan de fremmødte kreditorer komme  

 med deres indlæg for og imod udsættelsen, hvorefter skifteretten træffer  

 sin afgørelse.
Myndighedens stilling til sådanne forslag kan således  

 fremføres på skifterettens møde, og indstillingen følger i øvrigt de  

 almindelige regler for de vurderinger, der skal foretages vedrørende den  

 konkrete kreditorordning.
Inden inddrivelsesmyndigheden møder i skifteretten i sager, hvor de er  

 konkursrekvirent, har myndigheden allerede vurderet skyldnerens muligheder  

 for at gennemføre en betalingsordning som ugunstig.
Hvis de på  

 skifterettens møde fremkomne oplysninger ikke ændrer ved myndighedens  

 vurdering, bør der ske indsigelse mod ønsket om udsættelse af  

 konkursbehandlingen.
Går skifterettens afgørelse myndigheden imod, kan denne søge  

 beslutningen kæret til landsretten.
En kære bør overvejes i lyset af, hvad  

 der er det bedst egnede middel til at søge statens krav på skatter og  

 afgifter sikret på den bedst mulige måde.
Som et eksempel på skifterettens afslag på en udsættelse kan henvises  

 til UfR 1979, 99 (kendelse fra Højesteret). I sagen gav skifteretten  

 afslag på udsættelse efter KL § 24, og over for Højesteret gjorde den  

 kærende gældende, at der var fremsat forslag til tvangsakkord, hvor der  

 forelå tiltrædelse af 40% af kreditorerne til at åbne forhandling.  

 Endvidere mente den kærende, at kreditorerne skulle have haft lejlighed  

 til at udtale sig om sagens udsættelse.
Højesteret stadfæstede  

 konkursdekretet, da selskabets kapitalforringelse og underskud ikke syntes  

 at føre til en rimelig udsigt til, at en akkord ville kunne  

 opfyldes.
E.3.6.4 Skyldnerens urådighed Efter anmodning fra inddrivelsesmyndigheden eller en anden kreditor kan  

 skifteretten under en udsættelse af konkursbehandlingen fratage skyldneren  

 rådigheden over aktiver, som vil kunne inddrages under en  

 konkursbehandling, jf.
KL § 26. Rådighedsberøvelsen kan ske hvis Rådighedsberøvelsen kan angå hele skyldnerens formue eller enkelte  

 aktiver, fx en bestemt bankkonto.
Begrænsninger i skyldnerens rådighed kan  

 gøres gældende over for tredjemand, hvis denne kendte eller burde kende  

 begrænsningerne, jf.
KL § 26, stk. 2.
Følger skifteretten ikke myndighedens anmodning om rådighedsberøvelse,  

 kan rettens beslutning kæres til landsretten.
En kære bør overvejes i  

 lyset af, hvad der er det bedst egnede middel til at søge statens krav på  

 skatter og afgifter sikret på den bedst mulige måde med de passende  

 instrumenter.
E.3.7 Konkursens indtræden og  

 virkninger Konkursen medfører en række virkninger for skyldneren.
Skyldneren  

 mister således sin rådighed over aktiverne, kreditorernes  

 individualforfølgning stoppes og erstattes med en universalforfølgning,  

 hvor kurator står for boets afvikling og udlodning.
Som et led heri skal  

 der udpeges en kurator, og konkursboet skal etableres.
Konkursen har ekstinktiv virkning, dvs. at konkursboet kan ekstingvere  

 eller fortrænge dispositioner, hvor den fornødne sikringsakt i form af  

 tinglysning mv. ikke er iagttaget.
Ekstinkvition har en retsfølge, der kan  

 sammenlignes med omstødelse, jf. afsnit E.3.12.
E.3.7.1 Skyldnerens urådighed Når konkursdekretet er afsagt, mister skyldneren retten til at råde  

 over sin formue, jf.
KL § 29. Råderetten overgår i stedet til det  

 konkursbo, der etableres, jf. nærmere herom afsnit E.3.7.4.
Konkursens retsvirkninger indtræder ved konkursdekretets afsigelse, og  

 der regnes med klokkeslættet for afsigelsen af dekretet.
Indtil udløbet af  

 det døgn, hvori bekendtgørelse af konkursen har fundet sted i  

 Statstidende, har urådigheden dog kun virkning over for den, som kendte  

 eller burde kende konkursen.
Efter dette tidspunkt kan urådigheden af  

 konkursboet gøres gældende over for alle.
Dette princip for urådighedens  

 virkning over for tredjemand er fastlagt i KL § 30.
 Det betyder bl.a., at hvis inddrivelsesmyndigheden i god tro om  

 konkursen har udbetalt et krav til skyldneren som fx negativ moms inden  

 offentliggørelsen af dekretet, er myndigheden også frigjort for  

 betalingsforpligtelsen i forhold til konkursboet.
Skyldneren er ved dekretets afsigelse dog ikke helt frataget retten til  

 at handle på egne vegne.
Har skyldneren påtaget sig en forpligtelse efter  

 dekretets afsigelse, hæfter skyldneren personligt, men uden ansvar for  

 boet.
Denne situation kan komme på tale, hvis skyldneren under  

 konkursbehandlingen påbegynder at drive egen virksomhed.
På samme måde kan  

 skyldneren råde over aktiver, som ikke kan inddrages i konkursboet, jf.  

 afsnittet E.3.12 om konkursmassen.
E.3.7.2 Individualforfølgning Efter konkursdekretets afsigelse kan der ikke foretages udlæg eller  

 arrest i den formue, der er omfattet af konkursen, jf.
KL § 31. Der kan  

 fortsat foretages individualforfølgning i de aktiver, der ikke er omfattet  

 af konkursmassen, jf.
KL § 33 (se nærmere herom afsnit E.3.10).  

 Inddrivelsesmyndigheden kan således også foretage lønindeholdelse hos  

 skyldneren, jf. nærmere afsnit E.3.14.3.1.
Er der foretaget arrest inden konkursen, bortfalder denne ved dekretets  

 afsigelse.
Det samme gælder for udlæg, idet dette anses for ikke at have  

 virkning over for konkursboet.
Bestemmelserne herom findes i KL § 71, jf.  

 nærmere herom afsnit E.3.12.10.
E.3.7.3 Modregning i konkurs Konkurslovens regler om modregning i konkurs vedrører alene modregning  

 med aktiver, der indgår i konkursmassen.
Fordringer, som skyldneren  

 erhverver efter konkursdekretets afsigelse, f.eks. skyldnerens indtægter  

 ved egen virksomhed under konkursen, indgår ikke i konkursmassen, jf.  

 afsnit E.3.12.
Der kan ske modregning mellem fordringer, der begge er stiftet før  

 fristdagen, dvs. før skifterettens modtagelse af konkursbegæringen.
Der  

 kan ligeledes ske modregning mellem fordringer, der begge er stiftet efter  

 fristdagen, men inden afsigelsen af konkursdekret.
Der kan således ikke  

 ske modregning hen over fristdagen eller hen over datoen for afsigelsen af  

 konkursdekret.
Der kan således ikke ske modregning med skyldige skatte- og  

 afgiftsbeløb mv., som vedrører perioden forud for fristdagen, i krav, som  

 skyldneren efter fristdagen måtte få mod statskassen, herunder negative  

 afgiftstilsvar vedrørende perioden efter fristdagen.
Der kan endvidere  

 ikke ske modregning med skyldige skatte- og afgiftsbeløb mv. vedrørende  

 perioden efter fristdagen i krav, som konkursboet måtte få mod statskassen  

 efter afsigelsen af konkursdekret.
Som eksempel kan der henvises til UfR 1986, 718 ØLD, hvor Toldvæsenet  

 ikke havde ret til at modregne sit simple krav i refusion af moms for tab  

 på debitorer konstateret under bobehandlingen, da tabet efter den  

 daværende ML § 13, stk. 6, kunne fradrages i den periode, det var  

 konstateret.
Se i øvrigt UfR 1994, 308 VLD, hvor kreditnotaer på arbejde  

 udført før betalingsstandsningens indtræden skulle henføres til perioden  

 før konkursen.
Vedrørende stiftelsen af overskydende skat, B-skat, restskat og særlig  

 indkomstskat har Højesteret fastslået, at kravene stiftes ved  

 indkomstårets udløb, dvs. den 31. december, uanset hvornår skatten opgøres  

 eller pålignes, jf.
UfR 1985.619 HD.
Er den overskydende skat omfattet af  

 konkursmassen efter KL § 33 er modregning reguleret af KL § 42. Er den  

 overskydende skat derimod undtaget fra konkursmassen, jf.
KL § 32 kan der  

 ske modregning efter de almindelige regler, se fx UfR 1997, 910 HD (afsnit  

 E.3.10.1). Se nærmere om overskydende skat i relation til konkursmassen i  

 afsnit E.3.10.1.1.
 Bestemmelsen hjemler en udvidelse af adgangen til modregning over for  

 konkursboet, da modregning kan ske, selv om kravet ikke er forfaldent til  

 betaling.
 Skatte- og afgiftsbeløb mv., der er stiftet efter fristdagen, men inden  

 konkursdekretets afsigelse, kan modregnes i tilgodehavender, der er  

 stiftet i samme periode, selv om skatte- og afgiftskravene er  

 uforfaldne.
En fordring på skyldneren, der er erhvervet fra tredjemand inden for 3  

 måneder før fristdagen, kan ikke anvendes til modregning over for en  

 fordring, som skyldneren havde, da den anden erhvervede sin fordring, jf.  

 KL § 42, stk 3. Det samme gælder, hvis erhvervelsen er sket mere end 3  

 måneder før fristdagen, og erhververen da indså eller burde indse, at  

 skyldneren var insolvent.
Bestemmelsen er begrundet i, at når en skyldner  

 står over for konkurs, vil hans kreditor sædvanligvis være parat til at  

 sælge sin fordring til underkurs.
De, som selv skylder skyldneren noget,  

 vil være interesseret i at erhverve fordringen med henblik på modregning,  

 hvilket vil være til skade for de øvrige kreditorer i et senere  

 konkursbo.
Ved udbetaling af beløb, fx negative afgiftstilsvar, hvor der ikke  

 eksisterer noget aktuelt modkrav, bør TSR ved udbetalingen tage forbehold  

 om tilbagesøgning i tilfælde af, at der senere opstår et krav, hvori der  

 kunne være foretaget modregning.
Modregningsforbeholdet kan fx være  

 aktuelt ved delregistrerede virksomheder, hvor momsen på eksportdelen  

 bliver udbetalt, før momsen på den tilsvarende hovedvirksomhed skal  

 indbetales.
Forbeholdet kan også være aktuelt, hvor en virksomhed (et bo)  

 har fået udbetalt negativ moms, og det så under en senere kontrol i  

 virksomheden viser sig, at der for den samme periode skal efteropkræves et  

 beløb, og der i øvrigt kun er delvis dækning til fordringen i boet.
Efterstillede fordringer kan kun benyttes til modregning, hvis boet  

 giver dækning til sådanne fordringer, jf.
KL §  

 43.
E.3.7.4 Etablering af bostyre Når konkursdekretet er afsagt, udpeger skifteretten en eller flere  

 kuratorer for boet efter at have rådført sig med de fordringshavere, der  

 er til stede, jf.
KL § 107. Skifteretten kan også nedsætte et  

 kreditorudvalg, hvis dette skønnes hensigtsmæssigt.
Efter KL § 108 kan skifteretten i forbindelse med afsigelse af  

 konkursdekretet bestemme, at der skal indkaldes til valg af kurator og  

 eventuelt kreditorudvalg.
En sådan skiftesamling skal afholdes inden 3  

 uger efter, at konkursen er bekendtgjort i Statstidende.
Der skal også afholdes skiftesamling til valg af kurator eller  

 kreditorudvalg, hvis kurator eller en fordringshaver ønsker dette.
Et  

 sådant ønske skal fremsættes over for skifteretten inden 3 uger, efter at  

 konkursen er bekendtgjort i Statstidende.
Skiftesamlingen skal afholdes  

 inden 3 uger, efter at skifteretten har modtaget begæringen.
Valg af  

 kurator sker af fordringshaverne på skiftesamlingen, hvis mindst en  

 tredjedel af kendte fordringshavere er repræsenteret, og halvdelen af  

 stemmerne falder på samme person, jf.
KL § 113, stk. 1. Der regnes efter  

 fordringens vægt.
 Er inddrivelsesmyndigheden konkursrekvirent, og ønsker myndigheden at  

 få indflydelse på kuratorvalg, bør de være til stede på skifteretsmødet og  

 deltage i afstemning om kurator.
 Myndigheden kan fx søge at få indsat en bestemt kurator, hvis denne har  

 kendskab til et bestemt sagskompleks, hvori skyldneren er del af.  

 Kammeradvokaten kan også indsættes som kurator i boet, fx for at varetage  

 særlige former for omstødelsessager.
Endvidere er der også mulighed for at rette indsigelse mod kurator,  

 hvis der er særlige grunde herfor, jf.
KL § 114, stk. 1. Som eksempler på  

 sådanne særlige grunde kan nævnes ukyndig, langsommelig eller på anden  

 måde uheldig behandling af tidligere boer, inhabilitetsårsager eller  

 undladelse af regnskabsaflæggelse.
Som eksempel på indsigelser mod kurator, der dog ikke blev fulgt, kan  

 nævnes UfR 2001, 476 VLK.
I sagen var en advokats manglende rutine til at  

 behandle konkursboer ikke tilstrækkelig til at nægte at udpege vedkommende  

 som kurator.
Handler kurator eller skiftesamlingen til skade for boet, kan  

 skifteretten tilsidesætte de trufne beslutninger.
Det samme gælder, hvis  

 rettigheder, som tilkommer en panthaver, skyldneren eller andre, krænkes,  

 jf.
KL § 127.
Det beror i øvrigt på inddrivelsesmyndighedens vurdering, om den vil  

 være repræsenteret på skiftesamlinger i skifteretten.
I denne vurderingen  

 kan indgå hensynet til kravets størrelse og stilling, virksomhedens art og  

 omstændighederne i øvrigt.
E.3.7.4.1 Konkursboets registrerings- og  

 afregningsforhold Kurator kan beslutte sig for, at konkursboet viderefører virksomheden i  

 et tidsrum under selve konkursen, fx for at afhænde virksomheden eller  

 dele heraf.
Konkursboet registreres i samme omfang som den tidligere  

 konkursramte virksomhed.
For at sikre, at inddrivelsesmyndigheden i disse situationer kan holde  

 styr på afregninger og indbetalinger fra konkursboet, foranlediger TSR, at  

 virksomheden fra og med konkursdekretets dato registreres med  

 virksomhedsstatus "Under konkurs" samt afmelder virksomhedens  

 registreringsforhold.
Der oprettes et SE-nr. med mulighed for afregning  

 under de enkelte registreringsforhold.
Registreringsanmeldelsen  

 underskrives af den person, der af skifteretten er udpeget til at forestå  

 afviklingen af boet (kurator).
Registreres konkursboet med henblik på at afhænde virksomheden eller  

 dele heraf, skal der ikke betales moms, hvis overdragelse af boets aktiver  

 sker som et led i overdragelse af virksomheden eller en del af denne, og  

 den nye indehaver er eller bliver registreret hos ToldSkat, jf. reglerne i  

 ML § 8, stk. 1 (jf.
MV 2001, afsnit D.6.1). Endvidere kan der blive tale  

 om regulering af indgående afgift af investeringsgoder købt af den  

 fallerede momspligtige virksomhed, men som afhændes af konkursboet, jf.  

 reglerne i ML §§ 43 og 44. Der henvises her til MV 2001, afsnit J.4.
Hvis konkursboet registreres, vil inddrivelsesmyndigheden ved boets  

 manglende angivelse eller betaling af afgifter mv. udsende påkrav og rykke  

 efter de sædvanlige retningslinjer.
Der vil også blive debiteret renter  

 mv.
Der kan dog ikke ske tvangsinddrivelse ved bostyrets manglende  

 betaling af de nævnte massekrav.
Betales de omhandlede massekrav ikke, kan  

 sagen forelægges for skifteretten efter KL § 114 for eventuelt at få afsat  

 kurator, jf. afsnit E.3.7.4. Hvis der skal gøres et ansvar gældende over  

 for kurator (jf. afsnit E.3.17), skal sagen forelægges for TSS.
 Hvis konkurboet ikke viderefører virksomheden ved konkursdekretets  

 afsigelse, foranlediger TSR virksomheden afmeldt fra og med dekretdagen.  

 Boet vil herefter på et hvilket som helst tidspunkt under bobehandlingen  

 mod behørig dokumentation kunne få refunderet moms af fx tab på debitorer  

 og acontohonorar til kurator ved en opgørelse af de negative momstilsvar.  

 Se i øvrigt afsnit E.3.7.3 om periodisering af tab på  

 debitorer.
E.3.7.5 Registrering, sikring og vurdering af  

 boets aktiver Efter KL § 110 skal kurator varetage boets interesser på kreditorernes  

 vegne.
Herunder skal han sikre boets aktiver og foretage de skridt, der er  

 nødvendige for at sikre mod uberettigede dispositioner.
Han kan til hjælp  

 herved for boets regning antage sagkyndig bistand.
Som eksempel på  

 dispositioner, der skal foretages, kan nævnes at tage skyldnerens  

 forretningsbøger og -papirer i sin varetægt, at udskifte låse og give  

 meddelelse til pengeinstitutter.
Der skal også ske en registrering af boets aktiver og eventuelt en  

 vurdering.
Kurator antager for boets regning en eller flere sagkyndige  

 personer til at forestå arbejdet.
 Det er kurator, der har afgørelseskompetencen i boets anliggender.  

 Skønner kurator i særlige situationer, at der er behov herfor, kan sager  

 dog forelægges for fordringshaverne.
Støder kurator i forbindelse med behandling af boet på oplysninger, som  

 giver grundlag for politimæssig efterforskning mod skyldneren eller andre,  

 skal der gives meddelelse til politiet herom.
Fx kunne det tænkes at være  

 tilfældet, når kurator har konstateret, at der forefindes en ulovlig  

 anpartshaverlån i selskabet, eller selskabets ledelse ikke har efterkommet  

 bogføringslovens bestemmelser om regnskabsføring.
 Bliver inddrivelsesmyndigheden opmærksom på forhold, der skal  

 undersøges af politiet, kan myndigheden på lige fod med de øvrige  

 kreditorer orientere kurator herom eventuelt med kopi af orienteringen til  

 skifteretten.
E.3.7.6 Kreditorinformation Under behandlingen af konkursboet gives der en række meddelelser til  

 kreditorerne om selve behandlingen, regnskaber og status på sager i boet.  

 Disse meddelelser gives efter KL §§ 124-127 og indeholder vigtige  

 oplysninger til brug for inddrivelsesmyndighedens vurdering af arbejdet  

 med boerne.
Meddelelserne giver således et indblik i boerne, og fremsendes  

 meddelelserne ikke, kan dette forhold inddrages i myndighedens vurdering  

 af, hvorvidt dette bør medføre afsættelse af bostyret efter KL § 114.
E.3.7.7 Kreditorudvalg Kreditorudvalg kan etableres, når det efter skifterettens skøn findes  

 hensigtsmæssigt (jf.
KL § 107, stk. 2).
Kreditorudvalg kan fx tænkes nedsat, hvis boet påtænker at fortsætte  

 skyldnerens virksomhed. Ønsker inddrivelsesmyndigheden, at der nedsættes  

 et kreditorudvalg, bør de gøre skifteretten opmærksom herpå.
Efter KL §  

 108, stk. 2, kan myndighederne som kreditor dog begære indkaldelse til  

 skiftesamling for at få nedsat et kreditorudvalg.
Se afstemningsregler  

 herom under afsnittet om etablering af bostyre, afsnit E.3.7.4.
Det beror på inddrivelsesmyndighedens egen vurdering, om det er  

 nødvendigt at få nedsat et kreditorudvalg.
Der bør særligt lægges vægt på,  

 hvorvidt et sådant udvalg kan være med til at sikre statens krav på  

 skatter og afgifter.
Kreditorudvalgets funktion er alene kontrollerende, og kurator skal  

 alene underrette dette om alle vigtige dispositioner og om påtænkte,  

 særligt væsentlige dispositioner, medmindre disse ikke kan udsættes uden  

 skade for boet, jf.
KL § 110, stk. 3. Udvalget kan ikke forbyde eller  

 påbyde kurator bestemte dispositioner, ligesom kurator heller ikke skal  

 opnå samtykke fra udvalget.
Udvalget kan dog stille spørgsmål til kurator  

 efter KL § 125, stk. 6.
Skifteretten kan indkalde til skiftesamling, når et medlem af  

 kreditorudvalget ønsker det, jf.
KL § 118. Indkaldelsen bekendtgøres i  

 Statstidende.
Kurator skal sende underretningen til alle, der har særlig  

 interesse i de forhold, der skal behandles på  

 mødet E.3.8 Anmeldelse og prøvelse af  

 fordringer Samtidig med bekendtgørelse om konkursen indrykkes i Statstidende en  

 opfordring til alle, som har en fordring eller andet krav på skyldneren,  

 til at anmelde dette til kurator inden 3 måneder, jf.
KL § 128.
Inddrivelsesmyndigheden skal indsende en sådan anmeldelse for at sikre  

 statens krav på skatter og afgifter bedst muligt.
Er der udsigt til, at  

 boet vil blive sluttet efter KL § 143 er det ikke et krav, at myndigheden  

 foretager en anmeldelse af kravet, men inden anmeldelse undlades bør det  

 vurderes, om dette vil få betydning i tilfælde af en eventuel genoptagelse  

 af boet, jf. afsnit E.3.16.1.
Kurator skal så vidt muligt inden 4 uger efter anmeldelsesfristens  

 udløb afholde møde til prøvelse af de anmeldte fordringer.
Kurator skal  

 inden mødet have udarbejdet indstilling om, hvorvidt kravet kan  

 anerkendes, jf.
KL § 131, stk. 1.
 KL § 132, stk. 1, fastslår, at hvis der på mødet til prøvelse af  

 fordringer ikke fremkommer indsigelser til indstillingen, er fordringen  

 endeligt anerkendt som indstillet.
Hvis en af inddrivelsesmyndighedens fordringer ikke indstilles til  

 anerkendelse som anmeldt, skal kurator ved anbefalet brev eller på anden  

 betryggende måde give myndigheden meddelelse herom.
Myndigheden skal  

 samtidig orienteres om tid og sted for det møde, hvor fordringen prøves,  

 jf.
KL § 131, stk. 3.
Inddrivelsesmyndigheden skal, hvis fordringen ønskes opretholdt, gøre  

 indsigelse mod indstillingen på mødet, hvor fordringerne prøves.
Hvis  

 myndigheden opretholder indsigelsen mod kurators indstilling, må der  

 anlægges sag ved skifteretten inden 3 måneder efter det møde, hvori  

 kurators indstilling forelå, jf.
KL § 133.
 Som et eksempel på, at en fordring ikke er blevet anerkendt, kan nævnes  

 TfS 1999, 198 ØLD, se afsnit E.3.3.1.
E.3.8.1 Overskridelse af  

 anmeldelsesfrist Overskrides anmeldelsesfristen i KL § 128, betyder dette:
 Fordringen prækluderes dog ikke, blot fordi fristen overskrides.
 Efter KL § 130, stk. 3, sker der ikke prøvelse af fordringer, der ikke  

 kan opnå dividende.
Fordringer, der først anmeldes efter stadfæstelsen af boregnskabet, kan  

 ikke komme i betragtning ved udlodning af dividende, jf.
KL § 134, stk.  

 2.
Af praktiske årsager har skifteretten mulighed for at sætte en sidste  

 frist for anmeldelse af krav.
Fristen skal bekendtgøres i Statstidende.  

 Proklamaet er ikke præklusivt, men betyder, at kravet ikke kan komme i  

 betragtning ved udlodning af dividende.
E.3.9 Forældelse Forældelse af en fordring afbrydes, når der indgives en på fordringen  

 støttet konkursbegæring, jf.
KL § 241. Herudover afbrydes forældelsen, når  

 kravet er anmeldt i konkursboet.
Forældelsen afbrydes også i forhold til  

 skyldneren personlig.
Dette indebærer, at såfremt en fordring, der er omfattet af den  

 20-årige forældelse, anmeldes i et konkursbo, er forældelsen afbrudt.  

 Anerkendes fordringen i boet, løber en ny 20-årig forældelsesperiode fra  

 boets afslutning.
Anerkendes fordringen ikke i boet, f.eks. fordi der kun  

 sker prøvelse af privilegerede fordringer på grund af manglende midler,  

 løber den 20-årige forældelsesperiode fra fordringens anmeldelse.
Er fordringen derimod ikke omfattet af den 20-årige forældelse, men af  

 1908-lovens 5-årige forældelsesregel, er det afgørende for afbrydelse af  

 forældelsen, om der sker en anerkendelse af fordringen i boet.
Anerkendes  

 fordringen, løber en ny 5-årsperiode fra boets slutning.
Fristen er dog  

 20-årig, hvis skyldner har været part under prøvelsen i boet efter KL §  

 244, eller skyldneren på en personligt forpligtende måde har tiltrådt  

 fordringslisten (jf. hertil 1908-lovens § 1, stk. 2).
Hvis fordringen prøves og ikke anerkendes, må den pågældende kreditor  

 for at bevare anmeldelsens afbrydende virkning uden ufornødent ophold søge  

 en retsafgørelse eller tilvejebragt et andet retsgrundlag, hvorved  

 fordringen fastslås, jf. § 2 i 1908-loven.
Efter KL § 133, stk. 1, skal  

 den, der ikke kan anerkende kurators indstilling anlægge sag ved  

 skifteretten inden 3 måneder.
Der stilles også visse krav til anmeldelsen.
Er anmeldelsen alene en  

 oplysning om, at anmelderen har et krav mod boet, afbrydes  

 forældelsesfristen ikke.
I UfR 2001, 481 VLD, fremsendte Lønmodtagernes  

 Garantifond en sådan anmeldelse.
Retten fastslog, at en anmeldelse kan  

 afbryde forældelsen efter 1908-loven, men det skal i anmeldelsen være  

 grundlag for en identifikation af de enkelte krav, før forældelsen  

 afbrydes.
Se nærmere om inddrivelsesmyndighedens anmeldelse i afsnit  

 E.3.15.
 Det påhviler inddrivelsesmyndigheden at påse, at forældelse for kravene  

 ikke indtræder.
Inddrivelsesmyndigheden må også være opmærksomme på, om afslutningen af  

 boet trækker i langdrag.
Det kan herefter være nødvendigt at foretage  

 udlæg for at afbryde den 5-årige forældelse.
Renter af krav, der påløber  

 under konkursen, må ikke forældes i de tilfælde, hvor boet efter en  

 personlig skyldner sluttes efter KL § 143. Herved sikres også den  

 efterfølgende inddrivelse af disse krav.
Massekrav efter KL § 93 forældes efter 1908-loven, og afsluttes et  

 konkursbo, hvori TSR har anmeldt massekrav, ikke inden for den fem-årige  

 periode, vil massekravet være forældet ved boets afslutning.
Sager af  

 denne art forelægges TSS med henblik på at rejse eventuel erstatningssag  

 mod bostyret.
 Renter af simple krav forældes selvstændigt efter de samme regler som  

 hovedkravet.
 Der henvises i øvrigt til afsnit C vedrørende forældelse af krav.
Om genoptagelse af boer kan der henvises til UfR 1997, 1259 VLD.
I  

 sagen medførte en genoptagelse af en konkursbehandling af et selskab ca. 5  

 år efter afslutningen ikke, at kreditors krav var forældet.
Om  

 genoptagelse i øvrigt henvises der til afsnit  

 E.3.16.1.
E.3.10 Konkursmassen Konkursboets aktiver kaldes konkursmassen.
Konkursmassen omfatter som  

 hovedregel skyldnerens formue ved afsigelsen af konkursdekretet, og hvad  

 der under konkursen tilfalder ham, jf.
KL § 32.
 Konkursloven indeholder dog nogle undtagelser hertil; særligt kan  

 nævnes skyldnerens indtægter under konkursen (KL § 33), arv (KL § 34),  

 særlige aktiver (KL § 35) og skyldnerens lejemål (KL §  

 37).
E.3.10.1 Skyldnerens egne indtægter Efter KL § 33 indgår skyldnerens indtægter ved egen virksomhed under  

 konkursen enten i form af løn eller indtægter ved selvstændig  

 erhvervsvirksomhed ikke i konkursen.
Skyldnerens kreditorer kan således foretage individualforfølgning i de  

 aktiver, der ikke indgår i konkursboet.
Dette gælder også  

 konkurskreditorerne.
I UfR 1997, 910 HD, påbegyndte en skyldner ny  

 virksomhed, efter der var blevet afsagt konkursdekret over skyldneren  

 selv.
I denne virksomhed opstod negative momstilsvar.
TSR var berettiget  

 til at modregne de negative tilsvar i restancer fra konkursen, da  

 skyldnerens hovedkrav ikke var omfattet af konkursmassen i KL § 33. Der  

 kunne derfor foretages individualforfølgning i kravet.
Skyldneren kan også erklæres konkurs på ny med virkning for de aktiver,  

 der er erhvervet siden afsigelsen af det første konkursdekret.
Dette bo  

 behandles som et selvstændigt bo.
Hvis der udbetales dividende fra dette  

 konkursbo, kan kreditorerne dog kun få dividende af krav, der ikke blev  

 fuldstændigt dækket ved udlodning fra det første konkursbo.
 Hvis skyldner opnår ansættelse som lønmodtager, kan  

 inddrivelsesmyndigheden foretage lønindeholdelse, også for simple krav,  

 jf. afsnit E.3.14.3.1.
E.3.10.1.1 Overskydende skat i relation til  

 konkursmassen Efter KL § 32 omfatter konkursmassen også alt hvad der under konkursen  

 tilfalder skyldneren.
Skal der under konkursen udbetales overskydende  

 skat, betyder det, at denne skat er omfattet af konkursmassen, og skal  

 udbetales til konkursboet til fordeling blandt kreditorerne.
Den  

 overskydende skat kan kun holdes uden for konkursmassen, hvis KL § 33  

 hjemler dette.
Kan den overskydende skat relateres til skyldnerens egen virksomhed  

 under konkursen, er den ifølge KL § 33 ikke omfattet af konkursmassen og  

 tilhører således skyldneren selv.
Inddrivelsesmyndigheden kan derfor  

 foretage individualforfølgning i kravet, fx ved modregning, jf. afsnit  

 E.3.7.3.
 Det er derfor nødvendigt, at KM foretager en ændring af den personlige  

 fallents forskudsopgørelse for at hindre, at der unødigt bliver opkrævet  

 B-skatter med den følge, at der efter indkomståret sker udbetaling af  

 overskydende skat.
E.3.10.2 Arv Arv, der tilfalder skyldneren før eller under konkursen, indgår i  

 konkursmassen efter KL § 34. Arvefaldet kan dog være udskudt, fx fordi en  

 efterlevende ægtefælle sidder i uskiftet bo.
I dette tilfælde indgår arven  

 ikke i konkursboet, medmindre arven falder, inden konkursboet afsluttes.  

 Skyldner har i den forbindelse mulighed for at give samtykke til, at  

 arveladerens ægtefælle hensidder i uskiftet bo, jf.
KL § 34, stk. 3.
 Den arv som skyldner har i vente, men som endnu ikke er falden, kan  

 ikke gøres til genstand for kreditorforfølgning og indgår derfor ikke  

 under konkursen, jf. arvelovens § 30.
Skyldneren kan under konkursen give afkald på ventende arv.
Afkaldet er  

 bindende for konkursboet.
Afkald på falden arv kan derimod kun gives af  

 boet.
Der er endvidere mulighed for at søge et afkald på falden arv  

 omstødt efter bestemmelsen i KL § 65, jf. afsnit E.3.12.5.
Er der etableret testamente på en arv, kan enhver, som vil arve, hvis  

 testamentet erklæres ugyldigt, fremsætte indsigelse mod testamentet, jf.  

 arveloven § 55. Indsigelsesretten er en personlig ret, som ikke kan  

 fratages skyldneren i tilfælde af konkurs.
Konkursboet kan således ikke  

 rejse indsigelse mod et testamente, der begrænser skyldners  

 arv.
E.3.10.3 Aktiver undtaget fra  

 konkursmassen Aktiver, hvori der ikke kan foretages udlæg for skyldnerens gæld,  

 indgår kun i konkursmassen når dette er særligt bestemt, jf.
KL § 36.  

 Hermed er der skabt overensstemmelse mellem konkursloven og den øvrige  

 lovgivnings bestemmelser om aktiver, der ikke kan gøres til genstand for  

 kreditorforfølgning.
 Som eksempel på aktiver, hvori der ikke kan foretages udlæg, kan bl.a.  

 nævnes følgende:
Indestående på etableringskonti og investeringsfonds indgår i  

 konkursen, selv om der ikke kan foretages udlæg i kontiene.
Den værdi, der  

 indgår i konkursboet, opgøres til kontienes indestående med fradrag af  

 skattekravet, jf. etableringskontolovens § 11, stk. 1, og  

 investeringsfondslovens § 10, stk. 1.
E.3.10.4 Skyldnerens boliglejemål Lejemål, der tjener som bolig for skyldneren, inddrages normalt ikke  

 under konkursen, jf.
KL § 37. Skønner skifteretten imidlertid, at boet vil  

 have en økonomisk interesse i at inddrage lejemålet under konkursen, kan  

 skifteretten træffe bestemmelse herom.
En væsentlig økonomisk interesse  

 kan foreligge, hvis der er tale om lejemål, hvor der er indbetalt et  

 betydeligt indskud, der vil blive frigivet ved lejemålets ophør.
KL § 37 er ikke til hinder for at inddrage retten til andelsboliger  

 under konkursen, uanset andelen er unddraget individualforfølgning.
I UfR  

 1999, 1292 ØLD, blev retten til en sådan andelsbolig inddraget i  

 konkursmassen.
Andelsværdien var over 300.000 kr., og det måtte antages,  

 at skyldner kunne finde anden bolig.
E.3.11 Konkursboets passiver Konkursboets passiver består bl.a. af krav, kreditorer har mod  

 skyldneren, der nu er falleret.
Disse krav skal inddrivelsesmyndigheden nu  

 rette mod konkursboet.
I afsnittet behandles spørgsmålet om skatte- og  

 afgiftskravs stillinger som passiver i boet generelt, men mere konkret  

 behandles skatter og afgifters stilling i konkursboet i afsnit E.3.14 om  

 konkursordenen.
Indeholdte SP-bidrag og A-skattekravs stilling i  

 konkursboet behandles særligt i afsnit E.3.22.
E.3.11.1 Fordringer Efter KL § 38 fordeles konkursmassen blandt de fordringshavere, der ved  

 konkursdekretets afsigelse havde et krav mod skyldneren.
Konkursmassen  

 anvendes således også til at dække inddrivelsesmyndighedens krav på  

 skatter og afgifter, der er stiftet inden konkursdekretet.
Kravet skal  

 anmeldes i boet, jf. afsnit E.3.15. På lige fod indgår krav på  

 indkomstskat i henhold til selskabsskatteloven og fondsbeskatningsloven  

 vedrørende indkomstår, der udløber efter konkursdekretets afsigelse.
Bestemmelsen dækker derimod ikke krav på personlig skat for indkomstår,  

 der udløber efter konkursdekretets afsigelse, heller ikke selv om de  

 skatterelevante aktiviteter helt eller delvist har fundet sted inden  

 konkursdekretets afsigelse, jf.
UfR 1985, 619 HD.
Krav på restskat kan i  

 stedet for gøres gældende over for skyldneren personligt.
Vedrørende  

 reglerne om konkursskatteloven henvises til LV 2000, afsnit E.L.1.
Alle andre krav end pengekrav mod skyldneren, som skal fyldestgøres af  

 konkursmassen, kan af boet fordres omsat til penge, jf.
KL § 40.  

 Bestemmelsen finder dog ikke anvendelse, hvor fx inddrivelsesmyndigheden  

 har en beskyttet tinglig ret.
Anmelder inddrivelsesmyndigheden fordringer fra udenlandske  

 skattemyndigheder som fx det tyske Bundesministerium der Finanzen, vil  

 boet omsætte kravet til dansk mønt, jf.
KL § 40, stk. 2. Omsætningen sker  

 efter kursen den dag, da konkursdekretet blev  

 afsagt.
E.3.11.2 Regreskrav Et regreskrav, som er opstået ved indfrielse af skyldnerens  

 forpligtelse, anses efter KL § 39 for opstået samtidig med denne  

 forpligtelse.
En kautionist, der har indfriet den fordring, han har  

 kautioneret for, har således et regreskrav mod skyldneren.
Dette krav kan  

 han rette mod boet, selv om betalingen først har fundet sted efter  

 dekretets afsigelse.
E.3.11.3 Dækning gennem pant i skyldnerens  

 aktiver En kreditor, som har pant eller anden sikkerhedsret (fx  

 ejendomsforbehold) i skyldnerens aktiver, og som herigennem opnår delvis  

 dækning af sin fordring, kan kun gøre den udækkede del af fordringen  

 gældende under konkursen.
Kreditor opnår således kun dividende af  

 restfordringen, jf.
KL § 46.
I det omfang boet realiserer sådanne aktiver, eller disse udleveres til  

 den sikrede kreditor, og provenuet ved salget tilfalder kreditor, vil der  

 fra kurators side ske nedskrivelse af kravet i anmeldelsen, ved at  

 dividenden af den del af fordringen, som bliver dækket gennem sikkerheden,  

 fradreages i senere udbetalinger, jf.
KL § 146.
E.3.11.4 Solidariske skyldforhold I KL § 47 findes bestemmelserne om, hvordan der kan ske anmeldelse i  

 boet af krav, hvor flere skyldnere hæfter solidarisk.  

 Inddrivelsesmyndigheden beholder sin fulde anmeldelsesret i situationer,  

 hvor flere skyldnere hæfter solidarisk, selv om en medskyldner har  

 indbetalt afdrag i følgende tilfælde:
Det solidariske skyldforhold kan opstå over for  

 inddrivelsesmyndigheden, når skyldner deltager i et interessentskab, den  

 solidariske hæftelse mellem sambeskattede selskaber efter SEL § 31, stk.  

 3, eller der foreligger et kautionsforhold over for myndigheden.  

 Kautionsforhold kan fx være etableret, hvor en eneanpartsindehaver over  

 for myndigheden har afgivet en selvskyldnerkaution for sit anpartsselskabs  

 gæld på skatter og afgifter.
Selvskyldnerkaution kan også foreligge i  

 forbindelse med sikkerhed stillet efter OPKL §§ 11 og 11a, lov om  

 registreringsafgift af motorkøretøjer eller sikkerhed stillet som følge af  

 forsendelse under suspensionsordningen i henhold til de harmoniserede  

 punktafgiftslove.
 Hvis inddrivelsesmyndigheden er selskabskreditor i et intressentskab,  

 der er gået konkurs, og myndigheden har opnået delvis dækning for sit krav  

 under konkursbehandlingen af interessentskabets bo, vil myndigheden alene  

 kunne anmelde restfordringen i de enkelte interessenters konkursboer, jf.  

 UfR 1935, 767 HD, om et kommanditselskab.
 Er der kun aftalt et kautionsforhold for en del af fordringen  

 (delkaution), bør der ske 2 anmeldelser i boet, nemlig både for den del,  

 hvor der er en solidarisk hæftelse, og for den del, som kun angår  

 skyldnerens andel.
E.3.12 Omstødelse Op til en konkurs kan det hænde, at der foretages en række  

 dispositioner fra skyldnerens side, som kunne tænkes at begunstige en  

 enkelt kreditor på andre kreditorers bekostning.
I visse tilfælde vil  

 sådanne dispositioner forringe andre kreditorers muligheder for at få lige  

 andel i skyldnerens formue under en konkurs.
Det kan også tænkes, at skyldneren bevidst overfører aktiver, som  

 kreditorerne ellers kunne have anvendt til at fyldestgøre deres krav, for  

 derved at hindre en sådan fyldestgørelse.
Dette kaldes at bringe sine  

 aktiver i kreditorly.
Ikke i alle tilfælde bør kreditorerne i det efterfølgende konkursbo  

 acceptere sådanne dispositioner, hvorfor der findes særlige bestemmelser i  

 konkursloven, der er med til at sikre, at værdien af dispositionerne føres  

 tilbage til konkursboet.
Konkursloven rummer således mulighed for at  

 omstøde dispositionerne.
Bestemmelserne om omstødelse findes i KL §§ 64-81. Gennem  

 omstødelsesreglerne tillægges konkursen en vis tilbagevirkende kraft.
Det  

 betyder, at konkursboet i visse tilfælde har mulighed for at se bort fra  

 tidligere foretagne gyldige dispositioner.
Det findes også andre muligheder for at gennemtvinge boets eller  

 kreditorernes ret til fx dækning af tab ved salg af aktiviteter fra et  

 selskab uden indfrielse af enkelte af selskabets kreditorer.
Om de nærmere  

 betingelser herom henvises til afsnit E.3.17 om erstatning.
Inddrivelsesmyndigheden skal være opmærksom på ved frivillige  

 betalinger af beløb, at disse gøres betingede af, at de ikke er  

 omstødelige.
Dette kan fx ske ved, at beløbet betales af tredjemand, eller  

 at betaleren erklærer, at denne ikke er insolvent.
En sådan erklæring er  

 alene ikke tilstrækkelig til at anse betalingen for uomstødelig, men det  

 kan inddrages som et moment, der taler for myndighedens gode tro ved  

 modtagelsen af beløbet, jf.
KL § 74.
Der er ingen forvaltningsretlige grundsætninger, der hindrer  

 myndighederne i fx at modtage eller under et udlæg at kræve betaling af  

 beløb, der senere viser sig at være omstødelige, fordi myndigheden var i  

 ond tro om insolvensen.
Modtagelsen eller opkrævningen af betalingerne må  

 dog ikke stride mod de forvaltningsretlige grundsætninger om saglighed og  

 proportionalitet.
Udlæg, der i tilfælde af konkurs bortfalder efter KL §  

 71, jf. nedenfor, kan endda være til hjælp til at fastlåse aktiver hos  

 skyldneren og dermed hindre, at disse bliver bragt i  

 kreditorly.
E.3.12.1 Betingelser for omstødelse Betingelserne for at gennemføre omstødelse er forskellige afhængig af,  

 hvilke dispositioner der skal søges omstødt, og hvilken periode  

 dispositionerne omfatter eller relaterer sig til.
Der henvises her til  

 gennemgangen af de enkelte omstødelsesregler i afsnit E.3.12.4 -  

 E.3.12.15.
 I afsnit E.3.12.1.1 - E.3.12.1.4 omtales kort nogle af de generelle  

 betingelser, der kan være en fællesnævner for muligheden for at omstøde en  

 disposition.
Ved overvejelser om en skyldner skal erklæres konkurs, må  

 inddrivelsesmyndigheden tage hensyn til, hvorvidt skyldnerens  

 dispositioner før konkursen bør søges omstødt.
Omstødelse er således et  

 sagligt moment, der må inddrages i afvejningen af, hvorvidt en skyldner  

 kan erklæres konkurs.
Omstødelse er i disse situationer samtidig et  

 inddrivelsesinstrument, der på lige fod med andre instrumenter skal indgå  

 i vurderingen af, hvorvidt myndigheden bør anvende det passende instrument  

 i bestræbelserne på at sikre statens krav på skatter og afgifter på den  

 bedst mulige måde.
 Gennemgangen nedenfor kan også anvendes som en inspirationsliste ved  

 inddrivelsesmyndighedens vurdering af, hvordan myndighederne kan  

 sandsynliggøre omstødelige dispositioner over for skifteretten under  

 dennes behandling af en konkursbegæring.
E.3.12.1.1 Utilbørlige dispositioner Som nævnt i afsnit E.3.12.1 kan konkursboet i visse tilfælde se bort  

 fra tidligere foretagne gyldige dispositioner.
Som udgangspunkt søger boet  

 alene at se bort fra dispositioner, som har formindsket konkursmassen  

 eller forrykket forholdet mellem kreditorerne.
Formindskelse af  

 konkursmassen foreligger, når der er sket en forringelse af hele  

 konkursmassen på alle kreditorernes bekostning, eller når der sker en  

 forøgelse af gælden.
Er forholdet mellem kreditorerne forrykket er der  

 sket en begunstigelse af én eller flere kreditor på de andre kreditorers  

 bekostning, som således vil medføre en anden fordeling mellem kreditorerne  

 end den, der følger af konkursloven.
At dispositionen skal være utilbørlig, betyder, at dispositionen på en  

 eller anden måde strider mod almindelige normer for rigtig og hæderlig  

 opførsel i forretningslivet.
Det er således dispositioner, der har været  

 til skade for kreditorerne, der er omfattet.
De nævnte dispositioner  

 formindsker således den aktivmasse, der ellers ville have været til  

 rådighed til fordeling blandt kreditorerne.
Kredsen af omstødelige  

 dispositioner drejer sig ofte om mistænkelige eller objektivt dadelværdige  

 dispositioner.
 For at kunne vurdere den skadelige karakter af dispositionen bedømmes  

 den ofte efter forholdet på det tidspunkt, hvor selve dispositionen blev  

 foretaget.
E.3.12.1.2 God eller ond tro hos den  

 begunstigede Enkelte omstødelsesbestemmelser afhænger af den begunstigedes onde  

 eller gode tro om selve dispositionens utilbørlighed.
I de fleste tilfælde vil det være nok at gøre op med, om den  

 begunstigede vidste eller burde have vidst, at dispositionen var  

 utilbørlig.
Den begunstigedes viden eller burde viden kan fx dreje sig om,  

 hvorvidt denne vidste eller burde vide, at fallenten var eller blev  

 insolvent.
Nogle omstødelsesbestemmelser gør ikke forskel på, om den begunstigede  

 var i ond eller god tro.
For en nærmere vurdering heraf henvises til  

 gennemgangen af de enkelte regler om omstødelse i afsnit E.3.12.4 -  

 E.3.12.15.
E.3.12.1.3 Insolvens Når insolvens indgår i omstødelsesbestemmelserne, er vurdering af  

 insolvensen den samme som vurderingen af den insolvens, der skal  

 gennemføres i forbindelse med afgørelsen af, om konkursbetingelserne er  

 til stede, jf.
KL § 17, se afsnit E.3.3.3.
 De fleste omstødelsesbestemmelser indeholder et krav om insolvens, især  

 hvis forholdet vedrører begunstigelse af nærstående.
 For en nærmere vurdering af insolvensens betydning for omstødelse i de  

 konkrete tilfælde henvises til gennemgangen i afsnit E.3.12.4 -  

 E.3.12.15.
E.3.12.1.4 Tidsfrister og beregning  

 heraf De fleste af konkurslovens omstødelsesregler er betinget af, at den  

 pågældende disposition er foretaget inden for en bestemt frist.
Fristdagen tælles ikke med, når det i de konkrete tilfælde skal  

 beregnes, hvorvidt omstødelse kan ske.
Er fristdagen fx den 12. april, og  

 den frist, hvori omstødelse kan ske, 3 måneder, kan dispositioner, som er  

 foretaget den 13. januar eller senere,  

 omstødes.
E.3.12.2 Anlæggelse af omstødelsessag Omstødelse sker ved, at konkursboet anlægger omstødelsessag mod den  

 begunstigede, som er den person, der er blevet beriget ved skyldnerens  

 disposition.
Omstødelse kan ske over for alle kreditorer, herunder også  

 inddrivelsesmyndigheden, hvis betingelserne herfor er til stede, jf.  

 afsnit E.3.12.4 - E.3.12.15. Udlæg, der er foretaget hos skyldneren senere  

 end 3 måneder før fristdagen, omstødes ikke, men bortfalder derimod, jf.  

 afsnit E.3.12.10.
Sager om omstødelse føres for de ordinære domstole og efter de  

 almindelige processuelle bestemmelser i retsplejeloven.
En omstødelsessag  

 kan således føres for byretten, men også for landsretten, hvis sagen efter  

 retsplejeloven kan henvises hertil.
Det er kurator, der på vegne af  

 konkursboet anlægger og fører retssagen.
Omstødelsessag kan også anlægges af kreditorerne.  

 Inddrivelsesmyndigheden har således også mulighed for at anlægge  

 omstødelsessag alene, men dette kan dog først ske, når boet har opgivet  

 kravet, jf.
KL § 137. Hvis TSR ønsker en sådan sag anlagt, skal sagen  

 indsendes til TSS.
Hvorvidt der er grundlag for en omstødelsessag, kan  

 bl.a. ses ud af kurators redegørelse efter KL § 125, stk. 3.
Hvis told- og skattemyndighederne bliver opmærksomme på et omstødeligt  

 forhold, kan der rettes henvendelse til kurator.
Afslår kurator at føre  

 omstødelsessagen, og myndigheden stadig mener, at en sådan sag bør føres,  

 skal myndigheden uden ugrundet ophold rette henvendelse til skifteretten  

 for at få fastlagt en frist til at anlægge omstødelsessag efter KL § 137,  

 stk. 1.
Kurator retter ofte henvendelse til den begunstigede med anmodning om  

 indbetaling af kravet.
Retter kurator en sådan henvendelse til TSR,  

 træffer regionen selv afgørelse i sagen med klageadgang til TSS.
Regionen  

 kan også, hvor der er tvivl om udfaldet af en sådan sag, oversende sagen  

 til TSS med en sagsfremstilling.
TSS overtager herefter sagen.
 TSS er enekompetent til at afgøre, om Kammeradvokaten bør inddrages i  

 at føre omstødelsessager.
I nogle tilfælde er der ikke midler i konkursboet til at føre  

 omstødelsessager, hvorfor kurator kunne tænkes at anmode en eller flere  

 kreditorer i boet om at indestå for omkostninger ved sagens førelse.
Der  

 henvises herom til afsnit E.3.12.3.
E.3.12.3 Indeståelse for omkostninger ved  

 førelse af omstødelsessager Anlæggelse af omstødelsessag vil normalt være betinget af, at der i  

 boet er midler til at betale sagens omkostninger.
Hvis der i boet ikke er  

 tilstrækkelige midler, kan kurator vælge at anmode en eller flere  

 kreditorer om at indestå for omkostningerne ved sagens gennemførelse.
En anmodning om indeståelse for omkostninger kan kurator også forelægge  

 for TSR.
Hvis myndigheden modtager en sådan anmodning, skal den med sin  

 indstilling samt relevante bilag forelægge sagen for TSS, der er  

 enekompetent til at tage stilling i sådanne sager.
TSR har dog kompetence  

 til at afslå anmodning om indeståelse for omkostninger til førelse af  

 omstødelsessag.
I forbindelse med TSRs indstilling bør de konkrete omstændigheder ved  

 den omstødelige disposition oplyses, herunder hvilke bestemmelser kravet  

 om omstødelse støttes på, hvilket beløb en omstødelse vil indbringe til  

 boet (dvs. oplysninger om størrelsen af dividenden ved et eventuelt  

 gunstigt udfald af sagen), samt hvilke andre kreditorer, der er i boet,  

 ligesom deres stilling til sagen bør oplyses.
Endelig bør det oplyses,  

 hvorvidt den begunstigede er betalingsdygtig.
E.3.12.4 Omstødelse af gaver En gave defineres traditionelt som en vederlagsfri overdragelse af et  

 gode.
Gaver vil således pr. definition næsten altid være til skade for  

 kreditorerne.
Gaver, som er givet senere end seks måneder før fristdagen, kan  

 omstødes efter KL § 64. Det tillægges i den forbindelse ingen betydning,  

 om skyldneren ved gavedispositionen var eller blev insolvent, eller om  

 gavemodtageren var i god eller ond tro med hensyn til skyldnerens  

 insolvens, jf.
KL § 64, stk. 1.
Gaver, som er givet mellem seks måneder og et år før fristdagen, kan  

 omstødes, medmindre gavemodtageren godtgør, at skyldneren hverken var  

 eller ved selve gaven blev insolvent, jf.
KL § 64, stk. 2, 1. led.
Hvis  

 gaven er givet til en af skyldnerens nærstående, udstrækkes perioden til  

 to år, jf. stk. 2, 2. led.
Efter retspraksis er lejlighedsgaver mv. som fx fødselsdagsgaver  

 undtaget fra omstødelse.
Der er en formodning for, at der er tale om en  

 lejlighedsgave, når der fx er tale om bryllupsgaver og fødselsdagsgaver.  

 Gaven må dog ikke stå i misforhold til skyldnerens økonomiske situation på  

 det tidspunkt, hvor den blev givet.
I TfS 1997, 859 VLD, havde nogle børn eftergivet deres krav på løn fra  

 deres fader.
Dette blev anset for at være en gave og omstødt.
Beviset for,  

 at forholdet ikke skulle anses for at være en gave, påhvilede  

 børnene.
E.3.12.5 Omstødelse af arveafkald En skyldner kan give afkald på arv, hvorved arven hverken kommer  

 skyldneren til gode eller inddrages i et efterfølgende konkursbo.
Et arveafkald kan dog omstødes, hvis skyldneren senere end seks måneder  

 før fristdagen har givet afkald på arv, som er tilfaldet denne, jf.
KL §  

 65. Er arven udloddet, rettes kravet mod den, der som følge af afkaldet  

 har modtaget arven, eller hvis arvelod derved er blevet forøget, jf.
KL §  

 65, stk. 1.
Afkald, som er givet mellem seks måneder og to år før fristdagen kan  

 omstødes, medmindre den begunstigede godtgør, at skyldneren hverken var  

 eller blev insolvent ved afkaldet, jf.
KL § 65, stk.  

 2.
E.3.12.6 Omstødelse af betaling af løn til  

 nærstående Har skyldneren senere end seks måneder før fristdagen betalt løn eller  

 lignende til en nærstående, og har beløbet oversteget, hvad der under  

 hensyn til det udførte arbejde, virksomhedens indtægter og  

 omstændighederne i øvrigt må anses for rimeligt, kan betalingen omstødes,  

 for så vidt angår det overskydende beløb.
Bestemmelsen findes i KL § 66,  

 stk. 1.
 Ved afgørelsen af, om lønnen anses for at være rimelig, lægges der vægt  

 på, hvorvidt der foreligger et egentligt misforhold fx i forhold til det  

 udførte arbejde, virksomhedens indtægter og den sædvanlige løn for  

 vedkommendes kvalifikationer.
Beløb, som er udbetalt mellem seks måneder og to år før fristdagen, kan  

 under de nævnte betingelser omstødes, medmindre modtageren godtgør, at  

 skyldneren hverken var eller blev insolvent ved udbetalingen, jf.
KL § 66,  

 stk. 2.
E.3.12.7 Omstødelse af usædvanlige  

 betalinger Der er mulighed for at omstøde betaling af gæld, der er sket senere end  

 3 måneder før fristdagen.
Bestemmelsen findes i KL § 67 og kan anvendes i  

 følgende tilfælde:
 Det er herudover en betingelse for omstødelse efter KL § 67, at  

 betalingen ikke fremtrådte som ordinær (KL § 67, stk. 1, sidste led). Ved  

 ordinær betaling forstås, at betalingen er sket som led i skyldnerens  

 normale betalingsmønster, dvs. betalingen ikke er frembragt af en  

 konkurstrussel.
 Omstødelse vil således ikke ske for indbetalinger til  

 inddrivelsesmyndigheden, hvis disse er ordinære, og det godtgøres, at  

 myndighederne hverken har eller bør have kendskab til skyldnerens  

 økonomiske stilling, jf. eventuelt dommen i TfS 1999, 884 (byretsdom) of  

 TfS 2001, 913 VLD.
Østre Landsret har i en sag afgjort, at indbetalinger af moms til  

 toldmyndighederne i forlængelse af en aftalt betalingsordning under en  

 udlægsforretning ikke kunne omstødes, jf. dom afsagt af Østre Landsrets  

 14. afdeling af 25. november 1983, journalnummer 36/1982. I sagen havde  

 Toldvæsenet i to perioder forud for betalingsstandsningen foretaget udlæg,  

 der for begges vedkommede blev udlignet.
En tidligere aftalt  

 afdragsordning blev også overholdt.
På dagen, men inden mødet med fogeden  

 til den tredje udlægsforretning, betalte selskabet renter og gebyrer, mens  

 selskabet under selve udlægsforretningen aftalte en ny afdragsordning.  

 Under forretningens foretagelse blev Toldvæsenet oplyst om selskabets  

 midlertidige betalingsvanskeligheder.
Første afdrag blev betalt, og  

 herefter stod det klart, at selskabet ikke kunne videreføre sin  

 virksomhed.
Betalingerne omstødtes ikke, da det først senere stod klart,  

 at selskabet ikke kunne videreføres.
Betalingerne måtte i øvrigt anses som  

 ordinære, da de var erlagt i forlængelse af løbende betalingsordninger som  

 normalt led i Toldvæsenets forvaltning som oppebørselsmyndighed.  

 Betingelserne for omstødelse efter KL §§ 67 og 74 var derfor ikke  

 opfyldt.
En KMs konvertering af en lønindeholdelse til en afdragsordning med  

 betaling af beløb svarende til det lønindeholdte blev ikke omstødt efter  

 KL § 74, jf.
TfS 1996, 304 (byretsafgørelse). Se nærmere om dommen afsnit  

 E.3.12.13.
Af andre domme vedrørende de løbende betalingsordninger kan henvises  

 til TfS 1994, 764 ØLD.
I sagen blev der foretaget udlæg for  

 afgiftsrestance og efterfølgende aftalt en afdragsordning med 5 betalinger  

 vedrørende restancen og den løbende moms og A-skat, i alt kr. 1.500.000.  

 Landsretten anså de 5 betalinger som selvstændige indbetalinger og afviste  

 krav om omstødelse efter KL § 67, stk. 1. Retten lagde vægt på, at  

 betalingerne i henhold til afdragsordningerne var aftalt som led i TSRs  

 virksomhed med oppebørsel af skatte- og momsafgifter.
Endvidere lagde  

 retten vægt på, at restancerne ikke var opstået igennem længere tid, og at  

 skyldnerens virksomhed blev betragtet som sund og levedygtig.
Er betalingen sket til fordel for skyldnerens nærstående, udstrækkes  

 perioden til to år, medmindre den begunstigede godtgør, at skyldneren  

 hverken var eller blev insolvent ved betalingen, jf.
KL § 67, stk.  

 2.
E.3.12.8 Omstødelse af modregning Bestemmelsen om omstødelse af betaling finder tilsvarende anvendelse på  

 modregning, jf.
KL § 69. Bestemmelsen finder kun anvendelse, hvis  

 modregning efter bestemmelserne i KL § 42 ikke kunne have været sket efter  

 konkursdekretets afsigelse.
For en nærmere gennemgang af  

 modregningsbestemmelsen i KL § 42 henvises til afsnit  

 E.3.7.3.
E.3.12.9 Omstødelse af panteret eller anden  

 sikkerhed Panteret eller anden sikkerhed, der ikke er etableret ved gældens  

 stiftelse eller umiddelbart derefter, kan omstødes, hvis sikringsakten er  

 foretaget senere end 3 måneder før fristdagen, jf.
KL § 70, stk. 1.
Er pantet stillet til fordel for en af skyldnerens nærstående,  

 udstrækkes perioden til to år, medmindre det godtgøres, at skyldneren  

 hverken var eller blev insolvent ved pantsætningen, jf.
Kl § 70, stk. 2.  

 Der skal således i dette tilfælde føres et solvensbevis, og bevisbyrden  

 herfor påhviler den begunstigede.
Er pantet eller sikkerheden (fx en transport) stillet for en gæld, der  

 er stiftet før pantet, kan der således ske omstødelse.
Tilsvarende gælder,  

 hvis sikringsakten (tinglysning, denuntiation) ikke er foretaget  

 umiddelbart efter gældens stiftelse.
Om en transport skal vurderes efter KL § 70 som en panteret eller KL §  

 67 som en betaling afhænger af, hvorvidt transporten er til sikkerhed  

 eller til eje.
Er transporten til eje, skal en eventuel omstødelse af  

 transporten ske efter KL § 67, da en transport til eje nedskriver  

 transporthavers fordring umiddelbart efter transporten er givet.
Er  

 transporten derimod til sikkerhed nedskrives transporthaverens fordring  

 alene i det omfang, der sker betaling i henhold til transporten.
En  

 eventuel omstødelse af en transport til sikkerhed skal derfor vurderes  

 efter KL § 70.
Er pant stillet som sikkerhed for både gammel og ny gæld, fastslog  

 Højesteret i UfR 1977, 489 HD, at omstødelse kun kan ske for gammel gæld.  

 I sagen var der udstedt transporterklæringer for B-skatterestancer og for  

 fremtidige påløbende skattebeløb.
Bestemmelsen i KL § 70 kunne ikke  

 omstøde sikkerhedsstillelsen for den fremtidige gæld, der omfattede  

 perioden efter udstedelsen af transporterklæringerne.
I UfR 1999, 817 HD, havde en skyldner givet transport i sine fremtidige  

 tilgodehavender på momsudbetalinger fra ToldSkat på 574.775,40 kr.  

 Sikkerheden blev anmeldt over for ToldSkat den 14. august 1990 og  

 skyldneren gik konkurs den 17. september samme år.
Transporthavers  

 pantesikkerhed blev i perioden fra anmeldelsen af transporten over for  

 ToldSkat og til skyldnerens konkurs udvidet med 275.449 kr.  

 Transporthaverens tilgodehavende den 14. august 1990 udgjorde 552.130 kr.,  

 og den del af kreditudvidelsen, der alene måtte anses for sikret af det  

 transporterede momsbeløb, udgjorde herefter 276.681 kr.
Den del af  

 momsudbetalingen svarende til forskellen mellem momsudbetalingen og det  

 sikrede beløb på 276.681 kr. måtte anses for sikkerhedsstillelse for  

 tidligere stiftet gæld og kunne omstødes efter KL §  

 70.
E.3.12.10 Bortfald af udlæg Udlæg, der er foretaget hos skyldneren senere end 3 måneder før  

 fristdagen, har ingen retsvirkning over for boet, jf.
KL § 71, stk. 1.
Der er her ikke tale om en egentlig omstødelse, da udlægget uden videre  

 bortfalder.
Er udlægget foretaget på begæring af en af skyldnerens  

 nærstående, udstrækkes perioden til to år, medmindre det af udlægshaveren  

 godtgøres, at skyldneren hverken var eller blev insolvent ved udlægget,  

 jf. stk. 2.
Indfries et udlæg, vil også indfrielsen (betalingen) være omstødelig,  

 hvis det indfriede udlæg ville bortfalde efter KL § 71. Det indbetalte  

 beløb skal derfor tilbagebetales boet.
Modsætningsvis kan en betaling, der  

 har karakter af en ordinær betaling efter en afdragsordning, ikke  

 omstødes.
Betales der for at afværge en udlægsforretning, fx i de  

 tilfælde, hvor udlægsforretningen ikke påbegyndes, finder KL § 71 ikke  

 anvendelse.
Det må dog antages, at aftale om afdragsordning under en  

 udlægsforretning ikke ubetinget medfører omstødelse efter KL § 71, jf.
UfR  

 1986, 400 VLD.
I UfR 1985, 244 ØLD, afværgede en skyldner en afhentningsforretning,  

 efter at udlæg var foretaget, ved at betale 9.000 kr.
Betalingen blev  

 anset for at være omfattet af KL § 71 eller dennes analogi og omstødt.  

 Beløbet var skaffet under udlægsforretningen ved et øjeblikkeligt lån fra  

 en ansat.
Retten antog derfor, at der forelå et kortfristet lån, som kun  

 kunne indfries ved salg fra butikken med formindskelse af aktivmassen til  

 følge.
Fogeden burde have indset dette.
Hvis der allerede har været afholdt tvangsauktion på grundlag af et  

 udlæg, der bortfalder efter denne regel, bortfalder selve tvangsauktionen  

 ikke, men udlægshaveren skal aflevere nettoprovenuet fra auktionen til  

 boet (fralægge sig berigelsen), jf.
KL § 75.
 Bortfalder et af inddrivelsesmyndighedens udlæg efter reglerne i KL §  

 71, skal myndigheden fralægge sig den indvundne berigelse, fx  

 auktionsprovenuet med fradrag af omkostninger ved udlægsforretningens  

 gennemførelse.
E.3.12.11 Omstødelse af betaling af gæld  

 foretaget efter fristdagen Efter KL § 72 kan betaling af gæld foretaget efter fristdagen omstødes,  

 medmindre ét af følgende forhold anses for at være til stede.
a.
Gælden er dækket efter reglerne om konkursordenen.
Dette medfører,  

 at betaling af skatter og afgiftsrestancer efter fristdagen, men som  

 vedrører perioden før fristdagen, anses som betaling af gæld.
Køb mod  

 kontant betaling anses derimod ikke som betaling af gæld.
b.
Betalingen var nødvendig for at afværge tab.
Som eksempel på  

 betalinger, der foretages for at afværge tab for skyldneren, kan nævnes  

 betaling af ydelser efter et pantebrev, hvis skyldneren har rimelig udsigt  

 til at sælge ejendommen i fri handel på et senere tidspunkt.
c.
Betalingsmodtageren hverken vidste eller burde vide, at der var  

 etableret en fristdag, jf.
KL § 72, stk. 1. I UfR 1982, 474 VLD, blev  

 indbetaling på kassekredit af et factoringselskab efter fristdagen  

 omstødt, da selskabet burde vide, at det var sandsynligt, at der ville  

 blive etableret en fristdag.
I UfR 1985, 362 HD, blev en indbetaling af  

 A-skat på sidste rettidige indbetalingsdag omstødt, da skattevæsenet var  

 vidende om, at der tidligere var etableret en fristdag.
Fristdagen blev  

 etableret den 2. april, mens den omstødte betaling, der blev foretaget den  

 10. april, vedrørte A-skatten for marts måned.
Hvis det af skifteretten beskikkede tilsyn har godkendt betalingen, kan  

 omstødelse kun ske, hvis tilsynet åbenbart har overskredet sine  

 beføjelser, jf.
KL § 72, stk. 3.
Vedrørende omstødelse af andre dispositioner foretaget efter  

 fristdagen, jf.
KL § 72, stk. 2, henvises til afsnit  

 E.3.12.12.
E.3.12.12 Omstødelse af andre dispositioner  

 foretaget efter fristdagen Efter KL § 72, stk. 2, kan også andre dispositioner end betaling af  

 gæld omstødes, medmindre dispositionerne kan siges at opfylde nedenstående  

 vilkår:
 Omstødelse kan ikke ske, hvis den begunstigede med god ret kunne  

 antage, at dispositionen var nødvendig som anført ovenfor, eller han  

 hverken vidste eller burde vide, at der var etableret en fristdag.
Det er hovedreglen, at dispositioner foretaget efter fristdagen kan  

 omstødes.
Undtagelserne i KL § 72, stk. 2, er begrundet i, at det oftest  

 vil være i kreditorernes interesse, at virksomheden bevares med henblik på  

 salg som "going concern", ligesom dispositioner foretaget til varetagelse  

 af kreditorernes fælles interesser stemmer overens med konkursens  

 lighedsprincip.
Endvidere bør en forestående konkurs ikke hindre  

 skyldneren i at erhverve dagliglivets fornødenheder.
Hvis et af skifteretten beskikket tilsyn har godkendt dispositionen,  

 kan omstødelse kun ske, hvis tilsynet åbenbart har overskredet sine  

 beføjelser, jf.
KL § 72, stk. 3.
For så vidt angår omstødelse af betaling af gæld foretaget efter  

 fristdagen, jf.
KL § 72, stk. 1, henvises til afsnit  

 E.3.12.11.
E.3.12.13 Generel  

 omstødelsesbestemmelse Ud over de ovenfor nævnte specifikke omstødelsesregler indeholder  

 konkursloven også en generel bestemmelse om omstødelse af dispositioner,  

 der på en utilbørlig måde begunstiger en fordringshaver på de øvriges  

 bekostning.
Denne bestemmelse findes i KL § 74.
 At dispositionen skal være utilbørlig, henviser til, at dispositionen  

 på en eller anden måde strider mod almindelige normer for rigtig og  

 hæderlig opførsel i forretningslivet.
 For at bestemmelsen kan anvendes, skal konkursboet kunne bevise, at  

 skyldneren var eller ved dispositionen blev insolvent, og at den  

 begunstigede kendte eller burde kende skyldnerens insolvens og de  

 omstændigheder, som gjorde dispositionen utilbørlig.
Bestemmelsen indeholder ingen tidsfrist og kan derfor anvendes i en del  

 tilfælde, hvor tidsfristerne i henhold til de øvrige  

 omstødelsesbestemmelser er overskredet.
Det skal dog holdes for øje, at  

 desto længere tid, der hengår fra en disposition er foretaget, til  

 omstødelsessag anlægges, desto større bevisvanskeligheder må der påregnes  

 fra konkursboets side.
Kreditorbegunstigelse er den vigtigste af de dispositionstyper, der er  

 omfattet af bestemmelsen.
Kreditorbegunstigelse foreligger, hvor en  

 fordringshaver er blevet fyldestgjort, eller hvor et krav er blevet sikret  

 ved pant eller anden sikkerhed stillet af skyldneren, og hvor kravet  

 ellers skulle have været dækket som et konkurskrav.
Som et særligt eksempel på vurdering af tredjemandsbetalinger i henhold  

 til KL § 74 kan nævnes TfS 1998, 375 (byretsafgørelse). I sagen modtog TSR  

 en transport i et moderselskabs negative moms til dækning af  

 datterselskabernes gæld til Told Skat.
Moderselskabet, der også var i  

 restance til Told Skat, anmeldte betalingsstandsning 9 dage efter og  

 begærede konkurs efter ca. 3 uger.
Byretten fandt ikke, at TSR på  

 tidspunktet for modtagelse af transporten og restbeløbet på den negative  

 moms var klar over moderselskabets insolvens, hvorfor de modtagne beløb  

 til betaling af datterselskabernes restance ikke kunne omstødes.  

 Konkursboets påberåbelse af at der forelå en gavedisposition efter KL § 64  

 (jf. afsnit E.3.12.4) blev ikke selvstændigt vurderet.
I TfS 1996, 304 (byretsafgørelse), blev en lønindeholdelse for  

 restskatter efter aftale med skyldneren lavet om til en afdragsordning med  

 indbetaling af månedlige beløb svarende til lønindeholdelsen.
Skyldneren  

 blev erklæret konkurs ca. 4 år efter.
Beløb betalt i henhold til  

 afdragsordningen blev ikke omstødt efter KL § 74. Retten lagde vægt på, at  

 der var tale om ordinære, sædvanlige indbetalinger foretaget over en  

 længere årrække med faste månedlige beløb, der ikke oversteg de beløb, der  

 kunne være foretaget lønindeholdelse med, og som var foretaget som et led  

 i KMs almindelige rutiner i forbindelse med opkrævning af skat.
Aftalen  

 var endvidere alene indgået af hensyn til  

 skyldneren.
E.3.12.14 Følgevirkning af omstødelse KL § 73 fastslår, at såfremt omstødelse er betinget af, at den  

 pågældende disposition er sket inden for en bestemt tidsfrist, anses  

 betingelsen for opfyldt, hvis tinglysning eller anden sikringsakt, som er  

 nødvendig for at opnå beskyttelse mod retsforfølgning, er foretaget inden  

 for tidsfristen.
Eksempelvis vil et udlæg, der er foretaget mere end 3  

 måneder før fristdagen, bortfalde, hvis den i forhold til andre kreditorer  

 nødvendige sikringsakt (tinglysning, denunciation mv.) først er foretaget  

 senere end 3 måneder før fristdagen.
Sker omstødelse efter den generelle regel i KL § 74 eller efter KL § 72  

 om betaling af gæld efter fristdagen, skal den begunstigede betale  

 konkursboet erstatning efter almindelige erstatningsregler, jf.
KL §  

 76.
Omstødelse i andre tilfælde indebærer, at den, der ifølge dispositionen  

 er blevet begunstiget, som hovedregel må fralægge sig den berigelse, han  

 har vundet, dog ikke ud over konkursboets tab, jf.
KL §  

 75.
E.3.12.15 Omstødelse mv. uden for  

 konkursloven Uden for konkursloven findes der enkelte love, der indeholder  

 bestemmelser, der har samme virkning som omstødelsesbestemmelserne i  

 konkursloven.
Som tidligere nævnt har konkursen ekstinktiv virkning, dvs.  

 at konkursboet kan ekstingvere dispositioner, hvor den fornødne  

 sikringsakt i form af tinglysning mv. ikke er iagttaget.
Herudover kan der være tale om dispositioner, der efter de almindelige  

 obligationsretlige regler ikke kan gøres gældende over for konkursboet.
I  

 de tilfælde, hvor konkursloven ikke finder anvendelse på en given  

 disposition, kan der således være andre muligheder for at få dispositionen  

 omstødt eller på anden måde underkendt.
 Bestemmelser med samme virkning som omstødelse findes i lov om  

 ægteskabets retsvirkninger, aktie- og anpartsselskabsloven samt i lov om  

 forsikringsaftaler.
Endvidere er det i visse situationer muligt at gennemføre  

 erstatningssager mod virksomhedens ansvarlige personer, hvis de ved deres  

 dispositioner culpøst har påført inddrivelsesmyndigheden et tab.
Disse  

 sager kan dog ikke gennemføres som et supplement til omstødelse, men alene  

 som et alternativ.
Se mere om erstatning i afsnit  

 E.3.17.
E.3.12.15.1 Gaver mellem ægtefæller Har den ene ægtefælle ved ægtepagt givet den anden ægtefælle en gave,  

 kan den som på overdragelsestidspunktet havde et krav mod overdrageren,  

 rette kravet mod modtageren, hvis det ikke er muligt at få fuld dækning  

 hos overdrageren (jf. § 33 i lov om ægteskabets retsvirkninger).
 Kravet mod modtageren kan dog ikke overstige værdien af gaven.  

 Endvidere er det en betingelse, at kreditors krav er stiftet, før gaven er  

 givet.
Omstødelse er dog udelukket, hvis ægtefællen beviser, at overdrageren  

 beholdt utvivlsomt tilstrækkelige midler til at dække sine forpligtelser.  

 Sædvanlige lejlighedsgaver antages ikke at kunne omstødes i de her  

 foreliggende tilfælde.
Om en gave kan karakteriseres som lejlighedsgave,  

 beror på en vurdering af gavens værdi, der ikke må stå i misforhold til  

 giverens økonomi.
Anvendelse af bestemmelsen forudsætter ikke, at der er afsagt  

 konkursdekret.
Bestemmelsen indeholder ingen tidsfrist, og den stiller  

 heller ikke særlige krav til kreditors bevis for, at skyldneren på  

 overdragelsestidspunktet var insolvent.
E.3.12.15.2 Indbetalinger på  

 livsforsikringer Kommer en forsikringstager under konkurs, og kan det fastslås, at han i  

 løbet af de sidste 3 år inden fristdagen har indbetalt et efter hans  

 formuetilstand på indbetalingstidspunktet uforholdsmæssigt stort beløb i  

 præmie på en livsforsikring, kan konkursboet forlange, at det for meget  

 betalte skal betales tilbage til boet, jf. § 117 i lov om  

 forsikringsaftaler (lovbekendtgørelse nr. 726 af 24. oktober 1986). Se fx  

 UfR 2001, 1914 VLD, hvor indbetaling af 246.716 kr. ud af en  

 fratrædelsesgodtgørelse på ca. 326.000 kr. blev anset som  

 uforholdsmæssig.
 Det er dog en betingelse, at beløbet kan udredes af forsikringens  

 tilbagekøbsværdi, eller af kapitalværdien af fripolicen.  

 Tilbagekøbsværdien er den værdi, forsikringstageren kan kræve  

 tilbagebetalt, hvis forsikringstageren ifølge policen har ret til at  

 fordre en kontant godtgørelse for præmieindbetalingen, når indbetalingerne  

 indstilles.
I UfR 1997, 1096 VLD, havde en skyldner indbetalt 950.000 kr på 3  

 forskellige livsforsikringer over en periode på 3 år før sin konkurs.
Boet  

 ønskede at omstøde indbetalingerne i henhold til forsikringernes samlede  

 tilbagekøbsværdi, men landsretten fastslog, at der kun kunne ske  

 omstødelse, hvis beløbet kunne udredes af de enkelte forsikringers  

 tilbagekøbsværdi.
E.3.12.15.3 Tantieme i aktieselskaber Bestyrelsesmedlemmer og direktører i et aktieselskab kan aflønnes med  

 en fast gage og tantieme.
Tantiemerne fastsættes og godkendes af  

 generalforsamlingen.
 Efter aktieselskabslovens § 64, stk. 2, skal bestyrelsesmedlemmer og  

 direktører i et aktieselskab, der er erklæret konkurs, tilbagebetale  

 beløb, de har fået udbetalt i tantieme i de sidste fem år før fristdagen.  

 Det er en betingelse, at selskabet var insolvent, da tantiemen blev  

 fastsat, og det er konkursboet, der har bevisbyrden for selskabets  

 insolvens.
 Tilbagebetalingen skal ske, uanset om modtagerne var i god  

 tro.
E.3.12.15.4 Ugyldige dispositioner Hvis en disposition er ugyldig, skal konkursboet, lige så lidt som  

 skyldneren selv, respektere dispositionen.
 Som eksempler på ugyldighed kan nævnes svig, tvang og manglende  

 ægtepagt ved gaver mellem ægtefæller.
Blandt andre dispositioner, som kreditorerne ikke skal respektere, kan  

 nævnes proforma dispositioner.
Proforma har ikke virkning mellem parterne,  

 og lige så lidt over for parternes kreditorer.
Tredjemand kan dog støtte  

 ret på en proforma aftale, hvis denne har indgået aftaler i tillid til  

 pro-forma aftalen, jf. aftalelovens § 34.
I vurderingen af, om der foreligger en proforma-aftale, kan der fx  

 lægges vægt på realiteterne forbundet med dispositionen.
Som eksempel kan  

 fx nævnes UfR 1992, 245 VLK, hvor en fader købte sønnens kvægbesætning,  

 men lod besætningen forblive på ejendommen.
Købsbeløbet blev anvendt til  

 at indfri et lån, hvor faderen var kautionist.
Forholdet blev anset for at  

 være sket til sikkerhed for tilbagebetaling af købesummen, og da  

 sikringsakter vedrørende pantsætningsforholdene ikke var iagttaget, var  

 retten over pantet ikke beskyttet mod sønnens  

 kreditorer.
E.3.13 Fyldestgørelse af særlige  

 rettigheder Konkurslovens kapitel 9 indeholder regler om fyldestgørelse af særlige  

 rettigheder, der ikke kan inddrages i konkursmassen.
Det er fx udlæg, der  

 ikke kan omstødes, der er omfattet af disse regler, og som af  

 inddrivelsesmyndigheden kan forlanges udlagt til tvangsrealisation.
Aktiver, der tilhører tredjemand eller af andre grunde ikke kan  

 inddrages i konkursmassen, skal efter KL § 82 udleveres til den, der har  

 retten til aktivet.
I TfS 1995, 109 VLD, fandt landsretten efter, at  

 indentifikationsbevis var ført, at ToldSkat havde et separatistkrav i et  

 beslaglagt beløb, som uretmæssigt var hævet på en etableringskonto, idet  

 de almindelige regler om håndpant er gældende for den lovbestemte  

 sikkerhedsret i etableringskontolovens § 9, stk. 3. Den fornødne  

 rådighedsberøvelse og individualisering var sket.
Se nærmere om  

 separatistkrav nedenfor.
Aktiver, som derudover ikke kan inddrages i konkursmassen, skal  

 udleveres til skyldner.
Det kan være aktiver, som er undtaget fra udlæg,  

 fx fordi det er omfattet af trangsbeneficiet i RPL § 509, jf. i øvrigt  

 afsnit E.3.10.3.
Når der er afsagt konkursdekret, kan tvangsauktion over skyldnerens  

 aktiver kun foretages efter begæring af boet eller med boets samtykke, jf.  

 KL § 85. Dette gælder også for inddrivelsesmyndigheden, hvis den har pant  

 eller udlæg i aktiver, jf.
KL § 90. Myndigheden kan således ikke selv tage  

 initiativ til afholdelse af tvangsauktion.
Er der ikke inden seks måneder efter dekretets afsigelse begæret  

 tvangsauktion, opnår inddrivelsesmyndigheden en mulighed for at forlange,  

 at konkursboet uden ophold gennemfører auktionen, jf.
KL § 86.
 Efter KL § 91 berøres adgangen til fyldestgørelse af krav, der er  

 sikret ved håndpant eller anden tilsvarende sikkerhedsret, fx pant i  

 fordringer og andre rettigheder, ikke af pantsætterens  

 konkurs.
E.3.14 Konkursordenen Når konkursboet er opgjort, udloddes der en dividende til  

 konkurskreditorerne i en på forhånd fastlagt rækkefølge.
Denne rækkefølge  

 kaldes konkursordenen.
I konkursordenen inddeles konkurskreditorernes krav  

 i særskilte klasser.
Konkurskreditorerne er de kreditorer, som ved konkursdekretets  

 afsigelse havde en fordring på skyldneren.
De kreditorer, som fx ved et  

 uomstødeligt udlæg har etableret sikkerhed for en del af deres krav, og  

 som kaldes separatister, er kun konkurskreditorer for så vidt angår  

 restkravet.
Uden for konkurskreditorernes kreds falder de kreditorer, hvis krav  

 vedrører tiden efter konkursdekretets afsigelse, og som enten vedrører  

 omkostninger ved konkursens indtræden eller opstår i forbindelse med  

 konkursboets virksomhed.
Disse kreditorers krav benævnes massekrav og  

 fyldestgøres forud for de øvrige krav.
Konkursordenen og de enkelte klasser gennemgås i afsnit E.3.14.1 -  

 E.3.14.6. Skatte- og afgiftskravenes status gennemgås løbende i de enkelte  

 afsnit.
Dog findes A-skattekravenes status i et særskilt afsnit, jf.  

 afsnit E.3.22.
E.3.14.1 Massekrav Massekrav betales i lige forhold forud for al anden gæld i konkursboet.  

 Som massekrav anses efter KL § 93 følgende krav:
Under punkt c falder ToldSkat's krav på afgifter eller A-skat, der  

 vedrører perioden efter konkursdekretets afsigelse.
Det vil fx være  

 tilfældet, hvor konkursboet fortsætter virksomheden, eller hvor der sker  

 afgiftspligtigt salg af aktiver.
Krav på renter og gebyrer af massekravet  

 har også stilling som massekrav.
Renterne kan beregnes op til  

 betalingstidspunktet.
TSR bør endvidere tage forbehold for eventuel renter  

 mv., hvis konkursboet ikke opfylder de gældende angivelses- og  

 afregningsregler, herunder at det ikke kan accepteres, at disse udgifter  

 afholdes som boomkostninger.
 Sker der ikke betaling af disse krav, bør inddrivelsesmyndigheden  

 inddrage dette i vurderingen af, hvorvidt der skal ske indberetning til  

 skifteretten i henhold til KL § 114 for at få kurator afsat, jf. afsnit  

 E.3.7.4.
Krav, der udspringer af boets dispositioner, anmeldes som egentlige  

 massekrav.
I UfR 1985, 160 HD, blev særlig indkomstskat i et insolvent  

 dødsbo anset for at være massekrav efter KL § 93, nr. 3, da skatten opstod  

 som følge af boets salg af en ejendom.
Moms- og afgiftsbeløb, der er afledt af konkursboets dispositioner,  

 anmeldes i konkursboet som massekrav efter KL § 93, nr. 3, jf. princippet  

 i UfR 1982, 981 (Sø- og Handelsretsdom). I sagen afhændede kurator et  

 antal lastbiler under konkursbehandlingen.
Konkursboet var derfor  

 forpligtet til at udrede vægtafgifter, der forfaldt under behandlingen i  

 boet som massekrav.
E.3.14.2 Fortrinsberettigede krav Efter massekravene betales efter KL § 94 i lige forhold  

 fortrinsberettigede krav (også kaldet sekundære massekrav). Følgende krav  

 hører til i denne klasse:
Skatte- og afgiftskrav, der opstår i perioden mellem fristdagen (dagen  

 for anmeldelse af betalingsstandsning eller indgivelse af konkursbegæring)  

 og konkursdekretet kan først anses for fortrinsberettigede, når  

 skifteretten har beskikket tilsyn, og tilsynet har godkendt den foretagne  

 disposition.
Er der ikke beskikket tilsyn for "mellemperioden", kan kravet  

 alene anmeldes som simpelt krav.
Personskatten er altid et simpelt krav.  

 Vedrørende reglerne om konkursskatteloven henvises til LV 2000, afsnit  

 E.L.1.
 Renter af fortrinsberettigede krav anmeldes sammen med disse krav.  

 Renterne kan beregnes op til betalingstidspunktet.
A-skat indeholdt i løn, der er udbetalt med et tilsyns godkendelse,  

 anmeldes som fortrinsberettiget, uanset om en del af den periode, for  

 hvilken lønnen udbetales, ligger forud for betalingsstandsningen, jf.
UfR  

 1986, 662 HD.
Udbetalingstidspunktet er afgørende, jf.
KSL § 46. I dommen  

 blev der udbetalt løn med tilsynets samtykke for en periode, der delvis lå  

 forud for betalingsstandsningen.
Inddrivelsesmyndighedens krav på A-skat  

 ansås som gæld, skyldneren havde pådraget sig med tilsynets samtykke.
Se  

 endvidere afsnit E.3.22 for en uddybning af reglerne om A-skattekravenes  

 status i konkursordenen.
Moms- og afgiftsbeløb, der vedrører en eventuel  

 betalingsstandsningsperiode, hvor der har været beskikket tilsyn, kan  

 anmeldes som fortrinsberettigede krav efter KL § 94, nr. 2, på betingelse  

 af, at tilsynet har givet samtykke til, at skyldneren kunne påtage sig  

 kravet.
Hvis tilsynet uden nogen begrænsninger godkender virksomhedens  

 fortsatte drift, må deraf flydende krav, herunder moms- og afgiftsbeløb  

 mv., anses for fortrinsberettigede.
Refusion af moms modregnes i kravet.  

 For at kunne opnå radrag skal refusionskrav være særskilt opsplittet i  

 boopgørelsen.
Se herom UfR 1984, 969 HD, hvor det antoges, at en  

 bidragsforpligtelse til Arbejdsgivernes Elevrefusion måtte anses for at  

 være et krav omfattet af KL § 94, nr. 2, da forpligtelsen var en  

 konsekvens af, at driften fortsattes under betalingsstandsningen.
 Der skal således, hvis der er anmeldt betalingsstandsning til  

 skifteretten, foretages en periodisering af moms- og afgiftsbeløbene,  

 således at kravene kan gøres op for betalingsstandsningsperiode og  

 efterfølgende perioder.
E.3.14.3 Privilegerede krav Efter de fortrinsberettigede krav betales i henhold til KL § 95 i lige  

 forhold:
Efter KL § 95, stk. 2, kan skifteretten under visse betingelser nægte  

 skyldnerens nærstående fortrinsret til betaling af lønkrav, hvis disse  

 ikke findes rimeligt begrundet.
Hvilke personer, der anses for at være  

 skyldnerens nærstående, fremgår af KL § 2, jf. nærmere herom afsnit  

 E.1.2.
I den udstrækning boet giver dækning til de nævnte krav, skal  

 konkursboet indeholde og afregne A-skat af udbetalingen, jf.
KSL § 46,  

 stk. 2. A-skat af lønkrav, som opnår status som privilegeret krav, skal  

 ikke anmeldes i boet, da boet ved udlodning af lønkrav selv skal sørge for  

 beregning og indbetaling af A-skatten.
 Et forlig om lønkrav indgået efter konkursen fik i TfS 2001, 381 ØLD,  

 ikke A-skatten af den omhandlede løn til at være massekrav eller omfattet  

 af KL § 95. Retten fastslog, at pligten til indeholdelse af lønnen  

 fastlægges efter KSL § 46, stk. 2, og at kravet om indeholdelse skulle  

 have været foretaget senest 6 måneder efter, at skatteyderen havde opnået  

 ret til lønnen, hvilket tidspunkt lå før konkursens indtræden.
 Er Lønmodtagernes Garantifond indtrådt i lønmodtagernes krav mod  

 arbejdsgiveren, efter § 7 i lov om lønmodtagernes garantifond  

 (lovbekendtgørelse nr 1114 af 12. december 1996), skal boet efter KSL § 83  

 indeholde og afregne dividende af skattebeløbene.
A-skat af lønkrav, hvor Lønmodtagernes Garantifond er indtrådt i  

 lønmodtagerens krav mod arbejdsgiveren, skal normalt ikke anmeldes, da  

 skattekravet fremgår af anmeldelsen fra Lønmodtagernes Garantifond.
Viser  

 det sig ved en kontrol af virksomhedens regnskaber, at A-skatten ikke er  

 korrekt medtaget i anmeldelserne fra Lønmodtagernes Garantifond, skal TSR  

 anmelde det korrekte beløb, men må så samtidig gøre kurator opmærksom på  

 forholdet.
Se mere om Lønmodtagernes Garantifond i afsnit  

 E.3.22.5.
E.3.14.3.1 Særligt om lønindeholdelse.  

 Arbejdsgiverens konkurs Beløb, der er lønindeholdt i henhold til KSL § 73, men som ikke er  

 indbetalt af arbejdsgiveren, anses for privilegeret i samme omfang som  

 løn, jf.
KL § 95. Dette medfører, at restancer af beløb, der er  

 lønindeholdt efter KSL § 73 i tidsrummet fra seks måneder før fristdagen  

 til datoen for arbejdsgiverens konkursdekretet, kan anmeldes som  

 privilegerede krav.
Anmeldelsen foretages normalt af TSR med underretning til de  

 opkrævningsmyndigheder, der har begæret indeholdelsen.
Derimod foretages  

 almindeligvis ikke anmeldelse af krav i henhold til KSL § 73, når  

 indeholdelse ikke har fundet sted.
Sådanne krav skulle i givet fald  

 anmeldes som simple krav.
Til støtte for fremgangsmåden henvises til UfR 1976, 805 (Sø- og  

 Handelsretsdom). Heraf fremgår det, at ændringen af konkursordenen i 1969  

 medførte, at fortrinsstillingen for skattekrav blev ophævet.
Ved de  

 samtidig foretagne ændringer i kildeskatteloven blev der ikke taget  

 stilling til, om den hidtil antagne fortrinsret for skat, der var  

 inddrevet gennem lønindeholdelse i KSL § 73, skulle bortfalde.
Denne  

 fortrinsret var begrundet i civilretlige regler om indtræden i et krav,  

 som her er et privilegeret krav.
Retten fastslog, at ændringen i  

 fortrinsstillingen for skattekrav i almindelighed ikke kan antages at have  

 medført, at skattevæsenets krav opstået ved lønindeholdelse efter KSL § 73  

 ikke længere skulle betragtes som privilegeret på samme måde som  

 lønkrav.
 Under forudsætning af, at tilsynet er vidende om, at lønindeholdelse  

 efter KSL § 73 er begæret, må det forudsættes, at beløb indeholdt i en  

 tilsynsperiode bliver stillet som fortrinsberettigede  

 krav.
E.3.14.4 Leverandørprivilegium for krav på visse  

 punktafgifter Efter de ovenfor nævnte lønkrav betales efter KL § 96 i lige forhold  

 leverandørers krav på afgiften af varer, som efter de nedenfor nævnte  

 punktafgiftslove er afgiftspligtige.
Varerne skal dog i afgiftsberigtiget  

 stand være leveret skyldneren til videresalg inden for et tidsrum af 12  

 måneder før fristdagen.
Det er således leverandører og andre omsætningsled, der er  

 afgiftspligtige over for ToldSkat, der er indehaver af privilegiet.
Varen  

 kan være afgiftsberigtiget uden at være betalt af skyldner, hvilket  

 medfører, at pligten til at betale afgiften er indtrådt.
 Det drejer sig om afgiften af varer, der er punktafgiftspligtige i  

 henhold til følgende love:
E.3.14.5 Simple krav Når krav nævnt i afsnit E.3.14.1 til E.3.14.4 er fyldestgjort, betales  

 i lige forhold de øvrige krav.
Disse krav kaldes simple krav, jf.
KL § 97.  

 Undtaget fra denne klasse af krav er efterstillede krav, jf. afsnit  

 E.3.14.6.
Skyldige skatte- og afgiftsbeløb mv., der er opstået før fristdagen,  

 anmeldes som simple krav.
Det betyder, at skyldige moms- og afgiftsbeløb  

 mv., der vedrører tiden indtil anmeldelse af betalingsstandsning eller  

 afsigelse af konkursdekret, anmeldes som simple krav efter KL § 97.
 Renter og gebyrer af det simple krav for tiden indtil konkursdekretets  

 afsigelse anmeldes også som simpelt krav.
Tilbagebetalingskrav vedrørende investeringsgoder, der overgår til en  

 anvendelse, for hvilken der ikke er fradragsret, er et simpelt krav,  

 uanset at kravet først kan konstateres ved konkursboets salg af  

 investeringsgodet, jf.
UfR 1981.163 ØLD.
E.3.14.6 Efterstillede krav Efter alle andre fordringer betales i henhold til KL § 98 i nedennævnte  

 rækkefølge følgende krav:
E.3.14.7 Særligt om skatte- og  

 afgiftskrav For så vidt angår SP-bidrag har Lønmodtagernes Garantifond i nyhedsbrev  

 af 2. november 1998 anført, at dette krav i udbetalingsmæssig henseende  

 behandles på samme måde som A-skat og AM-bidrag, idet der ikke er direkte  

 sammenhæng mellem det indbetalte og godskrevne bidrag.
 SP-bidrag anses derfor af garantifonden for at være et simpelt  

 krav.
 Krav på told og importafgifter mv. af importerede varer anses for  

 stiftet på godsregistreringstidspunktet.
E.3.14.7.1 Selskabsskatter Selskabsskattekrav, der vedrører indkomstår forud for det indkomstår,  

 hvori dekretet afsiges, anmeldes i boet som simple krav, jf.
KL § 97.
Selskabsskatter, der vedrører det indkomstår, hvori konkursdekretet  

 afsiges, vil alene være et konkursindkomstskattekrav, jf.
KKSL § 3, stk.  

 1.
Efter KL § 38 anvendes konkursmassen til fyldestgørelse af krav på  

 indkomstskat efter selskabesskatteloven og fondsbeskatningsloven  

 vedrørende indkomstår, der udløber efter konkursdekretets afsigelse Er der truffet bestemmelse om, at konkursindkomsten er skattepligtig,  

 følger det af lov nr. 363 af 6. juni 1991, § 6, at  

 konkursindkomstskattekrav anmeldes i boet som konkurskrav, jf.
KL § 97.  

 Der er efter KL § 93, stk. 3, ikke længere grundlag for at indrømme  

 fortrinsstilling for krav på indkomstskat, der opstår efter konkursen.
 Tilsvarende gælder for de følgende år indtil konkursens slutning.
 For selskaber, der er sambeskattet i medfør af SEL § 31, stk. 3, hæfter  

 de sambeskattede selskaber med virkning fra indkomståret 1993 solidarisk  

 for selskabsskatter.
 Et selskabs skat kan herefter anmeldes i et sambeskattet selskabs bo.  

 Desuden følger det af KKSL § 4, stk. 4, at selskaberne hæfter solidarisk  

 for skatten af et af selskabernes  

 konkursindkomst.
E.3.15 Inddrivelsesmyndighedens anmeldelse af  

 krav i konkursboet Inddrivelsesmyndighedens anmeldelse af krav skal ske skriftligt til  

 kurator.
I anmeldelsen til kurator foretages henvisning til de lovområder,  

 som de skyldige beløb vedrører.
I anmeldelsen bør der tages forbehold for,  

 at kravet vil kunne blive ændret som følge af efterbetalinger.
 Kan inddrivelsesmyndighedens krav ikke opgøres endeligt, må anmeldelse  

 foretages foreløbigt med forbehold for senere ændring af kravet.
Ved anmeldelsen beregnes renter af de privilegerede og de simple krav  

 efter KL §§ 95-97 indtil dagen for konkursdekretets afsigelse.
Renter af  

 disse krav, der påløber efter dekretets afsigelse, anmeldes som  

 efterstillede krav, jf.
KL § 98.
 I anmeldelsen angives krav, for hvilke myndigheden har foretaget udlæg.  

 Fyldestgørelsen af disse krav sker uafhængig af konkursen, og i det omfang  

 pantet giver dækning.
 Inddrivelsesmyndigheden skal gøre opmærksom på, at det provenu, der  

 indkommer ved salg af de udlagte aktiver, skal indbetales til myndigheden.  

 Efter indbetalingen anmeldes restfordringen efter dens rette stilling i  

 konkursordenen.
 Udlæg, der er foretaget senere end 3 måneder før fristdagen, har ingen  

 retsvirkning over for boet og må derfor anses for at være bortfaldet, jf.  

 KL § 71 (se afsnit E.3.12.10).
E.3.16 Boets slutning og udlodning Viser det sig under boets behandling, at der ikke er midler, ud over  

 hvad der medgår til dækning af omkostningerne ved boets behandling, kan  

 kurator foranledige boet sluttet efter KL § 143, stk. 1.
I den vurdering kurator foretager, inddrages også muligheden for at  

 anlægge eventuelle omstødelsessager.
Bliver inddrivelsesmyndigheden  

 opmærksomme på en omstødelsesmulighed, som ikke er undersøgt af kurator,  

 bør denne gøres opmærksom herpå.
Kan konkursboets midler ikke dække de omkostninger, der er forbundet  

 med konkursbehandlingen, hæfter den eller de, der har begæret konkursen,  

 solidarisk for det manglende beløb, jf.
KL § 27, stk. 1. Det beløb, som  

 inddrivelsesmyndigheden hæfter med ved konkursbegæringen, er på 20.000 kr.  

 (2001), jf. afsnit E.3.4.
 Efter KL § 143, stk. 2, kan inddrivelsesmyndigheden  

 (konkursrekvirenten), som efter KL § 27 hæfter for boets omkostninger,  

 forlange boet sluttet, medmindre en anden i myndighedens sted indestår for  

 yderligere omkostninger.
Skifteretten indkalder herefter ved bekendtgørelse i Statstidende til  

 skiftesamling til behandling af regnskabsudkastet, jf.
KL § 150. På  

 skiftesamlingen har fordringshaverne, herunder også  

 inddrivelsesmyndigheden, mulighed for at udtale sig om udkastet, jf.
KL §  

 151, og medmindre udkastet lider af fejl eller mangler, stadfæster  

 skifteretten det.
 Herefter udbetales dividenden.
 Når boet optages til slutning, skal inddrivelsesmyndigheden gennemgå  

 regnskabet og udkastet til udlodning og fremkomme med eventuelle  

 bemærkninger på den skiftesamling, hvor regnskabet skal behandles.
 Efter KL § 155 indrykker skifteretten bekendtgørelse i Statstidende om  

 boets afslutning, medmindre tidspunktet for stadfæstelse af udlodningen og  

 størrelsen af en eventuel dividende er fremgået af bekendtgørelsen, der er  

 udstedt i medfør af KL § 150.
Har et aktieselskab, et anpartsselskab, en erhvervsdrivende fond eller  

 en erhvervsdrivende virksomhed været under konkurs, giver skifteretten  

 meddelelse om boets slutning til Erhvervs- og Selskabsstyrelsen.
Selskabet  

 eller virksomheden vil herefter blive slettet fra registret.
KL § 156 fastslår, at en fordringshaver beholder sin ret mod skyldneren  

 (virksomhed med personlig hæftelse) for den del af fordringen, som ikke  

 dækkes gennem udlodningen.
Dette betyder, at inddrivelsesmyndighedens  

 restkrav stadig kan gøres gældende efter konkursen, jf. om fremgangsmåde  

 ved inddrivelse af disse krav afsnit E.3.18.2.
E.3.16.1 Genoptagelse af boer Inddrivelsesmyndigheden bør begære et konkursbo genoptaget, hvis det  

 senere viser sig, at der opstår et nyt krav mod boet eller i boet.
 Begæring om genoptagelse sker ved henvendelse til skifteretten, som i  

 første omgang behandlede boet.
Genoptagelse kan i øvrigt også ske over for tvangsopløste selskaber,  

 når det senere viser sig, at der er opstået et krav for boet.
I det  

 genoptagne konkursbo skal inddrivelsesmyndigheden anmelde sit krav, uanset  

 om der tidligere har været foretaget anmeldelser.
Herved sikres også  

 anmeldelse for eventuelt påløbne renter mv.
Opstår der krav mod boet, kan en genoptagelse muligvis give anledning  

 til erstatningssager mod fx stifteren eller den tidligere ledelse i  

 selskabet eller eventuelt mod kurator.
I de tilfælde, hvor der tilkommer  

 boet midler, skal disse fordeles efter konkursordenen.
Retten til  

 genoptagelse af boer fremgår af KL § 154.
I UfR 1998, 148 ØLD, blev et konkursbo genoptaget, da skyldner inden  

 konkursen havde overdraget en fordring til sin samlever, men hverken givet  

 fordringsdebitor eller boet underretning herom.
Fordringsdebitor  

 indvilligede i at stille sikkerhed for boets genoptagelse.
Endvidere blev  

 det fastslået, at kurator ikke havde udvist passivitet.
For selskaber er der i aktieselskabslovens § 125 og  

 anpartsselskabslovens § 58 særlige regler, hvorefter selskabers behandling  

 kan genoptages efter opløsning, hvis der fremkommer yderligere midler,  

 eller der i øvrigt måtte være anledning hertil.
I UfR 1998, 629 (kendelse  

 fra Højesteret), blev et anpartsselskab på Skatteministeriets foranledning  

 genoptaget med begæring om konkursbehandling.
Skatteministeriet anlagde  

 herefter sag mod selskabets anpartshaver i henhold til KL § 137.
Genoptagelsen får ikke betydning i relation til forældelse af krav, da  

 muligheden for at foretage retsskridt mod selskabet ikke er til stede.
I  

 UfR 1997, 1259 VLD, havde Lønmodtagernes Garantifond anmeldt et krav i et  

 selskab under konkurs.
Konkursboet blev sluttet efter KL § 143. Ved fund  

 af nye aktiver blev boet genoptaget ca. 5 år efter, og garantifonden  

 anmeldte på ny sit krav.
Kravet var på grund af 1908-lovens § 2 ikke  

 forældet.
E.3.17 Erstatningssager Inddrivelsesmyndigheden bør, både før, under og efter  

 konkursbehandlingen af en virksomhed, være opmærksomme på, om stifteren  

 eller de personer, der er involveret i driften af en virksomhed og  

 likvidationen af denne, overholder de forpligtelser, de har efter  

 lovgivningen.
Er det inddrivelsesmyndighedens opfattelse, at dette ikke er tilfældet,  

 bør det overvejes, om der kan pålægges dem et erstatningsansvar.
Blandt de  

 personer, det kan komme på tale at rejse et erstatningsansvar over for,  

 kan nævnes stiftere, bestyrelsesmedlemmer, direktører og revisorer i  

 selskaber, det beskikkede tilsyn ved en anmeldt betalingsstandsning,  

 kurator i et konkursbo med flere.
 Hvis den lokale inddrivelsesmyndighed er af den opfattelse, at der i  

 det konkrete tilfælde skal rejses erstatningssag, skal sagen sendes til  

 TSS, der afgør, om der bør rejses en sådan sag.
Nedenfor i afsnit E.3.17.1 - E.3.17.4 gennemgås eksempler på tilfælde,  

 hvor det kan være aktuelt at anlægge erstatningssag.
Eksemplerne er  

 således ikke udtømmende, men skal blot opfattes som en  

 vejledning.
E.3.17.1 Opløsning af selskab eller  

 forening Er et selskab eller en forening opløst, og formuen fordelt mellem  

 aktionærerne eller anpartshaverne (medlemmerne), og der ikke er afsat  

 tilstrækkeligt beløb til den skat, der påhviler selskabet, hæfter  

 aktionærerne (medlemmerne) og likvidator solidarisk for denne skat, jf.  

 SEL § 33. Hvis der ikke er valgt eller beskikket nogen likvidator, kan  

 hæftelsen også gøres gældende over for bestyrelsen.
Den enkelte aktionær  

 (det enkelte medlem) hæfter dog kun for det beløb, som denne har modtaget,  

 og likvidator hæfter kun for summen af de beløb, der er udloddet.
Bestemmelsen er primært rettet mod de tilfælde, hvor der sker  

 udlodning, efter at et selskab er trådt i likvidation.
Domstolene har  

 tilsyneladende accepteret, at der kan være afvigelse mellem  

 udlodningstidspunktet og opløsningstidspunktet.
I UfR 1973, 865 ØLD, blev  

 det fastslået, at det er en betingelse for at kunne anvende SEL § 33, at  

 det pågældende selskab er opløst.
I samme sagskompleks blev det i UfR  

 1973, 399 ØLK, fastslået, at der kunne iværksættes konkursbehandling mod  

 samme selskab for derigennem at fremkalde en opløsning af selskabet og  

 derefter søge det påhvilende skattekrav inddrevet hos aktionærerne.
Selv  

 om selskabet intet ejede og ikke havde drevet virksomhed i en årrække,  

 havde inddrivelsesmyndigheden en retlig interesse i at erklære selskabet  

 konkurs.
Ud over ovenstående vil der være mulighed for at rejse  

 erstatningsansvar over for selskabets ledelse, hvis der er tale om grove  

 tilfælde af tømning af selskabets formue ved udlodning til aktionærerne  

 kombineret med ophør af selskabets drift, selv uden formel likvidation af  

 selskabet.
Det er i sådanne sager en betingelse, at der er lidt et tab.  

 Kravet om, at der foreligger et tab, er imidlertid ikke ensbetydende med,  

 at en erstatningssag først kan rejses på det tidspunkt, hvor en  

 konkursbehandling af selskabet er afsluttet.
Kan det godtgøres, at der  

 foreligger et tab, kan erstatningssagen anlægges.
E.3.17.2 Erstatningsansvar i  

 kapitalselskaber Et aktieselskabs stiftere, bestyrelsesmedlemmer, direktører, revisorer  

 m.fl. er erstatningsansvarlige for den skade, som de forsætligt eller  

 uagtsomt har tilføjet et selskab.
I følge aktieselskabslovens § 140, 2. pkt, er stiftere,  

 bestyrelsesmedlemmer og direktører pligtige til at erstatte den skade, som  

 de under udførelsen af deres hverv forsætligt eller uagtsomt har tilføjet  

 selskabets kreditorer ved overtrædelse af aktieselskabsloven eller  

 selskabets vedtægter.
Bestemmelsens 1. pkt. vedrører erstatning for skade  

 tilføjet selskabet.
I en utrykt dom afsagt af Vestre Landsret den 27. februar 1998 fandtes  

 medlemmer af en bestyrelse og direktion erstatningsansvarlige efter  

 aktieselskabslovens § 140 for et tab, som selskabet havde lidt ved  

 medlemmernes medvirken ved salg af selskabets ejendom til langt under  

 vurderingsprisen til et selskab ejet af nogle af medlemmerne.
Bestemmelsen  

 kan også anses for at være et supplement til omstødelsesreglerne, da den  

 lavere salgspris også indebar et omstødeligt gavemoment efter KL § 64 (jf.  

 afsnit E.3.12.4).
Forskellen mellem omstødelsessøgsmål og erstatningssøgsmål er, at ved  

 erstatningssøgsmål dækker erstatningskravet boets samlede tab, og  

 resultatet afhænger af en subjektiv vurdering af skadevolderens opførsel.  

 Endvidere fastsættes der ikke nogen tidsfrist efter KL § 81. Ved  

 omstødelse fastlægges boets krav alene til den begunstigedes berigelse,  

 som denne er pligtig til at fralægge sig, jf.
KL § 75. KL § 64, stk. 1,  

 bestemmer, at omstødelsen kan gennemføres på et objektivt grundlag, og  

 efter KL § 64, stk. 2, skal der alene føres et solvensbevis.
Se mere om  

 erstatning for culpøse handlinger i afsnit E.3.17.3.
 For selskabets revisorer, vurderingsmænd og granskningsmænd finder  

 aktieselskabslovens § 140 også anvendelse, jf. lovens § 141.
 Aktionærer, som fortsætligt eller groft uagtsomt påfører selskabet,  

 andre aktionærer eller tredjemænd et tab ved overtrædelse af  

 aktieselskabsloven eller selskabets vedtægter, skal erstatte tabet, jf.  

 aktieselskabslovens § 142.
For anpartsselskaber gælder de almindelige culpa-regler.
De tidligere  

 bestemmelser i anpartsselskabslovens §§ 110-113 er ophævet.
Det fremgår af  

 bemærkningerne til ophævelsesloven, at det i årene siden  

 anpartsselskabslovens indførelse viste sig, at selskabsformen typisk  

 anvendtes af en snæver ejerkreds, som aktivt tog del i den daglige drift  

 eller havde tætte relationer hertil.
I disse situationer bedømmes  

 erstatningsansvaret efter reglerne om ledelsens ansvar, som ikke  

 indeholder de begrænsninger, der lå i den tidligere gældende  

 anpartsselskabslov.
Efter disse bestemmelser var det en forudsætning for  

 erstatningsansvar, at tabet var en følge af, at anpartshaveren forsætligt  

 eller groft uagtsomt havde overtrådt anpartsselskabsloven eller selskabets  

 vedtægter.
I anpartsselskabslovens § 52 er der fastsat særlige regler for  

 reetablering af anpartsselskabets kapital.
Er mindst 40% af selskabets  

 anpartskapital tabt, skal ledelsen bl.a. stille forslag om en beslutning,  

 der enten fører til fuld dækning af kapitalen eller opløsning af  

 selskabet.
E.3.17.2.1 Erstatningsansvar for udbetalinger  

 fra kapitalselskaber Efter aktieselskabslovens § 113 og anpartsselskabslovens § 48 skal  

 udbetalinger til aktionærer og anpartshavere i strid med bestemmelserne i  

 aktieselskabslovens §§ 109-110 og anpartsselskabslovens §§ 44-45  

 tilbagebetales selskabet.
Hvis udbetaling af udbytte er sket ulovligt,  

 forudsætter tilbagebetalingen dog, at aktionæren eller anpartshaveren  

 indså eller burde have indset det ulovlige i udbetalingen.
 Kan beløbet ikke søges tilbage hos aktionæren eller anpartshaveren,  

 eller er beløbet uerholdeligt, kan kravet rettes mod dem, der har  

 medvirket ved beslutningen om eller gennemførelsen af den ulovlige  

 udbetaling, jf. aktieselskabslovens § 113, stk. 2, og  

 anpartsselskabslovens § 48, stk. 2. Ansvaret efter aktieselskabsloven  

 afhænger af reglerne i lovens §§ 140-143, mens ansvaret efter  

 anpartsselskabsloven afhænger af de almindelige erstatningsregler.
Er der sket et salg fx af anpartsselskaber som "skuffeselskab", hvor  

 kapitalen ikke længere er til stede ("rullende kapital"), kan  

 anpartsselskabslovens § 48 også anvendes til at gøre de involverede  

 personer erstatningsansvarlige.
I en dom afsagt af 1. afdeling i Vestre  

 Landsret den 16. august 2001 (B-1632-00) deltog en formidler i et salg af  

 et anpartsselskab, der ikke havde nogen anpartskapital.
Landsretten anså  

 forholdet for omfattet af anpartsselskabslovens § 44, idet der ulovligt  

 var sket uddeling af selskabets midler til anpartshaveren, der senere  

 solgte selskabet.
Der var ikke muligt at inddrive kravet hos sælgeren af  

 anparterne.
Landsretten statuerede, at den nære sammenhæng mellem salget  

 af anparterne og sælgerens udtagelse af anpartskapitalen medførte, at  

 formidleren for sin medvirken ved overdragelsen af det tømte selskab var  

 erstatningsansvarlig over for selskabet for tabet svarende til  

 anpartskapitalen, jf. anpartsselskabslovens § 48, stk. 2. Bestemmelsen i §  

 48, stk. 2, er alene subsidiær idet kravet for medvirken kun kan gøres  

 gældende, hvis kravet ikke kan gøres gældende over for  

 sælgeren.
E.3.17.2.2 Aktionærens eller anpartshaverens lån  

 i selskabet Udlåner aktie- eller anpartsselskabet penge til aktionæren eller  

 anpartshaveren, er disse lån ulovlige efter aktieselskabslovens § 115 og  

 anpartsselskabslovens § 49 og skal betales tilbage til selskabet.
Det kan  

 hænde, at lånene ikke kan inddrives på grund af aktionærens eller  

 anpartshaverens insolvens.
 Kan der ikke ske inddrivelse hos aktionæren eller anpartshaveren, og er  

 der andre i selskabet, fx i dets bestyrelse eller direktion, som har  

 besluttet långivningen eller opretholdt den, indestår disse for kravet på  

 tilbagebetalingen efter aktieselskabslovens § 115, stk. 5, og  

 anpartsselskabslovens § 49, stk. 5.
Sker der ikke inddrivelse hos aktionæren eller anpartshaveren, bør  

 mulighederne for at pålægge aktionæren eller anpartshaveren personlig  

 skattepligt af disse lån som modtaget udbytte eller udbetalt løn  

 undersøges, jf.
LV, afsnit S.F.2.2.5.2. Er det muligt at rejse et sådant  

 skattekrav mod lånmodtageren, bør dette ske.
 Et aktionær- eller anpartshaverlån kan også forekomme i selskaber, der  

 opløses af skifteretten uden egentlig konkursbehandling, og i selskaber,  

 hvis bo sluttes efter KL § 143 på første skiftesamling.  

 Inddrivelsesmyndigheden skal derfor i sådanne sager være opmærksomme på  

 disse ulovlige aktionær- eller anpartshaverlån.
 Om inddrivelsesmyndighedens forholdsregler vedrørende tvangsopløsning  

 af selskaber henvises til afsnit E.3.21.
E.3.17.3 Erstatning efter den almindelige  

 culparegel I en række tilfælde kan dispositioner foretaget i selskaber eller andre  

 virksomhedsformer påføre inddrivelsesmyndigheden et tab, som så skal søges  

 dækket gennem erstatningssager mod den eller de ansvarlige.
Det er muligt at kunne gøre ledelsen i et selskab erstatningsansvarlig  

 for drift af virksomhed, der medfører et tab for kreditorer.
I UfR 1999,  

 591 HD, videreførte en direktør og eneanpartshaver i et selskab sit  

 bilfirma, selv om selskabet i to år før konkursen var insolvent.
I de to  

 regnskabsår havde selskabet et underskud på henholdsvis 870.000 kr. og 1,4  

 mill. kr.
I perioden op til konkursen i det tredje regnskabsår var  

 underskuddet 730.000 kr.
Højesteret fastslog, at direktøren som enerådende  

 i selskabet burde have indset insolvensen, og at der ikke var muligheder  

 for at videreføre selskabet og afregne registreringsafgiften vedrørende  

 nye biler, der blev solgt i de to sidste måneder før konkursen.
Direktøren  

 var derfor erstatningsansvarlig for det tab, der herved blev påført  

 TSR.
Endvidere er der i stedet for omstødelse (jf. afsnit E.3.12) mulighed  

 for at føre erstatningssager mod ledelsen, hvis der er sket overdragelse  

 af aktiver (fx selve aktiviteten) fra et insolvent selskab, uden at der  

 sker indfrielse af inddrivelsesmyndigheden.
I Vestre Landsrets dom af 1.  

 februar 2001 (11. afdeling, B-1657-99) er det statueret, at bestyrelsen i  

 et sådant selskab var ansvarlig for det tab, som var påført TSR ved, at  

 provenuet ved salget ikke kom myndighederne til gode efter den  

 insolvensretlige regel om ligelig fordeling af et insolvent selskabs  

 midler blandt kreditorerne.
En lignende sag findes i UfR 1989, 812 HD.
I sagen blev et selskabs  

 aktiver afhændet, mod at køberen skulle overtage en del af gælden.  

 Bestyrelsen blev kendt erstatningsansvarlig for kreditors tab som følge af  

 den manglende ligelige fordeling af aktiverne.
Som et andet eksempel på erstatningssøgsmål kan nævnes UfR 1998, 1137  

 HD.
I sagen blev medlemmer af en bestyrelse for en professionel  

 fodboldklub anset for at være erstatningsansvarlige for kreditorers tab  

 ved fortsat drift af selskabet.
Da bestyrelsen lod driften fortsætte,  

 havde de kendskab til, at selskabets regnskab udviste et underskud på  

 350.000 kr., og at selskabets kapital var tabt.
Højesteret fastslog, at  

 beslutningen om at fortsætte driften var uforsvarlig.
I sagen lagde  

 konkursboet bl.a. vægt på, at bestyrelsen havde tilsidesat sin pligt til  

 at indkalde generalforsamlingen og træffe de nødvendige foranstaltninger,  

 herunder eventuelt opløsning af selskabet, da selskabet havde tabt  

 halvdelen af sin aktiekapital, jf. aktieselskabslovens §  

 69a.
E.3.17.4 Ansvar for kurator med flere På samme måde som et beskikket tilsyn under betalingsstandsning er også  

 kurator ansvarlig over for boet og over for enkeltpersoner efter de  

 almindelige erstatningsregler (jf.
KL § 110).
I UfR 1961, 636 ØLD, måtte en dommer og en kurator erstatte en  

 kreditors tab, da dennes krav ved en fejl ikke var taget med i  

 boopgørelsen.
Kreditors krav var anmeldt i boet og prøvet på  

 skiftesamligen, men først efter ankefristens udløb blev kreditor opmærksom  

 på, at der ikke var modtaget dividende.
Hvis et beskikket tilsyn under en betalingsstandsning ikke overholder  

 de forpligtelser, tilsynet har efter KL § 15, og tilsynet dermed forvolder  

 et tab, kan han pådrage sig et erstatningsansvar efter de almindelige  

 erstatningsregler.
Ansvaret kan pådrages både over for boet og over for  

 kreditorerne.
I UfR 1984, 363 HD, blev en advokat, der var beskikket som  

 tilsyn under betalingsstandsningen, således pålagt erstatningsansvar, da  

 advokaten ikke rettidigt fik indgivet konkursbegæring for at fastholde den  

 oprindelige fristdag.
Den oprindelige fristdag bortfaldt herved, og et  

 ellers omstødeligt udlæg kunne herefter ikke omstødes.
 Giver et konkursbo kun delvis dækning til de fortrinsberettigede krav,  

 bør det således overvejes, om der er baggrund for at rejse erstatningssag  

 mod tilsynet.
Også andre end tilsynet kan pålægges erstatningsansvar for deres  

 optræden under betalingsstandsningen.
I UfR 1980, 774 (byretsafgørelse),  

 blev en advokat, der under sin klients betalingsstandsning havde udbetalt  

 et salær til klientens ejendomsmægler, pålagt at erstatte boet tabet  

 svarende til salæret.
Salæret var en gæld fra tiden før  

 betalingsstandsningen.
Se også afsnit E.2.5.3 i kapitlet om  

 betalingsstandsning.
E.3.17.5 Beslutninger om  

 erstatningsspørgsmål Beslutning om anlæggelse af erstatningssøgsmål på boets vegne tages af  

 kurator.
De enkelte kreditorer, herunder inddrivelsesmyndigheden, kan også  

 anlægge et erstatningssøgsmål, hvis de direkte er blevet påført et  

 selvstændigt tab af selskabets aktionær, anpartshaver, bestyrelsesmedlem  

 eller direktion.
En forudsætning for et erstatningsøgmål er dog, at de  

 øvrige kreditorer ikke har lidt noget tab, eller alene har lidt  

 uvæsentlige tab i forhold til myndigheden.
Det er dog TSS, der er  

 enekompetent til at beslutte, om der skal anlægges erstatningssag, og det  

 er styrelsen selv, der anlægger sag om erstatning mod skadevolderen.
Et  

 eksempel herpå er UfR 1989, 812 HD, nævnt i afsnit E.3.17.3.
 Inddrivelsesmyndigheden kan dog ikke kræve erstatning for sit tab, hvis  

 kurator på selskabets vegne samtidig for konkursboet fører en  

 erstatningsag, der omfatter alle kreditorer.
Beslutning om anlæggelse af retssag efter aktieselskabslovens § 140-142  

 træffes i tilfælde af konkurs af konkursboet, jf. aktieselskabslovens §  

 144, stk. 4. Er selskabet ikke erklæret konkurs, er det  

 generalforsamlingen, der beslutter, om der skal anlægges en  

 erstatningssag.
Efter bestemmelsen kan generalforsamlingen også undlade at  

 rejse en erstatningssag, ligesom den kan meddele skadevolderen frihed for  

 ansvar.
Disse beslutninger kan et eventuelt senere konkursbo se bort fra,  

 hvis fristdagen indtræder senest 24 måneder efter dagen for den  

 generalforsamling, der har givet ansvarsfrihed eller undladt at rejse en  

 erstatningssag.
Hvis kurator opgiver et muligt krav, uden at der er opnået forlig, og  

 er inddrivelsesmyndigheden af den opfattelse, at kravet bør forfølges, er  

 der i KL § 137 mulighed for myndigheden på egen hånd at anlægge  

 erstatningssag.
Det forudsætter dog, at skifteretten uden ugrundet ophold  

 efter kurators beslutning anmodes om at fastsætte en frist, hvor en  

 erstatningssag kan anlægges.
Inddrivelsesmyndigheden kan anmode  

 skifteretten herom.
Anlæggelse af erstatningssag mod kurator m.fl. besluttes af  

 inddrivelsesmyndigheden.
TSS er enekompetent til at afgøre, hvorvidt der  

 skal føres en sådan erstatningssag.
E.3.18 Inddrivelse under konkursen og efter  

 konkursens afslutning I dette afsnit gennemgås de muligheder, inddrivelsesmyndigheden har for  

 at gennemføre inddrivelse under konkursens behandling, jf. afsnit  

 E.3.18.1. Myndighedernes muligheder for efter konkursen af gennemføre  

 inddrivelse gennemgås i afsnit E.3.18.2.
E.3.18.1 Inddrivelse under konkursens  

 behandling Der er under konkursens behandling mulighed for at foretage  

 lønindeholdelse i skyldnerens lønindtægt efter de almindelige regler for  

 lønindeholdelse, jf. forudsætningsvist KL § 33. Lønindeholdelsen kan  

 foretages for såvel simple som for fortrinsberettigede krav.
De beløb, der indbetales ved lønindeholdelse, kan ikke omstødes, selv  

 om der senere stadfæstes tvangsakkord eller gældssanering i konkurs.
Som  

 eksempel kan nævnes UfR 1983, 252 ØLD, hvor inddrivelsesmyndigheden  

 iværksatte en lønindeholdelse i skyldnerens egen lønindtægt under dennes  

 konkurs.
Myndighederne kunne anmelde et krav opgjort til gælden pr.  

 konkursdekretet uden yderligere renter og med fradrag af indeholdt  

 løn.
 I UfR 1987, 755 HD, blev inddrivelsesmyndighedens pålæg om  

 lønindeholdelse under en gældssaneringssag ikke omstødt, da  

 lønindeholdelsen ikke var omfattet af KL §§ 72 og 74.
Inddrivelsesmyndigheden må under konkursen sørge for, at statens krav  

 på skatter og afgifter ikke forældes, især i de tilfælde, hvor konkursen  

 trækkes i langdrag.
Det kan herefter være nødvendigt at foretage udlæg for  

 at afbryde den 5-årige forældelse.
Renter af krav, der påløber under  

 konkursen, må ikke forældes i de tilfælde, hvor boet efter en personlig  

 skyldner sluttes efter KL § 143. Herved sikres også den efterfølgende  

 inddrivelse af disse krav.
Inddrivelsesmyndigheden må ikke uden boets samtykke foranstalte  

 tvangsauktion afholdt over et aktiv, hvori myndigheden har foretaget  

 udlæg, jf.
KL § 85, stk. 1. Der er dog intet til hinder for, at  

 myndigheden, efter aftale med boet, fortsætter et udlæg til tvangsauktion  

 eller selv inddriver et udlagt tilgodehavende.
Opnås der ikke aftale,  

 afleveres aktiverne til boet.
E.3.18.2 Inddrivelse efter konkursens  

 afslutning En personlig fallent er ikke fritaget for sin gæld efter konkursen, jf.  

 KL § 156. Personen hæfter således stadig for den del af gælden, der ikke  

 er blevet dækket i forbindelse med udlodningen fra konkursboet.
 Inddrivelsesmyndigheden vil således i situationer, hvor de ikke er  

 blevet fyldestgjort for deres krav på skyldneren gennem konkursen, stadig  

 have krav på restgælden, som kan gøres gældende mod skyldneren  

 personligt.
I sådanne situationer skal myndigheden for at sikre og forbedre  

 debitors retsstilling efter afslutning af et personligt konkursbo sende en  

 meddelelse til skyldneren om, at denne stadig hæfter for gæld over for  

 myndigheden.
Meddelelsen skal anføre størrelsen af restkravet, at kravet  

 vil blive fastholdt og forsøgt inddrevet, og at hovedkravet vil blive  

 pålagt yderligere renter.
Denne meddelelse er alene en orientering til  

 skyldneren.
Modtager skyldneren ikke en sådan meddelelse, kan denne dog  

 ikke hævde, at myndighedens krav ikke længere eksisterer.
Inddrivelsesmyndigheden skal foretage de fornødne skridt til at sikre,  

 at udækkede krav ikke forældes.
Afgangsførelse af kravet som uerholdelige  

 og/eller endelig afskrivning af fordringer sker efter de regler, der er  

 nævnt i afsnit L.
 Er fallenten et aktieselskab eller et anpartsselskab, vil det efter  

 boafslutningen eller tvangsopløsningen blive slettet af Erhvervs- og  

 Selskabsstyrelsens register.
Inddrivelsesmyndighedens fordringer i selskabet eller lignende kan  

 endelig afskrives, når fordringen har været anmeldt i boet.
Endelig  

 afskrivning forudsætter, at konkursboet er afsluttet, samt at eventuel  

 dividende er udloddet.
Endvidere bør myndigheden undersøge om Erhvervs- og  

 Selskabsstyrelsen har indsat en hævedato i Erhvervssystemet.
Se endvidere  

 nedenfor og afsnit L.6, samt L.10 og L.11.
 Hvis fordringen er sikret ved håndpant eller pant i fordringer mv., der  

 som separatistkrav ikke skal realiseres i forbindelse med boets  

 behandling, må endelig afskrivning afvente realisationen af de pantsatte  

 aktiver.
 Inden en fordring endeligt afskrives, skal inddrivelsesmyndigheden være  

 opmærksomme på, om der kan gøres personligt ansvar gældende mod nogle af  

 de i selskabet medvirkende personer, som fx direktører, stiftere eller  

 bestyrelsesmedlemmer (jf. afsnit E.3.17). Det samme gælder om muligheden  

 for nul-stilling, jf. afsnit J.2.
 Er konkursboet sluttet efter KL § 143 kan fordringen endeligt  

 afskrives, selvom fordringen ikke har været anmeldt.
 Dokumentation i inddrivelsesmyndighedens sag om afgangsførelse af  

 fordringen er en kopi af meddelelse om boets afslutning og udlodning  

 (eventuelt kopi af bekendtgørelse i Statstidende) samt i almindelighed  

 kopi af eventuel anmeldelse i boet.
Sker der en genoptagelse af konkursboet skal kravene tilbageføres.
Se  

 mere om genoptagelse i afsnit E.3.16.1.
E.3.19 Told- og Skatteregionens  

 bemyndigelse De lokale TSR er bemyndiget til at træffe afgørelse i følgende  

 sager:
 Såvel indgivelse som tilbagekaldelse af en konkursbegæring skal ske  

 gennem Kammeradvokaten.
 TSS træffer afgørelse i følgende sager på grundlag af regionens  

 indstilling:
E.3.20 Konkurs i internationale  

 forhold En skyldner bosat her i landet kan drive virksomhed i et andet EU-land  

 eller et land uden for EU, ligesom en skyldner bosat i disse lande kan  

 drive virksomhed her i landet.
 I tilfælde af, at én af disse skyldnere bliver insolvente, må TSR på  

 lige fod med insolvente skyldnere, der er bosat her i landet og som  

 eventuelt også driver virksomhed her i landet, overveje, hvorvidt der bør  

 indgives konkursbegæring for at sikre statens krav på skatter og afgifter  

 på den mest hensigtsmæssige måde.
E.3.20.1 Skifterettens kompetence i  

 internationale forhold De danske skifteretter er kun kompetente til at behandle sager om  

 konkurs og afsige konkursdekret, hvis skyldneren har erhvervsværneting  

 eller hjemting her i landet, jf.
KL § 3, stk. 1 og 2.
Erhvervsværnetinget fastsættes som det sted, hvorfra skyldnerens  

 virksomhed ledes, og spørgsmålet afgøres af de faktiske forhold.
I denne  

 vurdering kan bl.a. indgå virksomhedens indførelse i registre eller  

 telefonbøger og stedangivelse i korrespondance.
Hvis disse sammen med  

 andre indikatorer efter en samlet vurdering fører til, at  

 erhvervsværnetinget er her i landet, kan skyldneren også erklæres konkurs  

 her.
Hjemtinget anvendes alene, hvis skyldneren ikke udøver erhvervsmæssig  

 virksomhed her i landet, og det fastsættes for det første som det sted,  

 hvor den fysiske person (skyldneren) har sin bopæl.
Er skyldneren uden  

 bopæl, fastsættes hjemtinget som det sted, hvor denne har sit ophold, jf.  

 RPL § 235.
 Er skyldnerens sidst kendte bopæl her i landet, og har skyldneren ikke  

 taget bopæl i udlandet, anses hjemtinget også for at være her i landet.  

 Dette medfører, at hvis skyldneren ved udrejse fra Danmark endnu ikke har  

 taget bopæl i udlandet ved skifterettens modtagelse af konkursbegæring,  

 kan der afsiges konkursdekret her i landet.
Har skyldneren ikke bopæl her i landet, men er dennes sidst kendte  

 opholdssted her i landet, er hjemtinget også her i landet.
Dette kræver  

 dog, at skyldneren hverken har opholdssted eller bopæl i udlandet, og  

 heller ikke senere opnår dette.
E.3.20.2 Retsvirkning af konkurs i  

 internationale forhold Har skifteretten fundet sig kompetent til at behandle  

 konkursbegæringen, foretager den de sædvanlige vurderinger af  

 konkursbetingelserne.
Afsiger skifteretten konkursdekret, har konkursen universel virkning,  

 dvs. at skyldnerens aktiver her i landet og i udlandet inddrages under  

 konkursen.
Endvidere anses alle kreditorer i konkursboet for at være  

 ligestillede, uanset hvilket land de er bosat i.
Konkursens universelle  

 virkning styres af enhedsprincippet og universalprincippet.
Skifteretten anvender den danske konkurslov på de processuelle forhold.  

 Det er fx regler om boets behandlingsmåde, kuratorvalg, skiftesamlinger  

 samt slutning og udlodning.
På konkursens materielle regler som fx  

 insolvens og konkursordenen er det i praksis antaget, at danske regler som  

 udgangspunkt finder anvendelse.
I visse tilfælde er det nødvendigt for skifteretten at lægge vægt på  

 udenlandske regler.
Dette kan fx tænkes at være tilfældet, hvor en  

 udenlandsk kreditor ønsker at begære en skyldner her i landet konkurs.
Den  

 udenlandske fordring vil blive vurderet på baggrund af kontraktstatuttet,  

 hvilket vil sige, at udenlandske bestemmelser om aftalers retsvirkning kan  

 finde anvendelse ved vurderingen af, om fordringen kan anvendes som  

 konkursgrundlag.
E.3.20.2.1 Anmeldelse af krav i internationale  

 konkursboer For inddrivelsesmyndigheden betyder universal- og enhedsprincippet, at  

 der skal foretages anmeldelser i danske konkursboer af fordringer, som  

 myndigheden er pligtige til at inddrive her i landet gennem  

 dobbeltbeskatningsoverenskomster og bistandsdirektivet, Rådets direktiv  

 76/308/EØF (inddrivelsesdirektivet).
Det samme er tilfældet, når der foreligger en konkurs i et land, som er  

 bundet af inddrivelsesdirektivet eller overenskomster, der hjemler  

 inddrivelse i udlandet.
Er de udenlandske myndigheder bekendt med de  

 danske inddrivelsesmyndigheders krav, må disse anmelde kravet i boet.
I øvrige tilfælde, hvor inddrivelsesmyndigheden bliver opmærksom på en  

 konkurs i udlandet, skal de sørge for, at der sker anmeldelse af  

 myndighedens krav på skatter og afgifter.
Det kan forekomme, at  

 inddrivelsesmyndigheden bliver kontaktet af en udenlandsk kurator, som  

 anmoder myndigheden om at anmelde et eventuelt krav i  

 boet.
E.3.20.2.2 Inddragelse af aktiver beliggende i  

 udlandet I praksis er det af afgørende betydning for den universelle virkning,  

 om konkursen afsagt af en dansk skifteret anerkendes af de lande, hvori  

 aktiverne befinder sig.
Anerkender landet ikke den danske konkurs, kan aktivet selvsagt ikke  

 inddrages under konkursen.
Her er der åbnet op for at kreditorerne kan  

 foretage individualforfølgning i aktivet i udlandet, men provenuet ved en  

 sådan individualforfølgning må på grund af princippet om ligestilling af  

 kreditorerne i konkursboet fraskrives i kreditors dividenderet som  

 aconto-udlodning.
Modtager kreditor således mere, end hvad denne er  

 berettiget til ifølge den afsluttende dividende, antages det, at  

 konkursboet har krav på den overskydende del.
Som udgangspunkt anvendes de danske regler om omstødelse i danske  

 konkursboer.
En følge heraf er, at eventuel omstødelse der vedrører  

 aktiver i udlandet skal vurderes efter danske omstødelsesregler.
Det kan  

 dog også følge af retten i det land, hvor aktivet er beliggende eller  

 omstødelsen skal gennemføres, at der også skal være hjemmel til omstødelse  

 i dette lands lovgivning mm.
E.3.20.3 Konkurs af skyldnere i  

 udlandet Er skifteretten ikke kompetent til at behandle en konkursbegæring mod  

 en skyldner, fordi denne hverken har hjemting eller værneting her i  

 landet, må en konkurs søges gennemført i udlandet.
Det antages, at en  

 udenlandsk konkurs også har universel virkning, men det er skifteretten,  

 der vurderer, om konkursen i udlandet anerkendes her i landet.
 Har inddrivelsesmyndigheden et krav på en skyldner i udlandet, kan der  

 i myndighedens overvejelser af, hvorvidt en konkurs bør gennemføres,  

 foretages de samme vurderinger som nævnt i afsnit E.3.5 om indgivelse af  

 konkursbegæringer.
 Disse vurderinger skal suppleres med overvejelser om muligheden for at  

 erklære skyldneren konkurs i dennes hjemland, hvilket konkursgrundlag, der  

 kræves, og provenuforventningen.
 En anmodning om konkurs i disse situationer skal forelægges  

 TSS.
E.3.20.4 Konkurser i udlandet Er en udenlandsk virksomhed eller person erklæret konkurs i udlandet  

 antages det, at denne konkurs' universelle virkning først kan få virkning  

 her i landet, hvis den anerkendes, jf. dog nedenfor i afsnit E.3.20.5.
 Hvis konkursen ikke anerkendes kan der gennemføres indvidualforfølgning  

 i aktiver, der er beliggende her i landet.
E.3.20.5 Den nordiske  

 konkurskonvention Den nordiske konkurskonvention af 7. november 1933 (bekendtgørelse nr.  

 249 af 1. september 1934, Lovtidende A)er anerkendt af Danmark, Finland,  

 Island Norge og Sverige.
Efter konventionens artikel 1, stk. 1, er konkursboer omfattet af  

 konventionen underlagt enheds- og universalprincipperne.
Aktiver, der er  

 beliggende i andre nordiske lande, indgår således i bomassen.  

 Bekendtgørelse om sådanne konkurser sker i Statstidende.
 Bobestyreren skal underrette alle fordringshavere, som befinder sig i  

 de nordiske lande, om konkursen, medmindre fordringerne tages i  

 betragtning uden anmeldelse, jf. artikel 2, stk. 2.
 Efter artikel 1, stk. 2, afgøres spørgsmål om skyldnerens urådighed,  

 konkursmassen og omstødelse samt spørgsmål om udlodning og fordringshavers  

 og andre rettighedshaveres ret til fyldestgørelse i boet efter  

 lovgivningen mv. i det land, hvor konkursen er erklæret.
 Reglerne, der afgør omfanget af konkursmassen, er dog modificeret,  

 således at aktiver, der er beskyttet imod universalforfølgning i den stat,  

 hvor aktivet befinder sig, ikke tages med i konkursmassen, jf. artikel 1,  

 stk. 3.
Hvorvidt konkursen får indflydelse på inddrivelsesmyndighedens ret til  

 udlæg i et aktiv, afgøres efter loven i den stat, hvor forretningen er  

 foretaget.
I disse tilfælde kan reglerne om tvangsfuldbyrdelse i KL §§  

 85-89 også anvendes, jf. afsnit E.3.13.
 Fortrinsret for skatter og afgifter afgøres efter loven i det land,  

 hvor skatterne og afgifterne er pålignet, jf. artikel 7, stk. 3. Er denne  

 fortrinsret særlig, dvs. knyttet til bestemte aktiver, afgøres  

 dækningsrækkefølgen efter loven i det land, hvor aktivet befinder sig, jf.  

 artikel 7, stk. 3.
Er der derimod tale om en almindelig fortrinsret som fx privilegerede  

 fordringer som fx leverandørprivilegiet efter KL § 96, fyldestgøres  

 fordringen først af formuen i det land, hvor skatten mv. er pålignet.
I  

 fyldestgørelsen fratrækkes en andel svarende til forskellen mellem formuen  

 i det land, hvor skatten mv. er pålignet, og konkursboets samlede  

 formue.
E.3.21 Tvangsopløsning af selskaber Aktie- og anpartsselskaber kan tvangsopløses på begæring af Erhvervs-  

 og Selskabsstyrelsen.
Bestemmelserne om tvangsopløsning af selskaber  

 fremgår af aktieselskabslovens §§ 117-118 og anpartselsskabslovens §§ 60  

 og 61.
 Som eksempler på årsager til tvangsopløsning kan nævnes følgende  

 tilfælde:
Ved tvangsopløsning indkaldes kreditorerne ikke, men de kan få kendskab  

 til opløsningen gennem Erhvervs- og Selskabsstyrelsens system, publi-com,  

 eller gennem et etableret samarbejde med skifteretterne.
I det omfang TSR  

 ikke bliver orienteret om tvangsopløsninger af selskaber, bør regionerne  

 etablere et samarbejde med skifteretterne herom.
En orientering fra  

 skifteretten kan fx være en kopi af skifterettens  

 indkaldelsesskrivelse.
Ved fremmøde i skifteretten kan TSR hindre, at selskaberne alene  

 opløses som insolvente, hvis de i stedet skal tages under  

 konkursbehandling.
Regionerne kan gennemføre nedenstående undersøgelser,  

 der tjener til hjælp ved vurderingen af, om selskabet bør tages under  

 konkursbehandling:
 Inddrivelsesmyndigheden kan ved hjælp af udtræk fra edb-systemerne  

 bidrage med oplysninger i skifteretten om selskabernes økonomi og har  

 mulighed for at stille spørgsmål til de fremmødte.
Det skal  

 bemærkes, at den omstændighed, at et selskab træder i likvidation eller  

 kommer under tvangsopløsning, ikke afskærer en kreditor fra at indgive  

 konkursbegæring mod selskabet eller foretage udlæg hos dette.
Selskabets  

 ledelse vil stadig formelt tegne selskabet, indtil der måtte være udpeget  

 en likvidator, eller indtil selskabet evt. opløses ud fra en analogi efter  

 KL § 143.
E.3.22 A-skattekravets placering i  

 konkursordenen Dette afsnit omhandler alene placering af A-skattekrav mv. i  

 konkursordenen.
Afsnittet omhandler således selve opgørelsen af de  

 A-skattekrav mv., som Told Skat skal anmelde i konkursboet.
 Skattekravenes placering i konkursordenen afhænger af det tidspunkt,  

 kravet er stiftet.
E.3.22.1 A-skat, der skal indeholdes af  

 konkursboet For at hindre vanskeligheder med godskrivning af A-skat mv. i forhold  

 til skatteyderne må TSR undersøge, om konkursboet fortsætter virksomheden  

 efter konkursens indtræden, som er tidspunktet for konkursdekretets  

 afsigelse.
 Fortsætter konkursboet virksomheden, og udbetaler det løn eller anden  

 A-indkomst for boets regning, skal konkursboet som sådant tilmeldes som  

 indeholdelsespligtig.
Et konkursbo skal i denne sammenhæng følge de sædvanlige regler for  

 angivelse og indbetaling af A-skat mv.
Det gælder også i de ofte  

 forekommende tilfælde, hvor et konkursbo uden at fortsætte virksomheden  

 dog udbetaler løn og feriegodtgørelse til enkelte personer, der bistår  

 bostyret ved afviklingsforretninger og lignende.
 Hvis et konkursbo ikke indbetaler A-skat mv., der påhviler boet som  

 følge af den sædvanlige løbende indeholdelse af A-skat mv., skal TSR  

 afkræve boet betaling med tillæg af renter frem til betalingstidspunktet  

 efter OPKL § 7.
Undlader boet at indbetale efter påkrav, kan TSR ikke foretage  

 tvangsinddrivelse ved udlæg, jf.
KL § 31, stk. 1. Kravet bør da anmeldes  

 over for konkursboet, selv om der ikke er tale om en konkursfordring, men  

 om et krav mod boet.
Regionen bør endvidere underrette skifteretten om, at  

 konkursboet ikke opfylder sine betalingsforpligtelser, så skifteretten  

 eventuelt kan iværksætte særlige procedurer i henhold til KL § 114, jf.  

 afsnit E.3.7.4.
A-skat mv., der er indeholdt af et konkursbo, er et egentligt  

 massekrav, jf.
KL § 93, nr. 3. Dette gælder også renter og gebyrer, der  

 udspringer af sådanne krav, jf. modsætningsvist KL § 98, nr.  

 1.
E.3.22.2 A-skat mv. omfattet af  

 konkursmassen Efter KL § 38 skal konkursmassen anvendes til fyldestgørelse af de  

 krav, der er stiftet før konkursdekretets afsigelse.
Hertil hører den  

 A-skat mv., der på dette tidspunkt var indeholdt i A-indkomst udbetalt for  

 skyldnerens regning.
 Krav på A-skat mv. stiftes, når indeholdelsespligten indtræder.  

 Indeholdelsespligten opstår ved lønudbetaling, jf. hovedreglen i KSL § 46,  

 stk. 2. Har udbetaling ikke fundet sted på et tidspunkt, der ligger 6  

 måneder efter, at indkomstmodtageren har erhvervet endelig ret til den  

 pågældende indkomst, skal indeholdelse dog foretages på dette tidspunkt.  

 Dette gælder dog ikke A-indkomst, der udbetales af den  

 indeholdelsespligtiges konkursbo, jf. § 22, stk. 1, 3. pkt., i  

 kildeskattebekendtgørelsen.
I UfR 2001, 1616 ØLD, blev et A-skattekrav anset for at være et simpelt  

 krav, da lønmodtageren antoges at have erhvervet endelig ret til lønnen  

 ved udgangen af de respektive måneder, som lønnen vedrører, jf.
KSL § 46,  

 stk. 2, 2. pkt.
Kravet vedrørte den løn, som Lønmodtagernes Garantifond  

 udbetalte efter endt forligsforhandling mellem lønmodtageren og  

 konkursboet.
Som eksempel kan nævnes lønudbetalingsterminer den 1., 15. og 29.  

 oktober.
Konkursdekretet afsiges 16. oktober.
A-skat mv., der er indeholdt  

 1. og 15. oktober, er et simpelt krav efter KL § 97, selv om såvel  

 forfaldsdag som sidste rettidige indbetalingsdag for A-skat mv. til  

 Told Skat først falder efter konkursdekretets dato den 16. oktober.
Datoen  

 for konkursbegæringens indgivelse eller en eventuel anden fristdag er uden  

 betydning for afgrænsningen af de krav, der skal anmeldes.
Hvis  

 virksomheden fortsætter, og konkursboet udbetaler løn den 29. oktober,  

 bliver konkursboet indeholdelsespligtigt, og det skal afregne A-skat mv.  

 fuldt ud af denne lønudbetaling som egentligt massekrav efter KL § 93, nr.  

 3. Dette gælder, uanset om medarbejderne har optjent en del af indtægten  

 forud for konkursen, jf. her UfR 1986, 662 HD.
A-skat mv., der fejlagtigt ikke er indeholdt i A-indkomst, der er  

 udbetalt før konkursdekretets afsigelse, skal ikke anmeldes i boet, men i  

 stedet opkræves hos lønmodtageren som restskat, jf.
KSL § 68.
 Krav på A-skat, der er indeholdt i perioden mellem konkursbegæringens  

 indgivelse og konkursdekretets afsigelse, er alene et simpelt krav (jf.  

 UfR 1972, 96 HD, og UfR 1974, 114 HD). Kravet opnår dog fortrinsstilling,  

 hvis behandlingen af konkursbegæringen er udsat i medfør af KL §§ 24 og  

 25, og der er beskikket tilsyn under udsættelsen, jf. afsnit  

 E.3.6.
E.3.22.2.1 A-skat mv. af feriegodtgørelse til  

 ansatte uden ret til ferie med løn For lønmodtagere, der ikke har ret til ferie med løn, skal  

 arbejdsgiveren i optjeningsåret månedligt indeholde A-skat mv. af den  

 feriegodtgørelse, der er optjent i den forløbne måned, jf. § 22, stk. 2, i  

 kildeskattebekendtgørelsen.
 Er indeholdelsespligten indtrådt forud for konkursen, skal A-skat mv.  

 af feriegodtgørelse (og søgne- og helligdagsbetaling) anmeldes i  

 konkursboet som simpelt krav.
E.3.22.2.2 Krav på A-skat mv., der er stiftet  

 ved konkursdekretets afsigelse A-skat mv., der er stiftet ved konkursdekretet, er som udgangspunkt et  

 simpelt krav, jf.
KL § 97.
En fordring vedrørende indeholdt A-skat mv. kan dog være  

 fortrinsstillet efter KL § 94, nr. 2. Fortrinsstilling forekommer i  

 forbindelse med anmeldt betalingsstandsning og omfatter da A-skattekrav  

 mv., der efter fristdagen og indtil betalingsstandsningens ophør er  

 stiftet med samtykke af et af skifteretten beskikket tilsyn, jf.
KL § 94,  

 nr. 2. Et A-skattekrav mv. anses for stiftet med tilsynets samtykke, når  

 virksomheden, efter at betalingsstandsning er anmeldt, med tilsynets  

 accept fortsætter driften og derved påtager sig de dermed forbundne  

 forpligtelser, bl.a. til at udbetale løn og indeholde A-skat mv.
 På samme måde som ved betalingsstandsning opnås der fortrinsstilling  

 efter KL § 94, nr. 2, i tilfælde, hvor skifteretten, når konkursbegæring  

 er indgivet, udsætter afgørelsen om konkurs på skyldnerens begæring, jf.  

 KL § 24, og der er beskikket tilsyn.
A-skat mv. indeholdt i løn, der er udbetalt med et tilsyns godkendelse,  

 anmeldes som fortrinsberettiget, uanset om en del af den periode, for  

 hvilken lønnen udbetales, ligger forud for betalingsstandsningen, jf.
UfR  

 1986, 662 HD.
A-skatter, der er nulstillet, jf. afsnit J.2, skal ikke medregnes i  

 anmeldelsen.
Foreligger der på anmeldelsestidspunktet uafklarede spørgsmål  

 vedrørende nulstilling, anmeldes det redegjorte tilsvar fuldt ud.  

 Regulering kan eventuelt foretages  

 efterfølgende.
E.3.22.2.3 Eksempler.
A-skattekravenes stilling  

 i konkursordenen Eksempel A.
 Skifteretten modtager anmeldelse om betalingsstandsning den 24. marts.  

 Betalingsstandsningen forlænges ikke efter KL § 16 e, stk. 2, og udløber  

 den 24. juni.
A-skat mv. indeholdt i løn udbetalt 24. marts og tidligere samt A-skat  

 mv. af heraf beregnede feriepenge er simple krav.
Det kan derfor uden  

 videre fastslås, at tilsvar for februar og tidligere er simple krav.  

 Tilsvaret for marts måned må opdeles som vist nedenfor, hvis betalingen  

 for perioden ikke er sket.
 A-skatten for april og maj måned er også fortrinsberettigede krav.
 Tilsvaret for juni skal også deles op på følgende måde:
Tilsynsbeskikkelsen ophører automatisk, når betalingsstandsningen  

 ophører.
Den omstændighed, at det beskikkede tilsyn fortsat bistår  

 skyldneren, ændrer intet i A-skattekravets stilling som simpelt krav efter  

 24. juni.
 Eksempel B.
 Under samme forhold som nævnt i eksempel A afløses  

 betalingsstandsningen af en konkursbegæring.
 Konkursbegæringens indgivelse har ikke i sig selv indflydelse på  

 opgørelsen af kravet af indeholdt A-skat eller dettes stilling.  

 Skifterettens modtagelse af konkursbegæring inden udløbet af tre-ugers  

 perioden i KL § 1, stk. 2, (fx den 11. juli) medfører dog, at den  

 oprindelige fristdag fastholdes.
Det er afgørende for, at fortrinsstillingen for A-skat indeholdt i  

 betalingsstandsningsperioden skal kunne fastholdes, at konkursbegæringen  

 modtages af skifteretten tilstrækkeligt tidligt til at sammenkæde  

 betalingsstandsningen med den efterfølgende konkurs.
TSR må således tage  

 nogle forholdsregler for at bibeholde skattekravenes status i  

 konkursordenen ved fx at indgive konkursbegæring.
 Eksempel C.
De samme forhold som nævnt under eksempel A, men nu udsætter  

 skifteretten konkursbegæringen.
Skifteretten udsætter den 12. juli  

 afgørelsen om konkurs i 3 måneder, det vil sige til den 12. oktober, hvor  

 konkursdekret afsiges.
Ved skifterettens bestemmelse om udsættelse af afgørelsen om konkurs  

 med obligatorisk tilsynsbeskikkelse, jf.
KL § 24, indledes en ny periode  

 med et tilsyn som under betalingsstandsning og med samme retsvirkninger i  

 relation til KL § 94, nr. 2, som nævnt i eksempel A.
 Tilsvaret for juli måned må deles op, hvis der ikke er sket betaling af  

 tilsvaret:
 Tilsvarene for august og september måned er også fortrinsberettigede  

 krav.
 Tilsvaret for oktober måned omfatter herefter således tiden 1. oktober  

 til 12. oktober inkl. tilsvar vedrørende beregnede feriepenge (indtil  

 dekretets afsigelse). Dette krav er  

 fortrinsberettiget.
E.3.22.2.4 Eksempler.
A-skat mv. i  

 feriegodtgørelse.
Ansatte uden ret til ferie med løn A-skat mv., der er indeholdt i feriegodtgørelse forud for  

 betalingsstandsningen, får i en efterfølgende konkurs status som et  

 simpelt krav i konkursordenen, uanset om nettoferiepenge er afregnet eller  

 ej.
 Eksempel A.
Som eksempel kan nævnes en betalingsstandsning, der anmeldes den 10.  

 oktober.
Den bliver ikke forlænget og udløber derfor den 10. februar året  

 efter.
 A-skat, der er indeholdt i feriegodtgørelse forud for  

 betalingsstandsningen, er et simpelt krav, mens A-skat indeholdt i  

 feriegodtgørelse i betalingsstandsningsperioden er omfattet af KL § 94. I  

 eksemplet vil dette krav være A-skat mv. af feriegodtgørelse fra den 11.  

 oktober til udløbet af betalingsstandsningsperioden i februar måned, da  

 A-skatten opgøres månedligt på grundlag af den feriegodtgørelse, der er  

 optjent i den forløbne måned.
Under de fortrinsberettigede krav må utvivlsomt også kunne medtages  

 feriegodtgørelse af løn, der er udbetalt før 11. oktober, men hvor  

 nettoferiepenge (feriepenge ekskl.
A-skat mv.) er udbetalt med tilsynets  

 samtykke efter 10. oktober.
A-skat mv. af feriegodtgørelse til ansatte med ret til ferie med løn  

 forfalder i fratrædelsesmåneden.
Såfremt fratrædelse er sket inden  

 betalingsstandsningsdatoen vil A-skat mv. være et simpelt krav.
Sker  

 fratrædelse i betalingsstandsningsperioden vil A-skat mv. skulle opdeles  

 på optjeningsperioder og anmeldes som henholdsvis § 97 og § 94 krav.
 Eksempel B.
 Samme forhold som nævnt i eksempel A, men virksomheden erklæres  

 konkurs.
 Skifteretten modtager konkursbegæring den 16. februar.
 I de tilfælde, hvor A-skat mv. ikke er betalt, men rent faktisk er  

 indeholdt i feriegodtgørelse opgjort før konkursen (som i eksemplet er  

 A-skat mv. af feriegodtgørelsen fra 11. oktober til udløbet af  

 betalingsstandsningsperioden i februar), vil kravet være et  

 fortrinsberettiget krav i konkursboet.
 For krav anmeldt i konkursboet vil A-skat mv. tilsvarende først opstå  

 ved indeholdelse af A-skat mv. i forbindelse med eventuel udlodning af  

 dividende.
E.3.22.2.5 Renter og gebyrer Renter og gebyrer, som er påløbet indtil konkursdekretets afsigelse,  

 har samme stilling som hovedfordringen (den rentebærende A-skatterestance)  

 og anmeldes sammen med denne.
Senere påløbne renter af simple krav kan kun anmeldes som efterstillede  

 krav, jf.
KL § 98. Anmeldelse bør dog altid ske for det tilfælde, at boet  

 undtagelsesvis giver fuld dækning til de anmeldte krav.
 Krav på renter, som påløber efter konkursdekretets afsigelse, bevarer  

 samme stilling som hovedkravet, når dette er stillet som egentligt  

 massekrav efter KL § 93, henholdsvis fortrinsberettiget krav efter KL §  

 94.
 Det skal ved anmeldelsen af sådanne krav tydeligt anføres, at renter,  

 der påløber, indtil betaling sker, anmeldes med samme stilling som  

 hovedkravet.
 E.3.22.3 A-skat ved udlodning til anmeldte krav  

 på løn mv.
Når lønmodtagerne i en konkursramt virksomhed har et tilgodehavende hos  

 virksomheden, er de i princippet henvist til at anmelde deres krav på løn  

 og feriegodtgørelse mv. over for konkursboet.
Sker der en udlodning fra  

 konkursboet, skal der indeholdes A-skat mv. i denne udlodning.  

 Lønmodtageren beskattes på udlodningstidspunktet, jf. cirkulære nr. 119 af  

 13. juli 1999 (TSS cirkulære nr. 1999-29) og TfS 1998, 526 HD.
 I de situationer, hvor der sker indfrielse af A-indkomsten gennem  

 Lønmodtagernes Garantifond, henvises der til afsnit  

 E.3.22.5.
E.3.22.3.1 Privilegerede krav Konkursboets udlodninger efter KL § 95 skal ske med indeholdelse af  

 A-skat mv.
For en nærmere gennemgang af KL § 95 henvises til afsnit  

 E.3.14.3. Nedenfor gennemgås derfor kort eksempler om på A-skattepligtige  

 krav mv. omfattet af KL § 95, idet A-skat mv. følger lønkravet.
Er fristdagen fx 1. december, omfatter privilegiet efter KL § 95, stk.  

 1, nr. 1, således løn, der forfaldt i perioden fra og med 1. juni og  

 indtil konkursdekretet.
A-skat mv. på dette lønkrav opnår samme stilling i  

 konkursordenen.
KL § 95, stk. 1, nr. 2, omfatter erstatning for løn i en ved lov (fx  

 funktionærlovens § 2) eller aftale (fx kollektiv overenskomst) fastsat  

 opsigelsesperiode, hvorefter arbejdsgiverens opsigelsesvarsel kan være fra  

 1 til 6 måneder.
Funktionærlovens § 3 om minimalerstatningen henføres også  

 under denne bestemmelse.
A-skat mv. på dette lønkrav opnår samme stilling  

 i konkursordenen.
KL § 95, stk. 1, nr. 3, omfatter fratrædelsesgodtgørelse efter  

 funktionærlovens § 2 a (opsigelse efter uafbrudt beskæftigelse i mindst  

 12, 15 eller 18 år), § 2 b (usaglig afskedigelse) eller tilsvarende ved  

 aftale (fx kollektiv overenskomst) fastsat fratrædelsesgodtgørelse.
A-skat  

 mv. på dette lønkrav opnår samme stilling i konkursordenen.  

 Fratrædelsesgodtgørelse anses som A-indkomst, jf.
LL § 7  

 U.
E.3.22.3.2 Bedrestillede lønkrav I det omfang krav på løn og feriegodtgørelse er stiftet under en  

 anmeldt betalingsstandsning, jf.
KL §§ 10-11, eller under udsættelse af  

 behandlingen af en konkursbegæring, jf. § 24, bliver disse dele af  

 fordringen til fortrinsberettigede krav, jf. § 94, nr. 2. Dette  

 forudsætter, at lønmodtageren rent faktisk har udført arbejde for  

 virksomheden.
I KL § 63 er der en særlig bestemmelse, som vedrører konkursboets  

 indtræden i arbejdskontrakter.
Hvis konkursboet inden to uger efter  

 afsigelse af konkursdekret erklærer ikke at ville indtræde i  

 arbejdskontrakten, er krav på løn stillet som vederlag for den foregående  

 periode (jf. bestemmelsens stk. 2). Løn for den tid, lønmodtageren faktisk  

 har udført arbejde for konkursboet, er  

 massekrav.
E.3.22.3.3 Specielt om  

 virksomhedsoverdragelse En virksomheds overførsel til konkursboet som følge af konkursen er  

 ikke overdragelse i henhold til lov om skattefri virksomhedsomdannelse,  

 jf. § 1 i lov om virksomhedsoverdragelse (lov nr. 111 af 21. marts 1979  

 med senere ændringer). Videresælger konkursboet virksomheden (eller en  

 selvstændig del af denne), finder nævnte lov derimod anvendelse.
Om skyldnerskifte i konkurstilfælde har LG den praksis, at erhververen  

 ved konkursboets afhændelse af virksomheden overtager de rettigheder og  

 forpligtelser, som bestod på overdragelsestidspunktet mellem boet som  

 arbejdsgiver (dvs. krav på vederlag for tiden efter dekretets afsigelse,  

 jf.
KL § 56, stk. 2) og de lønmodtagere, der fortsætter ansættelsen.
De  

 krav, som lønmodtagerne eventuelt har for perioden forud for konkursen, er  

 derimod fortsat krav, som alene kan rettes mod konkursboet.
Som et  

 eksempel på denne praksis kan nævnes Vestre Landsrets dom af 24. februar  

 1992 (4. afd., B 318/1990), hvor en skifteret i sine præmisser tiltrådte,  

 at en erhverver af en virksomhed fra et konkursbo alene indtræder i de  

 forpligtelser, der skal udredes som massekrav.
 En virksomhedsoverdragelse vil intet ændre i hæftelsen for krav på  

 A-skat mv. indeholdt forud for overdragelsen, jf.  

 virksomhedsoverdragelseslovens § 2, stk. 1.
E.3.22.3.4 Konkursboets indeholdelsespligt ved  

 udlodning A-skat mv. vedrørende skyldig løn, der ikke er udbetalt, skal ikke  

 anmeldes i konkursboet, men boet skal indeholde A-skat mv. i udlodninger  

 vedrørende anmeldte krav på løn.
TSR kan i meddelelsen give boet  

 underretning herom sammen med anmeldelse af kravet.
 Baggrunden for denne regel er, at boet ved udlodning til anmeldte  

 lønkrav bliver indeholdelsespligtig efter KSL § 46, stk. 2.
Boets indeholdelsespligt ved udlodning forudsætter, at lønmodtagerens  

 krav på selve lønnen er anmeldt i konkursboet.
Den A-skat, der er tale om  

 her, kan derimod ikke anmeldes i boet.
A-skatten kommer først til  

 eksistens, når boet udlodder på grundlag af bruttolønkravet, og kun i det  

 omfang, der er dækning i boet.
A-skat mv. af disse bruttolønfordringer kan derfor ikke anskues som et  

 egentligt massekrav, men bliver stillet på samme måde som det lønkrav,  

 hvoraf A-skatten udspringer.
I samme omfang, hvor i der er dækning til  

 hovedkravet, skal der indeholdes A-skat.
A-skat mv. skal beregnes efter de sædvanlige regler.
Indtægten  

 beskattes principielt på retserhvervelsestidspunktet, som normalt er det  

 år, hvori arbejdsgiveren blev erklæret konkurs.
Lønmodtageren beskattes  

 dog først på udlodningstidspunktet, jf. cirkulære nr. 199 af 13. juli 1999  

 (TSS cirkulære nr. 1999-29) og TfS 1998, 526 HD.
Som eksempel (kun vedrørende A-skat og ikke bidrag) kan nævnes  

 en virksomhed, som ved dekret afsagt den 1. juli 2000 er erklæret konkurs  

 og ophører.
Forinden havde virksomheden anmeldt betalingsstandsning fra  

 den 1. marts 2000. Der foreligger ikke skattekortoplysninger, og boet er  

 derfor henvist til at trække 60%, jf.
KSL § 48, stk. 7. Boet afsluttes den  

 1. maj 2001 med 10% dækning til de simple krav.
En direktør har i eksemplet anmeldt et simpelt bruttolønkrav på i alt  

 100.000 kr.
Til direktøren udloddes 10% af 100.000 kr, hvilket er 10.000  

 kr.
Af dette beløb indeholdes A-skat på 6.000 kr, som indbetales til  

 Told Skat.
Det resterende beløb på 4.000 kr. udbetales til direktøren.
 En funktionær, der er frit stillet ved virksomhedens ophør, har anmeldt  

 følgende bruttokrav:
Som fortinsberettiget lønkrav for juni 1999 på 20.000 kr. samt  

 feriegodtgørelse heraf på 2.500 kr.
Som privilegeret krav et  

 erstatningskrav for løn i en opsigelsesperiode på 3 måneder på 60.000 kr.  

 samt feriegodtgørelse for 1999 og 2000 på i alt 52.500 kr.
Til  

 funktionæren udloddes således i alt et beløb på 135.000 kr., hvorved  

 funktionæren får fuld dækning.
Af beløbet skal der indeholdes A-skat på  

 81.000 kr., der indbetales til Told Skat.
Restbeløbet på 54.000 kr. kan  

 udbetales til funktionæren.
En ansat, der ikke er funktionær, har i eksemplet anmeldt et  

 privilegeret nettokrav på feriegodtgørelse optjent i 1998 på 10.000 kr.  

 Beløbet er fremkommet som følge af en feriegodtgørelse på 18.000 kr.  

 fratrukket A-skat på 8.000 kr.
Den ansatte får fuld dækning for sit krav,  

 da vedkommende ansatte får udloddet 10.000 kr. uden skattetræk.  

 Udbetalingen sker uden skattetræk, da indeholdelsespligten er indtrådt i  

 lønudbetalinger inden udgangen af 1998, hvilket var før konkursen.
Denne  

 A-skat indgår i virksomhedens tilsvar for december 1998 som et krav, der i  

 eksemplet er anmeldt som et simpelt krav i konkursboet.
 Som følge af boets pligt til at indeholde A-skat mv. af dividende til  

 de anmeldte bruttokrav opstår der, afledt af forskelligt stillede  

 lønmodtagerkrav, et A-skattekrav mv. på i alt 87.000 kr., der skal  

 behandles på samme måde som et fortrinsberettiget krav efter KL §  

 94.
E.3.22.3.4.1 Renter og gebyrer ved  

 dividendeudlodning A-skattetilsvar mv. opstår i medfør af boets indeholdelsespligt ved  

 udlodning af A-indkomst, det vil sige ved boets udbetaling af  

 lønfordringernes nettobeløb.
Den indeholdelsespligtige (dvs. konkursboet) skal følge  

 kildeskattelovens regler om angivelse og indbetaling, jf.
OPKL § 2, stk. 2  

 og stk. 4. At dette sker, påhviler bostyret, og der påløber renter ved for  

 sen betaling, jf.
OPKL § 7. Rentekravet vil være stillet som et egentligt  

 massekrav efter KL § 93.
I praksis vil boet ikke blive registreret som arbejdsgiver alene med  

 henblik på udlodning af anmeldte løn og feriepengekrav.
Angivelse som  

 sporadisk angiver udarbejdes sædvanligvis af TSR ved modtagelse af  

 bostyrets indbetaling af dividende, der typisk omfatter samlet afregning  

 af forskellige former for dividende.
Efter KL § 145, stk. 2, skal  

 fortrinsberettigede krav, som lønfordringer oftest udgør, betales helt  

 eller delvis, så snart fordringerne er prøvet.
Praksis viser dog, at  

 udlodningen af dividenden fra et konkursbo oftest sker samlet i  

 forbindelse med boets slutning.
E.3.22.3.4.2 Den ansattes krav på løn modregnes  

 i dennes gæld til konkursboet En lønmodtager kan i medfør af KL § 42 over for et konkursbo afgive  

 erklæring om modregning med sin lønfordring i boets tilgodehavende hos den  

 pågældende, fx for et personalelån ydet af den konkursramte virksomhed.  

 Skattemyndighederne er i et sådant tilfælde pligtige til at godskrive en  

 lønmodtager den til lønkravet hørende A-skat, da modregningen sidestilles  

 med betaling.
I UfR 1986, 859 HD, fremgår det, at når en fordringshaver i medfør af  

 KL § 42 modregner et lønkrav, der er A-indkomst, over for en fordring, der  

 tilkommer konkursboet, må han i relation til KSL § 46, stk. 1 og 2,  

 stilles, som om A-indkomsten var blevet udbetalt på sædvanlig måde.
Når  

 modregningen er sket, påhviler det derfor boet at indeholde den til  

 lønkravet svarende A-skat.
Retten tilføjede, at der hverken i  

 kildeskatteloven eller konkursloven er hjemmel for skattemyndighederne til  

 at kræve, at en modregning skal gennemføres med bruttolønkravet med den  

 virkning, at fordringshaveren selv skal betale et eventuelt  

 forskudsskattebeløb.
Retten konkluderede, at fordringshaveren derfor har  

 krav på, at den til lønkravet svarende A-skat godskrives ham ved  

 opgørelsen af slutskatten.
 Når modregningen er sket, påhviler det derfor boet at indeholde den til  

 lønkravet svarende A-skat, og A-skatten skal anses som et massekrav efter  

 KL § 93.
 Det anførte er i overensstemmelse med den sædvanligt forekommende  

 situation, hvor en lønmodtager - typisk via Lønmodtagernes Garantifond -  

 gør et lønkrav gældende med fradrag af uafregnet forskud mv.
Som eksempel kan nævnes en lønmodtager, der i opsigelsesperioden har  

 krav på 100.000 kr. i løn.
Vedkommende har fået et forskud/lån på 45.000  

 kr, og har derfor et tilgodehavende på 55.000 kr.
I så fald skal boet ved  

 dividendeudlodningen - og først da - under forudsætning af fuld dækning  

 til kravet - indeholde A-skatten af bruttokravet på 100.000 kr., fx 54.000  

 kr., idet boets modkrav på 45.000 kr. ikke berører indeholdelsen, der går  

 forud for andre krav mod den pågældende A-indkomst, jf.
KSL § 46, stk. 3.  

 Ifølge opgørelsen fratrækkes lønkravet A-skatten (100.000 kr. minus 54.000  

 kr.). I de resterende 46.000 kr. fratrækkes forskuddet/lånet på 45.000  

 kr., hvorefter det resterende beløb på 1.000 kr. udbetales til  

 lønmodtageren.
Bestemmelsen i KSL § 46, stk. 3, vil eventuelt kunne føre til, at der  

 efter fradrag af A-skat ikke fuldt ud er plads til boets modkrav.
Den  

 udækkede del må boet da gøre gældende som et krav rettet direkte mod  

 lønmodtageren.
E.3.22.4 Lønmodtagernes Garantifond Lønmodtagernes Garantifond er en selvejende institution og skal i visse  

 tilfælde sikre lønmodtagerens lønkrav mv.
Et af tilfældene er  

 lønmodtagerkrav ved konkurs.
I afsnit E.3.22.4.1 - E.3.22.4.4 gøres rede  

 for det særlige samspil, der er mellem anmeldelse af lønmodtagerkrav fra  

 Lønmodtagernes garantifond og A-skattereglerne i kildeskattesystemet.
 Bestemmelserne om Lønmodtagernes Garantifond mm. findes i  

 lovbekendtgørelse nr. 1114 af 12. december 1996 om Lønmodtagernes  

 Garantifond.
 Lønmodtagernes Garantifond skal ifølge lov om lønmodtagernes  

 garantifond § 1 sikre lønmodtagerens lønkrav mv. i følgende tilfælde:
Efter lov om lønmodtagernes garantifond § 2 omfatter garantien de  

 lønmodtagerkrav, der ved konkurs er omfattet af lønprivilegiet i medfør af  

 KL § 95, jf.
KL § 63, stk. 2, 1. pkt.
Omfattet er dog også  

 lønmodtagerkrav, der er blevet fortrinsberettigede krav som stiftet i en  

 tilsynsperiode, jf.
KL § 94, nr. 2, når boet for tiden ikke selv er i  

 stand til at opfylde kravene.
Egentlige massekrav efter KL § 93 er ikke omfattet af garantien fra  

 Lønmodtagernes Garantifond, ligesom garantien heller ikke omfatter den del  

 af lønkravet, arbejdsgiveren skulle have indeholdt som A-skat (jf.
Lov om  

 lønmodtagernes garantifond § 2, stk.1, sidste pkt).
Garantifonden foretager udbetaling, når kravet af lønmodtageren er  

 anmeldt på særlige blanketter og dokumenteret over for fonden (jf. lov om  

 lønmodtagernes garantifond § 4). Garantifonden indtræder derefter i  

 lønmodtagerens krav mod arbejdsgiveren (jf. lov om lønmodtagernes  

 garantifond § 8). Lønmodtageren skal anmelde sit krav over for  

 garantifonden inden 4 uger efter virksomhedens konkurs eller ophør som  

 insolvent (jf. § 2 i bekendtgørelse nr. 1115 af 12. december 1996). For  

 lønmodtagerkrav - bortset fra feriegodtgørelse - kan fonden i det enkelte  

 tilfælde i alt højst udbetale 90.000 kr. efter skat (jf. § 1 i  

 bekendtgørelse nr. 1113 af 12. december 1996) til hver lønmodtager.
For  

 feriegodtgørelse er der ikke fastsat  

 maksimumbeløb.
E.3.22.4.1 Den af lønmodtagernes Garantifond  

 beregnede A-skat Lønmodtagernes Garantifond beregner og fratrækker den A-skat, som  

 arbejdsgiveren skulle have indeholdt, hvis udbetalingen var foretaget af  

 ham.
Derefter udbetales nettobeløbet til lønmodtageren.
Er der tale om  

 feriegodtgørelse udsendes dog FerieKonto-anvisning på nettobeløbet.
Hvis arbejdsgiveren har opgjort A-skatten, lægges denne til grund  

 typisk ved fælles anmeldelse for flere af en virksomheds ansatte.
Ellers  

 beregner garantifonden A-skatten på grundlag af skattekortoplysningerne i  

 anmeldelsen typisk ved anmeldelse fra den enkelte lønmodtager.
Ved garantifondens beregning af A-skatten gives skattekortfradrag efter  

 de sædvanlige regler, når der er tale om Derimod beregnes A-skatten med den oplyste trækprocent uden fradrag,  

 når det drejer sig om Beregningen af A-skat vil i almindelighed være baseret på de ved  

 konkursens indtræden foreliggende skattekortoplysninger.
Lønmodtagernes  

 Garantifond har ikke mulighed for systematisk at kontrollere den oplyste  

 A-skat henholdsvis de oplyste skattekortoplysninger.
 Det præciseres, at Lønmodtagernes Garantifond ikke ved den beskrevne  

 beregning og fradrag af A-skat med påfølgende udbetaling af nettobeløbet  

 bliver indeholdelsespligtig.
Derefter indtræder garantifonden med hensyn til nettoudbetalingen i  

 lønmodtagerens ret mod arbejdsgiveren eller dennes bo.
Når der, som her  

 forudsat, er tale om konkurs, anmelder garantifonden fordringen i  

 arbejdsgiverens konkursbo.
 Herefter svarer det videre forløb ganske til beskrivelsen i afsnit  

 E.3.22.3 om konkursboets indeholdelsespligt, men i stedet for at det er  

 lønmodtagerne selv, der anmelder deres lønfordringer i konkursboet, er det  

 her Lønmodtagernes Garantifond, som anmelder af kravet i henhold til  

 transport fra lønmodtagerne.
E.3.22.4.2 Lønmodtagernes Garantifond og dens  

 anmeldelse i konkursboer Ved Lønmodtagernes Garantifonds anmeldelse af lønkrav i et konkursbo  

 skelnes der mellem Lønmodtagernes garantifond foretager anmeldelse af lønmodtagerkrav i  

 konkursboerne ved fremsendelse af en boanmeldelse bilagt enkeltopgørelser  

 for hver af de lønmodtagere, der er omfattet af garantien.
Anmeldelsen  

 lyder på summen af de medfølgende enkeltopgørelsers nettobeløb.  

 Anmeldelsen af garantifondens krav i et konkursbo foretages ofte af flere  

 gange i takt med behandlingen af lønmodtagernes anmeldelser til fonden.  

 TSR modtager en kopi af garantifondens anmeldelse.
For bl.a. at informere bostyre og lønmodtagere om det er brutto eller  

 netto anmeldelse af A-skat er den til nettokravene svarende A-skat på alle  

 edb-udskrevne opgørelser markeret med en stjerne.
Bostyret er herudover i  

 anmeldelsens tekst gjort opmærksom på, at det efter KSL påhviler boet at  

 indeholde og afregne dividende af Lønmodtagernes Garantifond beregnede  

 A-skattebeløb mv. til TSR.
I anmeldelsen er det desuden anført, at  

 garantifonden efter det oplyste har anset de stjernemarkerede skattebeløb  

 for indeholdt af arbejdsgiveren, og at disse skattebeløb (eventuelt)  

 indgår i ToldSkat's anmeldelse af skyldig A-skat.
TSR bør ved gennemgangen af de fra Lønmodtagernes Garantifond modtagne  

 opgørelser over udbetalingen til den enkelte lønmodtager være opmærksom på  

 eventuelle uberettigede stjernemarkeringer.
Konstateres fejl skal bostyret  

 nødvendigvis underrettes.
 TSR skal ikke foretage en konkret anmeldelse af det A-skattetilsvar,  

 der er beregnet af Lønmodtagernes Garantifond vedrørende bruttokravene,  

 idet A-skattekravets særlige stilling som et afledt massekrav først kan  

 gøres gældende, når kravet opstår ved dividende-udlodningen som en del af  

 bruttokravet.
Efter KSL § 83 påhviler A-skatten den, der skulle have afregnet  

 A-skatten, selvom Lønmodtagernes Garantifond foretager udbetaling i  

 henhold til garantien.
A-skatten udgør det beløb, som garantifonden  

 fratrækker inden udbetaling, jf. § 2, stk. 1, 2. pkt. i lov om  

 lønmodtagernes garantifond.
Det forekommer, at garantifondenss anmeldelse sker for sent til, at  

 kravet kan blive taget i betragtning ved udlodningen fra boet.
Den af  

 garantifonden beregnede A-skat indgår da i skattesystemet, på samme måde  

 som i tilfælde, hvor et lønkrav ikke kan dækkes, selv om anmeldelse er  

 sket i tide.
E.3.22.4.3 Boernes behandling af krav efter  

 Lønmodtagernes Garantifond TSR bør altid i forbindelse med anmeldelsen af krav eller anden  

 indledende korrespondance med kuratorer mv. gøre opmærksom på, at det også  

 påhviler boet at foretage indeholdelse af A-skat ved udlodning af  

 dividende til anmeldte krav på løn og feriepenge mv., hvori der ikke  

 tidligere har skullet indeholdes A-skat vedrørende de af Lønmodtagernes  

 Garantifond anmeldte krav, uden særskilt anmeldelse fra skattevæsenet.
Det  

 bør endvidere henstilles til bostyret, at der inden udlodning af løn  

 foretages afstemning af den af garantifonden beregnede A-skat ved  

 henvendelse til TSR.
E.3.22.4.4 Visse fordringstyper, der dækkes af  

 Lønmodtagernes Garantifond I afsnit E.3.22.4.4.1 - E.3.22.4.4.4 omtales specielle  

 forhold for nogle af de lønmodtagerfordringer, der er omfattet af  

 Lønmodtagernes Garantifonds dækningsområde.
 En sådan garanti omfatter kun feriegodtgørelsen efter fradrag af A-skat  

 mv.
Garantien træder i kraft, når en virksomhed som følge af  

 betalingsstandsning eller konkurs mv. er ude af stand til at afregne  

 feriegodtgørelse til de ferieberettigede lønmodtagere.
Garantien træder i  

 kraft ved, at de af den pågældende virksomhed udstedte feriekort indløses  

 af arbejdsgiverorganisationen.
 Ved udbetalingen overdrager den ferieberettigede sin fordring på  

 arbejdsgiveren til vedkommende arbejdsgiverorganisation, som, i det omfang  

 lov om lønmodtagernes garantifond giver mulighed herfor, igen overdrager  

 fordringen til garantifonden ved anvendelse af en af garantifonden udsendt  

 "Transporterklæring vedrørende feriegodtgørelse mv.". Når garantifonden  

 har overtaget fordringen, udskrives de sædvanlige  

 udbetalingsspecifikationer mv. til TSR.
 Lønmodtagernes Garantifonds opgørelse og anmeldelse af krav på  

 feriegodtgørelse, der fremkommer via de overenskomstmæssige  

 garantiordninger, kan fremkomme med væsentlig forsinkelse, fordi sådanne  

 krav først kan fremsættes over for garantifonden, når dette kan ske ved  

 fremsendelse af kvitterede feriekort, efter at lønmodtagerne har afholdt  

 ferien.
Dette kan afhjælpes ved, at krav på feriegodtgørelse ved konkurs så  

 vidt muligt ikke indfries via den pågældende garantiordning, men i stedet  

 anmeldes direkte over for Lønmodtagernes Garantifond.
Lønmodtagernes behov  

 for "straksudbetaling" fra vedkommende kollektive feriegarantiordning er  

 jo normalt begrænset til tilfælde, hvor feriegodtgørelse optjent i året  

 før konkursåret ønskes udbetalt i forbindelse med ferie hurtigt efter, at  

 den konkursramte virksomhed er ophørt.
Det anførte problem er derfor nok  

 af begrænset omfang i praksis.
Lokale feriegarantiordninger I modsætning til hvad der gælder ved de kollektive garantiordninger,  

 kan det udbetalende pengeinstitut/forsikringsselskab ikke få den  

 feriegodtgørelse, der udbetales i henhold til garantien, refunderet fra  

 Lønmodtagernes Garantofond.
 Dette skyldes bestemmelsen i Lov om lønmodtagernes garantifond § 8,  

 hvorefter adgangen til at opnå betaling fra garantifonden bortfalder ved  

 lønmodtagerens overdragelse af kravet, medmindre overdragelsen sker til  

 vedkommende lønmodtager- eller arbejdsgiverorganisation eller til  

 vedkommende statsanerkendte arbejdsløshedskasse.
Da udbetalingen fra pengeinstituttet/forsikringsselskabet sker for  

 arbejdsgiverens regning, og derfor i konkurssituationen på boets vegne,  

 påhviler det boet at drage omsorg for, at der indeholdes A-skat ved  

 udbetalingen, i det omfang indeholdelsespligten ikke er indtrådt forud for  

 konkursen.
A-skatten må da antages at være stillet som massekrav i boet  

 (se TfS 1984, 334 ØLD) hvor tredjemand uden aftale med et konkursbo på  

 dettes vegne havde udbetalt de ansatte nettoløn uden skattetræk.
A-skatten  

 blev anerkendt dels som egentligt massekrav efter KL § 93, dels som  

 fortrinsberettiget krav, det vil sige med samme stilling, som de  

 pågældende lønkrav ville have haft i boet.
 Såfremt en for en lokal feriegarantiordning stillet sikkerhed  

 undtagelsesvis viser sig at være utilstrækkelig, vil de lønmodtagere, hvis  

 tilgodehavende feriepenge ikke kan dækkes af denne vej, kunne anmelde  

 restkravet over for Lønmodtagernes Garantifond, som vil indfri det efter  

 de almindelige regler.
Efter KL § 61, stk. 1, kan boet opsige skyldnerens ansatte med  

 sædvanligt varsel, selv om et længere opsigelsesvarsel er aftalt med  

 skyldneren.
Dette indebærer, at et krav på erstatning ud over det  

 sædvanlige varsel normalt ikke kan gøres gældende mod boet og dermed  

 Lønmodtagernes Garantifond.
Ligesom ved løn omfatter garantien ikke erstatning for krav, som ville  

 være forfaldet mere end 6 måneder før fristdagen, jf.
KL § 95, stk. 1, nr  

 2, med den udvidelse, der følger af stk. 1, nr. 5.
 Som hovedregel skal lønmodtageren have udbetalt en erstatning af samme  

 størrelse, som han ville have fået udbetalt som løn, hvis han havde  

 arbejdet hele opsigelsesperioden hos arbejdsgiveren.
Størrelsen af en funktionærs erstatning for opsigelsesløn er, jf.  

 funktionærlovens § 3, stk. 1 og 2, afhængig af den pågældendes  

 opsigelsesvarsel.
Ved opsigelsesvarsel på indtil 3 måneder har en  

 funktionær krav på den såkaldte minimalerstatning.
Funktionæren har da  

 krav på erstatning på (indtil) 3 måneders løn fra det tidspunkt, hvor han  

 er opsagt (ved en måneds udgang) og det uafhængig af, om han er fratrådt  

 sin stilling inden udløbet af opsigelsesperioden og eventuelt har opnået  

 anden beskæftigelse.
For funktionærer, der har ret til mere end 3 måneders opsigelsesvarsel,  

 gælder, at de dels har krav på den nævnte minimalerstatning dels på en  

 såkaldt tabserstatning derudover.
Tabserstatningen opgøres efter de  

 almindelige erstatningsregler, det vil sige som det indtægtstab  

 funktionæren kan dokumentere at have lidt inden for den lovregulerede  

 opsigelsesperiode (maksimalt 6 måneder). Der tages herved hensyn til de  

 faktiske indtægter i opsigelsesperioden.
 Det anførte fører til, at anmeldte krav på minimalerstatning kan  

 opgøres konkret straks ved anmeldelsen til Lønmodtagernes Garantifond,  

 medens et eventuelt krav på tabserstatning først kan opgøres efter udløbet  

 af den samlede varslingsperiode.
 Erstatning for aftalemæssig opsigelsesløn til lønarbejdere opgøres i  

 overensstemmelse med domspraksis fuldt ud som tabserstatning.
Feriegodtgørelse af erstatning for opsigelsesløn ydes kun i det omfang  

 lønmodtageren ikke har optjent feriegodtgørelse ved anden beskæftigelse i  

 samme periode.
Dette medfører, at Lønmodtagernes Garantifond af denne form  

 for feriegodtgørelse af erstatning normalt fremkommer som et efterfølgende  

 supplement til opgørelsen af feriegodtgørelse for selve  

 arbejdsperioden.
Lønmodtagerkrav dækket af Lønmodtagernes Garantifond uden indtræden af  

 konkurs I sådanne tilfælde skal TSR indsætte den af Lønmodtagernes Garantifond  

 fratrukne "§ 83-A-skat" som tilsvar for ophørsmåneden og inddrive A-skat  

 mv. hos virksomhedens ejer på sædvanlig måde.
Hvis garantifonden dækker  

 feriegodtgørelse for timelønnede for tidligere år anses angivelsen for at  

 være foretaget af virksomheden.
 Hvis ejeren af virksomheden efterfølgende erklæres konkurs, vil  

 Lønmodtagernes Garantifond anmelde de indfriede lønkrav efter de  

 sædvanlige regler.
 Der har været rejst tvivl om, hvorvidt den af Lønmodtagernes  

 Garantifond beregnede og fratrukne A-skat af "bruttokrav" også i denne  

 situation vil kunne anskues som et afledt massekrav i konkursboet, eller  

 om A-skatten kun vil være stillet som et simpelt krav under hensyn til, at  

 Lønmodtagernes Garantifond har indfriet lønkravene inden konkursens  

 indtræden.
 Det må i mangel af praksis på området antages, at den af garantifonden  

 beregnede A-skat vil have samme fortrinsstilling som hovedfordringen i det  

 senere konkursbo, på samme måde som når garantifonden først kommer ind i  

 billedet efter konkursen.
 Det må herved erindres, at garantifondens indfrielse af en lønmodtagers  

 krav ikke udløser indeholdelsespligt for arbejdsgiveren efter KSL § 46,  

 men kun latent hæftelse efter den særlige hæftelsesbestemmelse i KSL § 83,  

 stk. 1.
 Der kan være tale om sagsomkostninger med tillæg af moms samt i denne  

 sammenhæng eventuelt procesrenter.
Sagsomkostningerne skal ikke beskattes.
Renterne skal beskattes som  

 kapitalindkomst.
I praksis orienterer TSR slutligningskommunen herom via  

 kopi af udbetalingsbilag fra Lønmodtagernes  

 Garantifond.
E.3.22.5 A-skat mv. og dets stilling i  

 kildeskattesystemet E.3.22.5.1 Indeholdelsespligten indtrådt før  

 konkursdekret For A-skattekrav mv., der omfatter A-skat mv. indeholdt før konkursen,  

 hæfter arbejdsgiveren efter KSL § 69, stk. 2 (jf. afsnit J.1.2.2), og  

 A-skatten mv. skal være angivet forud for konkursdekretets afsigelse og  

 dermed medtaget i TSR anmeldelse af eventuel skyldig A-skat mv.
Lønmodtagerne skal tilsvarende godskrives denne indeholdte A-skat mv.,  

 jf.
KSL § 60, stk. 1, litra a.
Det gælder uden hensyn til, om det anmeldte  

 A-skattekrav mv. opnår dækning eller ej.
 Om nulstilling og de særlige hæftelsesregler efter KSL §§ 68 og 69  

 henvises til afsnit J.1.2.1 og J.1.2.2.
E.3.22.5.2 A-skat mv. ved udlodning, når  

 lønmodtageren selv anmelder krav Typiske krav som selv anmeldes af lønmodtageren (selvanmelderkrav) er  

 lønkrav, som ikke kan dækkes af Lønmodtagernes Garantifond som følge af  

 maksimumgrænsen på 90.000 kr.
Endvidere forekommer direktørers  

 uprivilegerede lønkrav, herunder lønkrav svarende til en eventuelt  

 nulstillet A-skat mv.
Derudover står det enhver frit at anmelde krav på  

 løn mv. direkte i konkursboet frem for at kræve dækning via  

 garantifonden.
Hvis der er erhvervet endelig ret til A-indkomsten, og arbejdsgiverens  

 konkurs er indtrådt inden 6 måneder efter, der er erhvervet endelig ret  

 til indkomsten, sker beskatningen i udlodningsåret, jf.
TfS 1998, 526 HD,  

 samt retningslinjerne i cirkulære nr. 119 af 13. juli 1999 (TSS cirkulære  

 1999-29). Se endvidere TfS 1999, 685  

 (Landsskatteretskendelse).
E.3.22.5.3 Lønmodtagernes Garantifond anmelder  

 lønmodtagerkrav som transporthaver Lønmodtagernes Garantifond og dens beregning og fradrag af A-skat fører  

 ikke til, at garantifonden bliver indeholdelsespligtig, som værende  

 udbetaler af A-indkomst, jf.
KSL § 83, jf.
KSL § 46.
Lønmodtagere, der får dækket deres krav via garantifonden, får således  

 ved en særregel godskrevet den fratrukne A-skat efter KSL § 60, jf.
KSL §  

 83.
E.3.22.5.4 Relationen til lønmodtageren -  

 periodisering af A-skatten Det beløb, som Lønmodtagernes Garantifond opgør som A-skat for  

 lønmodtageren, træder i stedet for A-skatten af indkomsten, jf.
KSL § 83,  

 stk. 2. A-skatten skal i medfør af KSL § 60, stk. 1, godskrives  

 indkomstmodtageren i det år, hvori den pågældende A-indkomst skal  

 indtægtsføres, det vil sige det år, hvori indkomstmodtageren har erhvervet  

 ret til indkomsten, hvilket normalt er det år, hvor arbejdsgiveren er  

 erklæret konkurs.
Nedenfor i afsnit E.3.22.6.5 er dog omtalt nogle  

 afvigende Landsskatteretskendelser vedrørende periodisering af erstatning  

 for løn i opsigelsesperioden.
Indtægtsføring af A-indkomsten og godskrivning af A-skatten opnås ved,  

 at arbejdsgiverkontrollen udskriver oplysningssedler på grundlag af  

 lønmodtagerbilagene fra Lønmodtagernes Garantifond.
Dette bør først ske,  

 efter at det er sikret, at den samme A-indkomst og A-skat ikke allerede er  

 helt eller delvis medtaget på oplysningssedler fra den  

 indeholdelsespligtige.
E.3.22.5.5 Årsperiodisering af erstatning for  

 opsigelsesløn og A-skat heraf I en konkurssituation fremkommer kravet på løn i opsigelsesperioden  

 normalt ved, at lønmodtagerne fritstilles af arbejdsgiveren ved konkursens  

 indtræden.
Som eksempel kan nævnes en konkurs den 1. december 1998, hvor en  

 lønmodtager, der har krav på 3 måneders opsigelse, fritstilles den 30.  

 november 1998. Lønmodtageren har erhvervet ret til erstatning for løn i  

 opsigelsesperioden for december 1998 samt januar og februar 1999 med  

 tillæg af den heraf beregnede feriegodtgørelse.
Efter  

 retserhvervelsesprincippet skal udbetalingen som helhed indtægtsføres i  

 1998.
I eksemplet har Landsskatteretten (se fx skattedepartementets afgørelse  

 i TfS 1984, 211) imidlertid brudt med dette princip i nogle kendelser,  

 hvorefter de klagende lønmodtagere er blevet imødekommet i deres ønske om  

 at lade udbetalingen periodisere på samme måde som den indtægt, den  

 erstatter.
I eksemplet med 1/3 til beskatning i 1998 og 2/3 til beskatning  

 i 1999. Da retserhvervelsesprincippet stadig må anses for at være  

 hovedreglen, kan det konkluderes, at den enkelte lønmodtager kan vælge  

 mellem de to principper for så vidt angår udbetalt erstatning fra  

 garantifonden for opsigelsesløn og feriegodtgørelsen deraf.
Arbejdsgiverkontrollen må ved udskrivningen af oplysningssedler fordele  

 erstatningen med tilhørende feriegodtgørelse og A-skatten deraf efter det  

 af Landsskatteretten i bl.a. ovennævnte kendelse tilladte princip.
Det er  

 derefter op til vedkommende ligningsmyndighed at tage stilling til  

 problemet.
E.3.22.5.6 Relation til  

 arbejdsgiveren Lønmodtagernes Garantifond er som nævnt ovenfor ikke  

 indeholdelsespligtig, og i KSL § 83, stk. 1, er det derfor fastsat en  

 særlig hæftelsesregel.
Når A-indkomst udbetales gennem garantifonden,  

 påhviler det den, der skulle have foretaget indeholdelse, hvis  

 udbetalingen ikke var foretaget af garantifonden, at indbetale som A-skat  

 til det offentlige det beløb, som garantifonden efter lov om  

 lønmodtagernes garantifond § 2, stk. 1, sidste pkt., fratrækker for A-skat  

 forinden udbetalingen.
E.4 Tvangsakkord E.4.1 Indledning Reglerne om tvangsakkord findes i konkurslovens afsnit III (kap.  

 19-24).
Konkurslovens kap. 1 indeholder indledende bestemmelser, som er fælles  

 for betalingsstandsning, konkurs, tvangsakkord og gældssanering.
I disse  

 bestemmelser findes bl.a. reglerne om fristdag, hvem der efter loven  

 betragtes som nærstående, den kompetente skifteret, formkrav og  

 offentliggørelse.
 Ved en tvangsakkord forstås en af skifteretten stadfæstet ordning  

 mellem en skyldner og dennes kreditorer, hvorved en kvalificeret majoritet  

 af kreditorerne (både i henseende til antal og fordringernes størrelse)  

 tvinger mindretallet til at gå med til en ordning, hvorved skyldneren  

 opnår en nedsættelse af gælden eller en udsættelse med betalingen  

 (moratorium).
E.4.2 Tvangsakkordens indhold En tvangsakkord kan efter KL § 157 gå ud på følgende:
De forskellige former kan kombineres.
En almindelig tvangsakkord kan fx  

 kombineres med et moratorium, således at akkorddividenden ikke udbetales  

 straks efter akkordens vedtagelse, men i rater over en  

 periode.
E.4.2.1 Krav, der er omfattet af en  

 tvangsakkord En tvangsakkord omfatter efter KL § 158 de krav, der er stiftet, før  

 skifteretten har truffet afgørelse om, at akkordforhandlingen skal  

 åbnes.
 Det indebærer, at samtlige krav forud for åbningsdagen er omfattet af  

 tvangsakkorden, medmindre de efter reglen i § 158, stk. 2, falder uden for  

 akkorden, jf. nedenfor i E.4.2.2 og E.4.2.3.
Det gælder også, selv om fordringshaveren ikke har meldt sig under  

 akkordforhandlingen, jf.
KL § 190 (se nærmere herom i E.4.7.2).
Restancer vedrørende personlig skat stiftes ved indkomstårets udløb,  

 jf.
UfR 1985, 216 VLD, og UfR 1987, 925 HD.
Det betyder, at restskat og  

 B-skatterestancer vedrørende det år, hvori der åbnes forhandling om  

 tvangsakkord, ikke skal anmeldes, men kræves indfriet fuldt ud til normal  

 forfaldstid.
Er der i medfør af kildeskattelovens § 61, stk. 3, sket indregning af  

 restskatter og/eller i medfør af § 61A sket indregning af gamle  

 restskatter (dvs. restancer) i forskudsskatten for det år, hvori der åbnes  

 forhandling om tvangsakkord, må kommunen være opmærksom på, at disse  

 restskatter betales først, jf.
KSL § 61, stk. 3, 3. pkt., og derfor kan  

 være helt eller delvist betalt på tidspunktet for akkordforhandlingens  

 åbning, jf. § 158, stk. 1. Den ikke-betalte del af disse restskatter  

 omfattes herefter af akkorden.
Selv om bøden for et strafbart forhold begået inden fristdagen endnu  

 ikke er idømt eller vedtaget, anses den dog for omfattet af  

 tvangsakkorden, idet bøden anses for stiftet ved foretagelsen af den  

 strafbare handling, jf.
UfR 1993, 802 ØLK.
Ved tvangsakkorden bortfalder gaveløfter, krav på renter af de af  

 akkorden omfattede fordringer for tiden efter akkordforhandlingens åbning  

 og krav på konventionalbod i det omfang, boden ikke er erstatning for lidt  

 tab, jf.
KL § 159.
E.4.2.2 Krav, der skal holdes uden for en  

 tvangsakkord Efter KL § 158, stk. 2, skal følgende krav holdes uden for en  

 tvangsakkord:
Panthaverne bindes derimod af akkorden, for så vidt angår den del af  

 deres personlige fordring mod skyldneren, som ikke til sin tid måtte blive  

 dækket af pantet.
Størrelsen af den udækkede - og akkorderede -  

 restfordring kan først opgøres, når pantet realiseres.
Pantets værdi skal som minimum fastsættes til den værdi, som aktivet  

 ville have i tilfælde af tvangsrealisation, men med fradrag af de herved  

 påløbne omkostninger, jf.
E.4.4.2.
En fordringshaver har kun stemmeret for den del af fordringen, som  

 efter skifterettens skøn ikke kan dækkes af pantet eller af anden  

 sikkerhed, jf.
KL § 174, stk. 1.
E.4.2.3 Krav, der kan holdes uden for en  

 tvangsakkord Mindre krav kan ifølge KL § 158, stk. 2, nr. 4, holdes uden for  

 tvangsakkorden, såfremt det skønnes rimeligt under hensyn til boets  

 størrelse og øvrige omstændigheder, og såfremt der er truffet bestemmelse  

 herom i tvangsakkorden.
Skifteretten vil normalt kun acceptere en sådan  

 bestemmelse, såfremt det beløb, der bruges til at give sådanne  

 småkreditorer fuld dækning, ikke har nogen reel indflydelse på de større  

 kreditorers dækningsprocent.
Der er ikke i loven nævnt noget beløb, men  

 inddrivelsesmyndigheden vil kunne gå med til, at krav i størrelsesordenen  

 6.000 kr. og derunder kan få fuld dækning, såfremt dette i øvrigt er  

 rimeligt, når der henses til boets størrelse og de øvrige  

 omstændigheder.
 Det er en betingelse, at krav, der overstiger sådanne mindre krav, får  

 en dividende, der mindst udgør det beløb, som - uafhængigt af akkorden -  

 betales fuldt ud.
Efter KL § 160 skal samtlige fordringshavere med de undtagelser, som  

 følger af ovenstående, behandles lige.
En fordringshaver kan dog samtykke  

 i at stå tilbage for de øvrige fordringshavere.
 En fordringshaver kan stå tilbage for de øvrige fordringshavere ved  

 enten først at skulle have dividende, når de andre har fået deres, eller  

 ved slet ingen dividende at få, hvis akkorden stadfæstes.
Dette vil kunne være tilfældet, hvor en fordringshaver samtidig er  

 hovedaktionær i det selskab, der søger en akkord.
Akkorden medfører en  

 forøgelse af virksomhedens indre værdi.
Som betingelse for akkorden vil  

 fordringshaverne derfor ofte kræve, dels at hovedaktionæren/indehaveren  

 tilfører virksomheden ny risikovillig kapital, dels at hovedaktionæren  

 afstår fra at gøre et eventuelt krav mod selskabet gældende.
 Endvidere er det i KL § 161 bestemt, at kravene ikke kan nedsættes til  

 mindre end 25 % af deres beløb, medmindre der foreligger ganske særlige  

 grunde, eller fordringshaverne samtykker deri.
 Som eksempel på særlige grunde kan nævnes skyldnerens forudgående  

 sygdom, eller at han hverken burde eller kunne have indset omfanget af det  

 økonomiske sammenbrud, før det faktisk indtraf.
 Samtykke til en tvangsakkord fra alle af akkorden omfattede kreditorer  

 kan navnlig forekomme, hvor formålet med tvangsakkord i stedet for  

 frivillig akkord er at åbne vejen for omstødelse, jf. § 184.
Et samtykke kan naturligvis ikke være bindende for ukendte kreditorer.  

 Hvis ikke der foreligger ganske særlige grunde, må samtlige kreditorer  

 antages at skulle samtykke i en tvangsakkord med en lavere dividende end  

 25 %, jf. forudsætningsvist Vestre Landsrets utrykte kendelse af 11.  

 oktober 1994 (afdeling K; kæresag B-1537-94), hvor landsretten stadfæstede  

 skifterettens kendelse om ikke at stadfæste en tvangsakkord med en  

 dividende på 7,096 %, selv om kreditorer, der repræsenterede 94,7 % af det  

 samlede krav, havde samtykket i denne dividende.
Der forelå ikke sådanne  

 ganske særlige grunde, der kunne begrunde en sådan dividende.
Skifteretten afgør ex officio, om sådanne grunde foreligger, jf.
KL §  

 179, stk. 1, nr. 2. Skifterettens afgørelse kan kæres til landsretten, jf.  

 KL § 248, stk. 2. Kærefristen er to uger, jf.
KL § 251, stk. 1. Såfremt  

 inddrivelsesmyndigheden ønsker at kære en sådan afgørelse, skal sagen  

 forelægges for styrelsen.
I UfR 2000, 258 ØLD, havde tre kreditorer i forbindelse med  

 etableringen af en tvangsakkord accepteret alene at anmelde en mindre del  

 af deres samlede krav.
Landsretten statuerede, at KL § 160 om ligelig  

 fyldestgørelse af kreditorerne indeholder det forbehold, at en  

 fordringshaver kan give samtykke til en mindre gunstig behandling.  

 Mindstedividendekravet i KL § 161 var herefter opfyldt, idet  

 akkorddividenden måtte beregnes på baggrund af den nedsatte  

 anmeldelse.
E.4.2.4 Told- og skattemyndighedernes  

 krav Skyldige skatte- og afgiftsbeløb m.m. inklusive renter samt bøder for  

 tiden indtil fristdagen vil være simple krav, medmindre sådanne restancer  

 helt eller delvist er sikret ved uomstødelige udlæg.
 Skyldige skatte- og afgiftsbeløb m.m., der vedrører tiden efter  

 fristdagen, og som efter konkurslovens regler er fortrinsberettigede i  

 tilfælde af konkurs, skal betales fuldt ud uafhængigt af tvangsakkorden.  

 Se E.4.4.1.
 Skyldige skatte- og afgiftsbeløb mv., for hvilke der i skyldnerens  

 aktiver er foretaget udlæg, som ikke bortfalder som følge af manglende  

 sikringsakt eller efter KL § 71, falder uden for tvangsakkorden, i det  

 omfang pantet strækker til.
I det omfang pantet ikke strækker til, tvangsakkorderes kravet nu eller  

 senere, idet udlægshaveren ikke har pligt til at realisere pantet, fordi  

 skyldneren får en tvangsakkord.
Der er heller ikke i konkursloven hjemmel  

 til tvangsmæssigt at nedskrive den udlægssikrede gæld.
 For så vidt angår retningslinierne i dette tilfælde, henvises der til  

 afsnit E.4.5.
E.4.3 Åbning af forhandling om  

 tvangsakkord E.4.3.1 Tillidsmænd Vil en skyldner søge tvangsakkord, skal han ifølge KL § 165, stk. 1,  

 rette henvendelse til to af de i KL § 164 nævnte tillidsmænd, hvoraf den  

 ene skal være regnskabskyndig og den anden fagkyndig, så vidt muligt i den  

 art af virksomhed, som skyldneren driver.
Skifteretten kan dog tillade, at  

 alene én tillidsmand medvirker.
De fagkyndige tillidsmænd beskikkes af Domstolsstyrelsen for et af  

 styrelsen fastsat tidsrum.
Statsautoriserede og registrerede revisorer kan  

 uden beskikkelse fungere som regnskabskyndige tillidsmænd, jf.
KL § 164,  

 stk. 1.
Skifteretten kan for den enkelte akkordbehandling beskikke andre  

 personer som fagkyndige og regnskabskyndige tillidsmænd, jf.
KL § 164,  

 stk. 2.
 Tillidsmændene registrerer samtlige skyldnerens aktiver og passiver og  

 udarbejder på dette grundlag en statusoversigt over skyldnerens økonomiske  

 forhold, jf. § 165, stk. 2.
 Foruden statusoversigten (akkordstatus) skal der foreligge en  

 redegørelse fra tillidsmændene samt tillidsmændenes erklæring, jf. § 165,  

 stk. 3 og 4.
E.4.3.2 Akkordstatus Akkordstatus skal efter KL § 165, stk. 2, indeholde en angivelse af  

 boets aktiver med oplysning om grundlaget for værdiansættelserne, herunder  

 om disse er sket med henblik på videreførelse eller ophør af skyldnerens  

 virksomhed.
 Tillidsmændene kan lade vurderingen af særlige aktiver, fx  

 driftsaktiver, varelager, kunstgenstande, fast ejendom og automobiler,  

 foretage af sagkyndige.
Er der tale om udestående fordringer, skal tillidsmændene undersøge, om  

 disse kan antages at ville indgå.
Eventuel tvivl, fx vedrørende modkrav,  

 må fremdrages.
 Anskaffelses- eller fremstillingspris bør så vidt muligt fremgå af  

 akkordstatus.
Herudover skal størrelsen af foretagne afskrivninger fremgå.
Endvidere  

 skal det fremgå, om aktiver er behæftet med ejendomsforbehold, pant eller  

 anden sikkerhedsret, samt om krav kan fyldestgøres ved modregning.
Disse  

 behæftelser samt modkrav fradrages i aktivernes vurderingspris, jf. herved  

 § 158, stk. 2.
Fra den herefter fremkomne aktivmasse fradrages den gæld, som  

 yderligere skal fyldestgøres uden for tvangsakkorden.
Det gælder fx  

 massekrav og fortrinsberettigede krav efter KL §§ 93 og 94.
Hvis akkordforslaget går ud på, at der skal ske fuld dækning af krav op  

 til et vist mindre beløb, fradrages endvidere den samlede sum af disse  

 mindre krav.
De enkelte krav må nærmere specificeres.
Endelig skal de krav, som skal have dækning gennem tvangsakkorden,  

 opgøres.
I en kreditorfortegnelse, evt. i form af et særligt bilag, skal  

 hver enkelt fordringshavers navn og adresse, de enkelte kravs størrelse og  

 eventuelle fortrinsstilling samt sikkerhed anføres.
Krav, som skyldneren  

 bestrider, opføres med bemærkning herom.
E.4.3.3 Tillidsmændenes redegørelse og  

 erklæring Tillidsmændenes redegørelse skal ifølge KL § 165, stk. 3, angive de  

 vigtigste årsager til, at skyldneren søger tvangsakkord, samt indeholde en  

 nøje gennemgang af skyldnerens forretningsførelse og regnskabsvæsen.
 Det skal oplyses, om der foreligger dispositioner eller retsskridt, der  

 bør søges omstødt.
 Endvidere skal angives, om tillidsmændene har modtaget de af dem  

 ønskede oplysninger til bedømmelse af forholdene, og om disse oplysninger  

 må antages at være rigtige og fyldestgørende.
 Har skyldneren efter tillidsmændenes opfattelse gjort sig skyldig i  

 strafbart forhold, bør redegørelsen indeholde oplysninger herom.
 Tillidsmændene skal desuden ifølge § 165, stk. 4, afgive en erklæring  

 om, hvorvidt akkordforslaget efter deres skøn er rimeligt, dvs. giver  

 kreditorerne en efter skyldnerens forhold passende dividende inden for en  

 acceptabel tidsfrist.
 Endelig skal det være anført, om forslaget frembyder tilstrækkelig  

 betryggelse for akkordens opfyldelse - fx i form af garantier,  

 tilbagetrædelseserklæringer fra visse kreditorer eller eventuelt ved  

 skyldnerens egne værdier og indtjeningsmuligheder.
 Da alternativet til tvangsakkord ofte vil være konkurs, skal  

 tillidsmændene også foretage en vurdering af den dækning, som kan antages  

 at fremkomme ved konkurs.
E.4.3.4 Åbning for forhandling om  

 tvangsakkord Skyldneren skal skriftligt indgive begæring til skifteretten om åbning  

 af akkordforhandling, jf.
KL § 166.
Begæringen skal vedlægges Skyldnerens nærstående indgår ikke i opgørelsen efter KL § 166, stk. 1,  

 nr. 2, jf.
UfR 1998, 637 VLD, der er omtalt i E.4.5.
 Er der ikke på anden måde etableret en fristdag, fx ved anmeldelse af  

 betalingsstandsning til skifteretten, indtræder denne ved skyldnerens  

 indgivelse af begæring om tvangsakkord, jf. herved KL § 1, stk. 1, nr.  

 1.
Akkordforhandlingerne anses for åbnet ved skifterettens afgørelse  

 herom, jf.
KL § 167.
 Skifteretten kan ifølge KL § 168 nægte at åbne forhandling om  

 tvangsakkord, hvis det i KL §§ 165 og 166 nævnte grundlag eller de i  

 øvrigt fornødne oplysninger ikke tilvejebringes, eller hvis der ikke er  

 rimelig udsigt til, at akkorden vil blive vedtaget, stadfæstet og  

 opfyldt.
 Efter KL § 168, stk. 2, kan skifteretten som betingelse for, at der  

 åbnes tvangsakkordforhandling, kræve, at skyldneren underkastes tilsyn  

 efter reglerne i KL § 15. Herved indtræder de samme retsvirkninger som  

 under en betalingsstandsning.
Beskikkelse af tilsyn bør kun ske, når der består en konkret mulighed  

 for, at skyldneren vil misbruge sin rådighed over sine aktiver, eller hvor  

 der blandt kreditorerne er en udbredt mistanke herom.
Sker beskikkelsen af  

 tilsyn, for at skyldneren skal have mulighed for at stifte gæld, bør de  

 større kreditorer være indforstået hermed.
Ofte vil åbningen af akkordforhandlingen og akkordens stadfæstelse være  

 sammenfaldende, men i de tilfælde, hvor dette ikke er tilfældet,  

 understreges et tilsyns vigtighed i fasen indtil tvangsakkordens  

 stadfæstelse af, at krav, der opstår i denne fase, vil have § 94-status i  

 tilfælde af en konkurs.
Ofte vil der som følge af en forudgående  

 betalingsstandsning allerede være et tilsyn, som vil fortsætte i  

 forbindelse med tvangsakkordforhandlingerne, men om nødvendigt bør  

 inddrivelsesmyndigheden forsøge at påvirke skifteretten til at beskikke et  

 sådant tilsyn, ligesom der bør stilles krav til den person, der skal  

 varetage hvervet.
 E.4.3.5 Bekendtgørelse mv.
 Straks efter akkordforhandlingens åbning indrykker skifteretten i  

 medfør af KL § 169 i Statstidende en bekendtgørelse, hvori  

 fordringshaverne indkaldes til et møde til behandling af og afstemning om  

 skyldnerens akkordforslag.
 Samtidig opfordres fordringshavere, hvis krav ikke tidligere er gjort  

 gældende, til at anmelde disse for skifteretten.
 Der er ikke sat bestemte frister for, hvornår bekendtgørelsen i  

 Statstidende skal finde sted, samt hvornår akkordforhandlingerne skal  

 foregå, men det forudsættes, at dette sker snarest muligt.
I almindelighed vil en skyldner, inden der søges om tvangsakkord, have  

 anmeldt betalingsstandsning samt fået beskikket tilsyn.
Tilsynet, der ofte  

 er skyldnerens advokat, bistår med etablering af akkorden.
 Tilsynet foranlediger det af tillidsmændene udarbejdede materiale  

 fremsendt til kreditorerne til brug ved disses vurdering af, om man skal  

 stemme for åbning af tvangsakkordforhandling.
 Efter KL § 169 bør skifteretten foranledige, at de i § 166 nævnte bilag  

 sammen med en genpart af bekendtgørelsen sendes til alle kendte  

 fordringshavere, som ikke har modtaget dette materiale.
En fordringshaver kan dog ikke gøre indsigelse mod  

 tvangsakkordforhandlingen med den begrundelse, at han ikke har modtaget  

 materialet.
Skyldnerens begæring med bilag henligger i skifteretten til  

 eftersyn.
Bestrider den akkordsøgende et krav, skal dette på skifterettens  

 foranstaltning meddeles den pågældende fordringshaver ved anbefalet brev  

 eller på anden betryggende måde, jf.
KL § 169, stk. 2.
Skyldneren kan med skifterettens tilladelse ændre eller tilbagekalde  

 tvangsakkordforslaget, indtil det er vedtaget, jf.
KL § 172.
Ifølge KL § 170 kan skifteretten - indtil akkordforslaget er stadfæstet  

 - standse en påbegyndt akkordforhandling, hvis der ikke er rimelig grund  

 til at antage, at tvangsakkorden vil blive vedtaget, stadfæstet og  

 opfyldt.
Inden en sådan afgørelse træffes, bør spørgsmålet dog drøftes på  

 et fordringshavermøde, som bekendtgøres i Statstidende.
Samtlige kendte  

 fordringshavere underrettes skriftligt.
E.4.4 Anmeldelse af krav Straks efter, at skifteretten har åbnet forhandling om tvangsakkord,  

 indrykker skifteretten bekendtgørelse herom i Statstidende, jf. ovf. i  

 E.4.3.5. Bekendtgørelsen skal blandt andet indeholde opfordring til  

 kreditorerne om at anmelde krav over for skifteretten.
Anmeldelsen  

 foretages efter tilsvarende regler, som gælder for anmeldelse i  

 konkursboer.
Krav vil ofte være anmeldt over for den advokat, der bistår  

 skyldner.
 Anmeldelsen fra inddrivelsesmyndigheden udfærdiges i to eksemplarer,  

 hvoraf det ene skal tilbagesendes med påtegning om den skete  

 anmeldelse.
Endvidere bør der i anmeldelsen tages forbehold for, at kravet vil  

 kunne blive ændret som følge af reguleringer mv.
Se om vigtigheden af et  

 fyldestgørende forbehold Højesterets dom i UfR 2001, 1023/2 HD, der er  

 gengivet i E.4.7.2.
Der bør evt. også tages et modregningsforbehold, jf.
E.4.7.3.
 Der skal endelig i anmeldelsen gøres opmærksom på, at  

 inddrivelsesmyndigheden ikke hermed har tiltrådt tvangsakkordforslaget,  

 medmindre inddrivelsesmyndigheden efter de foreliggende oplysninger kan  

 tiltræde ordningen på anmeldelsestidspunktet.
 I anmeldelsen opgøres kravene som beskrevet i de følgende  

 afsnit.
E.4.4.1 Simple fortrinsberettigede  

 krav Skyldige skatte- og afgiftsbeløb mv. og eventuelle bøder (jf.
KL § 159,  

 stk. 2), som er opstået før åbningsdagen, anmeldes som simple krav,  

 medmindre en del af disse krav er sikret fortrinsstilling efter KL § 94  

 som følge af, at der i forbindelse med en forudgående betalingsstandsning  

 har været et tilsyn.
Krav, der har fortrin frem for almindelige krav i  

 tilfælde af konkurs, falder uden for tvangsakkorden.
Det skal derfor af  

 inddrivelsesmyndigheden i anmeldelsen tilkendegives, såfremt krav  

 vedrørende tiden efter fristdagen er fortrinsberettigede krav.
I  

 anmeldelsen henvises endelig til de lovområder, de skyldige beløb  

 vedrører.
E.4.4.2 Udlæg Pantefordringer falder uden for akkorden i det omfang, pantet strækker  

 til.
I anmeldelsen angives derfor de krav, inddrivelsesmyndigheden har  

 foretaget udlæg for, samt de aktiver, der er foretaget udlæg i.
Inddrivelsesmyndigheden skal derfor i anmeldelsen gøre opmærksom på, om  

 der er foretaget udlæg for nogen af de i anmeldelsen anførte krav, samt  

 hvilke aktiver, der er foretaget udlæg i.
Inddrivelsesmyndigheden skal i  

 disse tilfælde samtidig anmode om, at de krav, der er sikret ved udlæg i  

 aktiver, der realiseres under tvangsakkorden, snarest indbetales til  

 inddrivelsesmyndigheden, samt henlede skifterettens opmærksomhed på, at  

 det anmeldte krav nedskrives med de modtagne beløb.
 Realiseres den udlagte genstand ikke under tvangsakkorden, overlades  

 det til inddrivelsesmyndigheden efter en konkret vurdering af den enkelte  

 sag at tage stilling til, hvorvidt udlægget helt eller delvist er sikret i  

 aktivet.
 For så vidt angår udlæg i fast ejendom bruges en vurdering fra en  

 sagkyndig, og hvis en sådan vurdering ikke forefindes, benyttes den  

 seneste offentlige ejendomsvurdering.
 Er det inddrivelsesmyndighedens opfattelse, at den udlagte genstand  

 strækker til, angives dette i anmeldelsen, og det samlede krav nedskrives  

 med det ved udlægget sikrede beløb.
 Er det inddrivelsesmyndighedens opfattelse, at den udlagte genstand  

 ikke eller kun delvist strækker til, angives dette i anmeldelsen, og det  

 samlede krav nedskrives herefter alene med det sikrede beløb.
Ved vurderingen af, om den udlagte genstand strækker til, er  

 udgangspunktet, at det som minimum er tvangsrealisationsværdien, der er  

 afgørende.
Værdien skal tillige kunne dække omkostninger ved  

 tvangsrealisationen.
Vurderingen skal foretages af en sagkyndig person.
I særlige tilfælde  

 kan den aktuelle vurdering af aktivets værdi i fri handel anvendes,  

 forudsat at vurderingen er foretaget af en sagkyndig.
Inddrivelsesmyndigheden kan, såfremt det findes hensigtsmæssigt, vælge  

 at lade udlægget indestå, indtil genstanden til sin tid realiseres.
Den  

 del af kravet, som herefter ikke bliver dækket, er omfattet af  

 akkorden.
E.4.4.3 Renter Ved anmeldelsen beregnes renter af den simple fordring indtil dagen for  

 tvangsakkordens åbning.
Er der anmeldt betalingsstandsning forud for åbningen af forhandlinger  

 om tvangsakkord, kan datoen for anmeldelsen af betalingsstandsningen  

 anvendes som skæringstidspunkt for beregning af renter.
Det er en  

 betingelse, at denne dato indgår i akkordforslaget, og at minimumskravet  

 om 25 % i dividende (jf.
KL § 161) af kravet, som dette er opgjort på  

 åbningstidspunktet, er opfyldt.
Vestre Landsret statuerede dog i UfR 1983, 614 VLK, at en  

 betalingsstandsningsdag, der lå ca. 5 ½ måned før akkordforhandlingens  

 åbning, i hvert fald ikke kunne benyttes som skæringsdag for beregningen  

 af renter i et tilfælde, hvor den tilbudte akkorddividende var  

 minimumsdividenden på 25 %, jf.
KL § 161.
Ved akkorden bortfalder renter af de af akkorden omfattede fordringer  

 for tiden efter akkordforhandlingens åbning, jf.
KL § 159, stk. 1.
 Renter af fortrinsberettigede krav følger hovedkravets  

 stilling.
E.4.5 Afstemning og vedtagelse Alle fordringshavere, hvis krav berøres af tvangsakkorden, har ifølge  

 KL § 174 ret til at deltage i afstemningen.
Der henvises til E.4.2 om  

 tvangsakkordens indhold.
 Også fordringshavere, der har indvilliget i at træde tilbage for de  

 øvrige fordringshavere, har stemmeret.
Derimod har skyldnerens nærstående ikke stemmeret.
KL § 2 definerer,  

 hvad der forstås ved skyldnerens nærstående.
I UfR 1998, 637 VLD, var tre af de største kreditorer nærstående og  

 således uden stemmeret.
Bortsås der fra disse kreditorers fordringer,  

 forelå der alene tiltrædelseserklæringer fra ca. 23 % af fordringshaverne  

 i forhold til fordringernes størrelse.
Begæringen om åbning af  

 tvangsakkordforhandling blev derfor ikke taget til følge.
Landsretten  

 tiltrådte, at nærstående ikke indgår i opgørelsen efter KL § 166, stk. 1,  

 nr. 2.
Skifteretten afgør spørgsmålet om, i hvilket omfang og med hvilke krav  

 de fremmødte fordringshavere, hvis krav er bestridte, er berettigede til  

 at deltage i afstemningen, jf.
KL § 175, stk. 2. Skifterettens afgørelser  

 vedrørende disse spørgsmål kan ifølge KL § 249 ikke indbringes for højere  

 ret.
Tillidsmændene og skyldneren skal, medmindre skifteretten bestemmer  

 andet, være til stede under afstemningen og skal besvare spørgsmål fra  

 skifteretten og kreditorer, jf.
KL § 173.
 Til vedtagelse af en tvangsakkord kræves ifølge KL § 176, stk. 1, at  

 mindst 60 % af de fordringshavere, der deltager i afstemningen,  

 tiltræder.
 Ifølge § 176, stk. 2, skal de fordringshavere, der tiltræder  

 tvangsakkorden, endvidere af det samlede beløb, der giver stemmeret,  

 repræsentere mindst nedennævnte procentdele:
 Et krav medregnes ifølge § 176, stk. 3, til de stemmeretsgivende, selv  

 om det ikke er anmeldt.
Efter ordlyden af § 176 skal der foreligge en tiltrædelse.
En  

 undladelse af at stemme kan ikke betragtes som en tiltrædelse af  

 tvangsakkorden.
 § 176, stk.1, indeholder regler for, hvor stort et antal af  

 kreditorerne der skal stemme for tvangsakkorden.
§ 176, stk. 2, indeholder reglerne for, hvor stor en del af  

 fordringsmassen de fordringshavere, der tiltræder akkorden, skal  

 repræsentere.
En majoritet på 60 % er nødvendig i alle tilfælde.
 Procenten er stigende og afhængig af, hvor mange procent  

 akkordtilbuddet i procent ligger under 100. Fx skal de afgivne stemmer ved  

 en tvangsakkord på 30 % repræsentere 70 % af  

 fordringerne.
E.4.6 Tvangsakkordens stadfæstelse Tvangsakkorden er først gyldig fra det tidspunkt, hvor den stadfæstes  

 af skifteretten, jf.
KL § 178, stk. 1.
 Vil en fordringshaver gøre indsigelse mod, at en tvangsakkord  

 stadfæstes, skal en sådan indsigelse fremsættes senest på det møde, hvor  

 akkorden vedtages, jf. § 178, stk. 2.
Efter KL § 179 skal skifteretten nægte stadfæstelse, I det i § 179, stk. 1, nr. 1, nævnte tilfælde kan skifteretten dog i  

 stedet for at nægte stadfæstelse udsætte afgørelsen, indtil forslaget har  

 været underkastet en ny afstemning, jf. § 179, stk. 2.
Skifterettens afgørelse om udsættelse kan ikke indbringes for højere  

 ret, jf.
KL § 249.
Ud over ovennævnte tilfælde, hvor skifteretten skal nægte stadfæstelse  

 af akkorden, kan skifteretten efter KL § 180 nægte stadfæstelse af en  

 tvangsakkord, Stadfæstelse af en tvangsakkord kan betinges af, at skyldneren  

 undergiver sig tilsyn, der beskikkes af skifteretten, jf.
KL § 181.
Tilsynet har alene kontrolfunktioner, og beskikkelse af tilsyn  

 indebærer således ikke, at skyldige skatte- og afgiftsbeløb mv. for tiden  

 efter akkordens stadfæstelse kan anses som fortrinsberettigede.
Tilsynet  

 kan ikke som tilsynet efter KL § 11 eller § 168, stk. 2, skabe  

 kreditmuligheder ved at sikre gæld en særlig fortrinsstilling.
 Manglende betaling anses herefter ikke som misligholdelse af  

 tvangsakkorden, og udlæg vil kunne gennemføres efter de sædvanlige  

 regler.
Skifterettens stadfæstelse af akkordforslaget sker ved kendelse, jf.
KL  

 § 247, stk. 1, og kan kæres til landsretten, jf. § 248, stk. 2.  

 Kærefristen er 2 uger, jf. § 251, stk. 1.
Kan et afdrag på en fordring ikke betales, fordi fordringen er  

 omtvistet eller afhængig af en endnu ikke opfyldt betingelse, kan  

 skifteretten bestemme, at beløbet skal indsættes på en særlig konto i en  

 bank eller sparkasse, jf.
KL § 182, stk. 1.
I UfR 1999, 922 ØLD, var en omtvistet fordring ved en fejl ikke  

 medtaget i akkordforslaget.
Skifteretten havde af denne grund ikke truffet  

 afgørelse om eventuel indsættelse på en særlig konto, jf.
KL § 182.  

 Stadfæstelsen af tvangsakkorden blev derfor ophævet, og sagen blev  

 hjemvist til behandling ved skifteretten.
 Akkordforhandlingen anses efter § 183, stk. 1, for afsluttet, når  

 fristen for kære af skifterettens kendelse om stadfæstelse af akkorden  

 eller om akkordforhandlingens ophør er udløbet, uden at kære er sket,  

 eller når kæreinstansens kendelse er afsagt, eller når konkurs er  

 indtrådt.
 Skifteretten bekendtgør straks udfaldet af akkordforhandlingen i  

 Statstidende, jf. § 183, stk. 2.
 Afsluttes akkordforhandlingen uden stadfæstelse af akkord, bør  

 meddelelse herom sendes til kreditorerne.
E.4.7 Tvangsakkordens virkninger E.4.7.1 Før stadfæstelsen I tiden fra akkordforhandlingens åbning og indtil dens slutning kan der  

 ikke foretages arrest eller gøres udlæg i skyldnerens gods for krav, der  

 berøres af akkorden, jf.
KL § 171, stk.1.
 Der kan ikke ske rådighedsberøvelse på grundlag af arrest, jf. § 171,  

 stk. 2.
Er der foretaget udlæg, som vil blive ophævet, hvis akkorden  

 stadfæstes, kan udlægshaveren heller ikke foretage rådighedsberøvelse af  

 det udlagte gods eller foranstalte tvangsauktion i perioden efter  

 akkordforhandlingens åbning.
Udlagte krav kan indkræves, når de forfalder,  

 jf. § 171, stk.2.
 Sker der betaling af disse krav, forbliver beløbet i skifterettens  

 besiddelse.
 For omstødelige dispositioner i øvrigt gælder ifølge KL § 184  

 tilsvarende bestemmelser som i konkurs, jf. nedenfor i E.4.7.2.
 For de fordringshavere, der gør deres krav gældende i forbindelse med  

 tvangsakkorden, udelukkes den 5-årige forældelse efter 1908-loven, jf.  

 nedenfor i E.4.7.2.
Er der åbnet forhandling om tvangsakkord, udsættes på skyldnerens  

 begæring afgørelsen om en indgivet konkursbegæring, medmindre skifteretten  

 skønner, at der ikke er rimelig udsigt til, at en akkord vil blive  

 tilvejebragt, jf.
KL § 25, stk. 1.
E.4.7.2 Efter stadfæstelsen Stadfæstes en tvangsakkord, anvendes reglerne i KL §§ 64-80 om  

 omstødelse, jf.
KL § 184, stk. 1.
Betaling af en fordring, som ikke ville have været berørt af akkorden,  

 kan ikke omstødes, jf.
KL § 184, stk. 2. Det betyder således, at dækning  

 af gældsforpligtigelser, der er pådraget med tillidsmændenes samtykke, og  

 dækning af småkreditorer ikke kan omstødes ved en tvangsakkord.
Krav på omstødelse gøres gældende af fordringshaverne ved søgsmål,  

 medmindre skifteretten bestemmer andet.
Forslag til omstødelse kan være  

 indeholdt i selve forslaget.
Stadfæstes dette, skal omstødelsessøgsmål  

 gennemføres.
Krav på omstødelse skal fremsættes senest på det møde, hvori der  

 stemmes om tvangsakkordens vedtagelse, jf.
KL § 186, stk. 1.
 Spørgsmålet om, hvorvidt der skal anlægges omstødelsessag, afgøres af  

 fordringshaverne ved afstemning.
Afstemningen sker efter fordringernes størrelse, jf.
KL § 175, stk. 1,  

 jf. § 119, stk. 1, og simpelt flertal er tilstrækkeligt.
Vedtages anlæggelse af en omstødelsessag ikke, er enhver fordringshaver  

 berettiget til selv at anlægge en sådan sag, såfremt han giver meddelelse  

 herom senest på det møde, hvori akkorden vedtages.
Det gælder dog ikke,  

 hvis skifteretten finder, at anlæggelse af sagen vil stride mod  

 fordringshavernes fælles interesser, jf.
KL § 186, stk. 2.
Skifterettens afgørelse kan, hvis den går forslagsstilleren imod,  

 indbringes for landsretten, jf.
KL § 248, stk. 2. Kærefristen er 2 uger,  

 jf.
KL § 251,stk. 1.
Fristen for anlæggelse af en omstødelsessag er 4 uger, der regnes fra  

 akkordens stadfæstelse, jf.
KL § 186, stk 3.
 Hvad enten en eventuel omstødelsessag anlægges af fordringshaverne som  

 helhed og gennemføres ved skifterettens foranstaltning eller af en enkelt  

 fordringshaver, føres sagen for samtlige fordringshavere.
Det indebærer, at den fordringshaver, som eventuelt selv anlægger og  

 gennemfører en omstødelsessag, ikke kan gøre krav på hele det beløb, som  

 ved den omstødelige disposition er unddraget fordringshaverne.
Beløbet  

 skal derfor med fradrag af sagsomkostninger indbetales til skifteretten,  

 som herefter fordeler provenuet til samtlige fordringshavere i  

 overensstemmelse med akkordforslagets indhold, jf.
KL § 187.
Når tvangsakkorden er stadfæstet, har den gyldighed som et retsforlig  

 indgået mellem skyldneren og de fordringshavere, der er omfattet af  

 tvangsakkorden, jf.
KL § 189.
 Dette retsforlig er et "særligt retsgrundlag", der udelukker den  

 5-årige forældelse efter 1908-loven, jf. denne lovs § 1, stk. 2, og  

 byretsdommen UfR 1970, 644. De krav, som er anerkendt og omfattet af  

 tvangsakkorden, forældes derfor efter 20 år ifølge DL 5-14-4.
Den stadfæstede tvangsakkords karakter af retsforlig medfører også, at  

 den del af skylden, som ikke overtages af skyldneren ved tvangsakkorden,  

 bortfalder.
Inddrivelse af denne skyld kan herefter ikke gyldigt  

 foretages.
Ligeledes bortfalder omstødelige udlæg automatisk, så snart  

 stadfæstelsen af akkorden er endelig, jf.
KL § 185, stk. 2, jf. § 183,  

 stk. 1.
 Er en fordring under akkordforhandlingen blevet nedbragt gennem  

 lønindeholdelse, er det kun restfordringen, der nedsættes til  

 akkorddividenden.
Ifølge KL § 190 er akkorden også bindende over for fordringshavere, der  

 ikke har meldt sig.
Akkorden befrier skyldneren for den del af en før  

 akkordforhandlingens åbning stiftet gæld, som ikke ved akkorden er  

 overtaget, såvel over for fordringshaveren selv som over for kautionister  

 og andre, der hæfter for gælden.
Tvangsakkorden har derimod ingen virkning i forhold til kautionister og  

 andre, der hæfter sammen med skyldneren, jf.
KL § 191.
Inddrivelsesmyndigheden skal derfor i det omfang, et krav er dækket ved  

 selvskyldnerkaution fra en bank eller et autoriseret forsikringsselskab,  

 holde sig til kautionisten.
Tilsvarende gælder i forhold til en tidligere  

 medinteressent, såfremt gælden vedrører et interessentskab.
Når tvangsakkorden er endeligt gennemført (jf.
KL § 183, stk. 1; se  

 herom afsnit E.4.6), kan inddrivelsesmyndigheden endeligt afskrive det  

 beløb, der ikke dækkes af akkorden, og lade dette udgå af regnskabet.
Det  

 gælder dog ikke, hvis der i medfør af KL § 191 mod en medhæftende fysisk  

 eller juridisk person kan rettes et krav på den del, der bortfalder ved  

 akkorden.
Først når inddrivelse forgæves er forsøgt hos den medhæftende  

 person, kan fordringen i disse tilfælde afgangsføres som uerholdelig eller  

 eventuelt endeligt afskrives.
Se nærmere om afgangsførelse og afskrivning  

 i afsnit L.
Opmærksomheden henledes på reglerne i LL § 15, stk. 2, jf. stk. 3, og  

 PSL § 13a, stk. 1, jf. stk. 5, der begrænser fremførsel af underskud bl.a.  

 ved opnåelsen af tvangsakkorder og frivillige akkorder.
Forskuds- og  

 ligningsmyndigheden skal derfor underrettes om gennemførte akkorder.
Stadfæstes et akkordforslag, bortfalder en indgivet konkursbegæring.  

 Meddelelse herom gives til konkursrekvirenten, jf.
KL § 25, stk. 2.
 Om ophævelse af en tvangsakkord henvises til afsnit  

 E.4.8.
E.4.7.3 Modregning Ifølge KL § 163 finder bestemmelserne i konkurslovens kapitel 6  

 tilsvarende anvendelse på tvangsakkord.
 Det betyder, at det er KL § 42, som regulerer adgangen til modregning i  

 akkordsituationen.
 Ved anvendelsen af KL § 42 skal man være opmærksom på, at  

 akkordforhandlingens åbning (jf. herom KL § 167) træder i stedet for  

 konkursdekretets afsigelse, jf. § 163.
En fordringshaver, som på fristdagen (jf.
KL § 1) havde et krav på  

 skyldneren, kan - selv om kravet var uforfaldent - således modregne dette  

 krav (modkravet) i et krav (hovedkravet), som da (dvs. på fristdagen)  

 tilkom skyldneren, medmindre modregning var udelukket på grund af  

 fordringernes beskaffenhed.
KL § 42, stk. 2, jf. § 163, regulerer adgangen til modregning mellem  

 fordringer, som begge er stiftet i mellemperioden, dvs. perioden mellem  

 fristdagen og datoen for akkordforhandlingens åbning.
Såfremt både  

 fordringshaverens krav og skyldnerens krav er stiftet i denne  

 mellemperiode, vil der ligeledes kunne ske modregning - også hvor  

 modregningen sker ved afgivelse af en modregningserklæring efter  

 tvangsakkordens stadfæstelse.
Der kan således ikke foretages modregning med fordringer, der er  

 stiftet før datoen for akkordforhandlingens åbning, i fordringer, som er  

 stiftet efter dette tidspunkt.
Såvel mod- som hovedkrav skal således begge  

 være stiftet før fristdagen eller i mellemperioden, for at modregning kan  

 ske.
En undtagelse må også gøres, hvor mod- og hovedkrav er konnekse, dvs.  

 vedrører samme retsforhold.
Dette skyldes, at konneks modregning i  

 formueretlig henseende betragtes som en indsigelse og således har virkning  

 ex tunc, dvs. med tilbagevirkende kraft til det tidspunkt, hvor kravene  

 stod over for hinanden som modregnelige.
Se nærmere herom afsnit H om  

 modregning.
 Hovedreglen må også fraviges i det omfang, inddrivelsesmyndigheden må  

 siges at have givet afkald på sin ret.
Der kan ikke ske modregning, når det på grundlag af oplysningerne i  

 akkordmaterialet må lægges til grund, Er forholdet det, at inddrivelsesmyndigheden har modtaget dividende,  

 men er ubekendt med og ikke kunne være bekendt med en bestående  

 modregningsadgang, kan modregning alligevel finde  

 sted.
E.4.7.4 Manglende opfyldelse En tvangsakkord bortfalder ikke, fordi den ikke overholdes, men  

 skyldige akkordrater kan efter de sædvanlige regler inddrives fra det  

 tidspunkt, hvor de efter tvangsakkorden skulle betales.
Endvidere kan der  

 foretages modregning med forfaldne akkordrater i evt. krav, som skyldneren  

 måtte få på statskassen.
 Forfaldne, ubetalte akkordrater forrentes med den almindelige  

 morarentesats fra forfaldstidspunktet, og indtil betaling finder sted, jf.  

 rentelovens bestemmelser herom (p.t. diskontoen + 5 % p.a., jf. lovens §  

 5, stk. 1, jf. stk. 2).
Går en skyldner, der har opnået tvangsakkord, konkurs, inden  

 tvangsakkorden er opfyldt, har de fordringshavere, der er omfattet af  

 tvangsakkorden, krav på dividende i forhold til fordringernes beløb uden  

 hensyn til den ved tvangsakkorden skete nedskrivning, men med fradrag af  

 betalte akkordrater, jf.
KL § 195.
 Inddrivelsesmyndigheden skal derfor i tilfælde af skyldnerens konkurs  

 anmelde krav pr. fristdagen med fradrag af de betalte  

 akkordrater.
E.4.8 Indsigelse mod tvangsakkorden Skifterettens afgørelser under akkordforslagets behandling samt  

 skifterettens afgørelse om stadfæstelse af et akkordforslag kan med de  

 ovenfor nævnte undtagelser kæres til landsretten, jf.
KL § 248, stk. 2.  

 For afgørelser, der er truffet af skifteafdelingen i Sø- og Handelsretten  

 i København, sker kære til Østre Landsret, jf.
KL § 252, stk. 1.  

 Kærefristen er 2 uger, jf.
KL § 251, stk. 1.
 Landsretten kan dog ifølge KL § 251, stk. 2, undtagelsesvist tillade  

 kære efter kærefristens udløb i indtil 6 måneder, hvis ganske særlige  

 omstændigheder retfærdiggør, at kære ikke rettidigt har fundet sted.
En tvangsakkord kan ifølge KL § 194, stk. 1, på begæring af en  

 fordringshaver eller tilsynet ophæves af skifteretten, Ophævelse efter KL § 194, stk. 1, nr. 2, er bl.a. sket, hvor skyldneren  

 efter stadfæstelsen har foranlediget en af forudsætningerne for akkorden  

 ændret, jf.
UfR 1995, 802 ØLK.
 Før skifteretten træffer afgørelse om ophævelse, vil den dog indkalde  

 skyldneren, kreditorerne, tillidsmændene, kautionister for akkorden og et  

 eventuelt tilsyn til et møde i skifteretten.
E.4.9 Inddrivelsesmyndighedens krav om  

 yderligere materiale Konkurslovens krav i § 165 til akkordmaterialet vil ofte være et  

 utilstrækkeligt grundlag, når inddrivelsesmyndigheden skal bedømme en  

 akkords rimelighed.
Inddrivelsesmyndigheden må derfor om nødvendigt, og  

 såfremt materialet ikke allerede foreligger, senest i forbindelse med  

 anmeldelsen af krav anmode den eller de advokater, de tillidsmænd eller  

 den brancheforening, der bistår skyldneren ved tvangsakkorden, om at  

 fremsende følgende supplerende regnskabsmateriale mv.:
 Debitorfortegnelsen skal gennemgås for at konstatere, om der mod staten  

 foreligger krav, hvori der kan modregnes.
Debitorfortegnelsen kan erstattes af en erklæring om, hvorvidt der i  

 virksomheden er offentlige debitorer.
Erklæringen skal være udarbejdet af  

 den advokat, som forestår ordningen, eller den revisor, som har udarbejdet  

 akkordstatus mv., og skal angive debitors identitet samt kravets  

 størrelse.
 Fremgår årsagen til virksomhedens betalingsvanskeligheder ikke klart af  

 henvendelsen til kreditorerne, det fremsendte regnskabsmateriale eller af  

 tillidsmændenes redegørelse, skal den, der bistår skyldneren med  

 ordningen, afkræves supplerende oplysninger om årsagen til  

 betalingsvanskelighederne samt oplysning om, hvad man har foretaget i  

 virksomheden for at afhjælpe disse årsager.
Er den akkordsøgende en enkeltmandsvirksomhed, et interessentskab med  

 en eller flere personligt hæftende interessenter eller et kommanditselskab  

 med en personligt hæftende komplementar, skal der foreligge oplysning om  

 den eller de ansvarlige indehaveres private økonomiske forhold.
Herunder  

 skal det oplyses, om vedkommende er i besiddelse af private  

 pensionsordninger eller andre kapitalopsparinger mv. af ikke uvæsentlig  

 værdi.
Det skal endvidere fremgå, hvorvidt der foreligger særeje mv.
Det  

 bør i givet fald også oplyses, på hvilket tidspunkt indbetalinger på  

 sådanne pensionsordninger eller kapitalopsparinger har fundet sted.
Skal virksomheden videreføres, må der foreligge kommenterede drifts- og  

 likviditetsbudgetter for akkordens afviklingsperiode til belysning af, om  

 virksomheden har en reel mulighed for at fortsætte driften uden igen at  

 bringe sig i restance over for told- og skattemyndighederne.
Det må klart  

 fremgå af budgetterne, at virksomhedens likviditet er tilstrækkelig til,  

 at der kan foretages udlodning til de i akkordforslaget anførte  

 tidspunkter.
 Det må desuden fremgå af budgetterne, om der er taget hensyn til de  

 ændringer, som har været nødvendige i anledning af  

 betalingsvanskelighederne.
Kravet om budgetter kan dog fraviges for mindre virksomheder, hvis det  

 på anden måde sandsynliggøres, at tvangsakkorden kan gennemføres.
Det kan  

 fx ske ved fremlæggelse af andre former for drifts- og  

 likviditetsprognoser.
 Det gælder i øvrigt generelt, at kravet om yderligere akkordmateriale  

 kan fraviges, såfremt de ønskede oplysninger fremkommer ved fremlæggelse  

 af andet materiale eller på anden og lige så kvalificeret  

 vis.
E.4.10 Inddrivelsesmyndighedens vurdering af  

 forslaget Efter modtagelsen af regnskabsmaterialet og de krævede oplysninger må  

 inddrivelsesmyndigheden foretage en vurdering af det stillede  

 akkordforslag, herunder om aktiver og passiver er optaget i akkordstatus  

 med den korrekte værdiansættelse.
Ved værdiansættelsen må der være taget  

 hensyn til, om virksomheden skal videreføres eller ophøre.
 Kasse-, giro- og bankbeholdninger mv. må altid være optaget i status  

 med deres konstaterede indestående på opgørelsestidspunktet.
 Debitorbeholdningen skal være optaget med det fulde tilgodehavende.  

 Eventuelle afskrivninger og grundlaget herfor skal fremgå af  

 akkordstatus.
 Ved en videreførelse af en virksomhed skal aktiverne i almindelighed  

 ansættes til den værdi, de har ved fortsat løbende drift, medens værdien  

 ved ophør ofte vil være fastsat som den sandsynlige salgspris ved omgående  

 likvidation.
Værdiansættelsen kan være sket ud fra en vurdering af hver enkelt  

 genstand.
For varelageret kan værdiansættelsen være fremkommet ved, at man  

 er gået ud fra anskaffelsesprisen/fremstillingsprisen med et procentvist  

 afslag under hensyn til ukurante varer.
Skal virksomheden videreføres, bør  

 værdien af færdigvarelageret være optaget til mindst kostprisen, eventuelt  

 med et afslag for ukurante varer.
 For driftsmidler og inventar skal anføres, om der er ejendomsforbehold  

 eller andre rettigheder såsom pant, udlæg mv., der skal fradrages i  

 aktivernes vurderingssum.
 Foreligger der oplysninger om, at driftsmidler og inventar er udlejet  

 eller leaset, bør det undersøges, om der foreligger et egentligt  

 lejeforhold eller et skjult ejendomsforbeholdskøb, jf. § 6 i lov om  

 kreditaftaler (lov nr. 398 af 13. juni 1990 med senere ændringer).
Fast ejendom skal være optaget i status til handelsværdien eller den  

 offentlige vurdering.
Skal ejendommen ikke realiseres, kan det som  

 hovedregel ikke accepteres, at ejendommen optages i status med fradrag af  

 handelsomkostninger mv.
Derimod kan der ske nedskrivning til kontantværdi  

 ved beregning af kursværdi på sælgerpantebreve.
Inddrivelsesmyndigheden må  

 vurdere, om den foretagne nedskrivning er rimelig.
 Ejendommens behæftelser og seneste offentlige vurdering skal fremgå af  

 status.
For virksomheder med personlig hæftelse må der indhentes oplysning om  

 størrelsen af privat formue, værdien af privat indbo mv., hvis disse ikke  

 er medtaget i status eller foreligger oplyst i det øvrige materiale.
Er  

 værdien af disse aktiver af ikke uvæsentlig betydning, skal de medtages i  

 status.
 Samtlige aktiver skal i øvrigt underkastes en kritisk vurdering, og har  

 aktiverne en betydelig værdi, må det søges oplyst hos revisoren eller  

 advokaten, hvorledes værdiansættelsen har fundet sted, såfremt det ikke  

 klart fremgår af materialet.
 Fortegnelse over kreditorerne skal enten fremgå af akkordregnskabet  

 eller af bilag hertil.
Inddrivelsesmyndigheden skal endvidere foretage en kontrol af, om den  

 tilbudte akkorddividende er af mindst samme størrelse som  

 statusdividenden.
Er dette ikke tilfældet, skal inddrivelsesmyndigheden,  

 hvis det ikke fremgår af det foreliggende materiale, fremskaffe oplysning  

 om grunden hertil.
 Inddrivelsesmyndigheden skal i forbindelse med kontrollen af den  

 tilbudte dividende være opmærksom på muligheden for, at den tilbudte  

 dividende suppleres med udlodning af beløb, der hidrører fra udestående  

 fordringer, som tidligere har været antaget at være helt eller delvist  

 uerholdelige.
 Med henblik på en senere udlodning af sådanne beløb kan der oprettes en  

 opsamlings- og/eller udlodningskonto, hvorpå beløbene indsættes.
 Kontoen kan administreres af et tilsyn, der er beskikket af  

 skifteretten efter KL § 181, eller af skyldnerens revisor eller  

 pengeinstitut.
 Denne mulighed bør navnlig undersøges nærmere, når den tilbudte  

 dividende er på 25 %, og forholdene i øvrigt taler herfor.
Inddrivelsesmyndigheden skal også være opmærksom på, om der i øvrigt  

 foreligger forhold, der har indflydelse på regnskabet og dividenden, fx  

 omstødelige dispositioner, ulovlige anpartshaverlån eller  

 kautionsforpligtelser.
Er sådanne forhold til stede, skal det være oplyst,  

 hvorledes de er behandlet i regnskabet, og hvordan de påvirker dividenden.  

 Hvis skyldneren ikke har anmeldt en betalingsstandsning, bør  

 inddrivelsesmyndigheden for at få etableret en fristdag som hovedregel  

 kræve, at en betalingsstandsning anmeldes, eller at begæring om åbning af  

 tvangsakkordforhandling indgives.
Hensynet til en omstødelsesfrist vil i  

 sjældne tilfælde, hvor der ikke allerede er etableret en fristdag, kunne  

 gøre det nødvendigt at skride til indgivelse af en konkursbegæring, idet  

 skifterettens modtagelse af skyldnerens begæring om åbning af  

 tvangsakkordforhandling ikke kan afventes.
For moratorier skal inddrivelsesmyndigheden ved gennemgang af  

 akkordforslaget sikre sig, at der alene er tale om en henstandsordning for  

 det skyldige skatte- og afgiftsbeløb mv.
Der skal således beregnes og  

 betales sædvanlig rente efter reglerne i skatte- og  

 afgiftslovgivningen.
 Inddrivelsesmyndigheden skal endvidere ved gennemgangen af  

 regnskabsmaterialet være opmærksom på de anvendte vurderingsprincipper,  

 herunder om der er foretaget ændringer af disse principper, samt omfanget  

 af afskrivninger på aktiver inden for de seneste år og opskrivninger af  

 faste anlæg.
 Der bør ved vurderingen af akkordforslaget og de oplysninger, der i  

 øvrigt er fremlagt eller fremført, i reglen lægges vægt på en afvejning af  

 inddrivelsesmyndighedens ressourceforbrug på den ene side og den såvel  

 kortfristede som langsigtede restancesituation for skyldneren på den anden  

 side.
Vurderingen af akkordforslaget og de ledsagende oplysninger har til  

 formål at forvisse inddrivelsesmyndigheden om, at akkorden er realistisk,  

 dvs. kan gennemføres, og at skyldneren ikke blot vil opnå en stakket  

 frist, inden han atter er i økonomisk uføre og har pådraget sig restancer  

 til told- og skattemyndighederne.
En akkord, der udelukkende er  

 finansieret af den løbende drift, vil eksempelvis indeholde et  

 usikkerhedsmoment.
Hvis akkorden ud fra disse (og andre) betragtninger  

 synes urealistisk, bør akkordforslaget i reglen ikke tiltrædes.
Ligeledes kan omstændighederne ved skyldens pådragelse tillægges  

 betydning ved afgørelsen af, om akkordforslaget skal tiltrædes, og om en  

 dividende på under 25 % undtagelsesvist kan accepteres.
Det samme er  

 tilfældet ved forekomsten af ulovlige anpartshaver-/aktionærlån i  

 selskaber.
Med henblik på vurderingen af disse omstændigheder bør  

 inddrivelsesmyndigheden inddrage den viden, som fogeden og  

 revisionsafdelingen har opnået om skyldens opståen mv.
Nærer  

 inddrivelsesmyndigheden mistanke om, at ikke alle skyldnerens aktiver er  

 medtaget i statusoversigten, idet skyldneren formodes at have bragt disse  

 i ly for kreditorerne, bør der ske en granskning af de i egne systemer  

 registrerede oplysninger om skyldnerens aktiver.
Inddrivelsesmyndigheden kan også skele til, hvorledes andre kreditorer  

 forholder sig til akkordforslaget.
Disse kan tænkes at have kendskab til  

 omstændigheder, der taler imod en tiltrædelse.
Et pengeinstituts positive  

 indstilling til et akkordforslag vil i reglen være et positivt signal om  

 udsigten til akkordens gennemførelse; det kan dog tænkes, at  

 pengeinstituttet har sikret sig ved personlig kaution, jf.
KL § 191.
Det er vigtigt at varetage statskassens samlede interesser, og i  

 tilfælde, hvor Finansstyrelsen/Fiskeribanken tillige deltager i  

 akkordforhandlingerne, vil et samarbejde være nødvendigt.
Det er fx ikke  

 hensigtsmæssigt, at inddrivelsesmyndigheden ved at fastholde kravet på 25  

 % af en mindre skatte- eller afgiftsrestance tvinger  

 Finansstyrelsen/Fiskeribanken til at finansiere en forhøjet  

 dividendeprocent for øvrige kreditorer med et samlet tab for statskassen  

 til følge.
Se E.4.2.3 om KL § 161.
 Endelig skal bemærkes, at der ofte vil være fornuft i at forelægge  

 akkordforslaget for ligningsmyndigheden til udtalelse med henblik på en  

 afklaring af, om told- og skattemyndighederne besidder krav, som ikke  

 indgår i akkordforslaget, og hvis eksistens de med inddrivelse  

 beskæftigede medarbejdere ikke har kendskab til, jf. problemstillingen i  

 den i E.4.7.2 omtalte højesteretsdom i UfR 2001, 1023/2  

 HD.
E.4.11 Inddrivelsesmyndighedens  

 kompetence E.4.11.1 Deltagelse i skiftesamlinger Inddrivelsesmyndigheden bør i reglen lade sig repræsentere på det af  

 skifteretten berammede møde, hvor tvangsakkordforslaget behandles, og hvor  

 afstemning finder sted, jf.
KL § 169.
Såfremt inddrivelsesmyndigheden på dette møde bliver bekendt med  

 forhold, der bør medføre, at tvangsakkorden ikke stadfæstes, jf.
KL §§ 179  

 og 180, skal inddrivelsesmyndigheden om fornødent gøre indsigelse mod  

 stadfæstelsen.
Endvidere skal inddrivelsesmyndigheden tilkendegive sin  

 stilling til eventuelle forslag om anlæggelse af omstødelsessager.
Hvis inddrivelsesmyndigheden ikke kan tiltræde akkordforslaget, fx som  

 følge af omstændighederne omkring skyldens opståen, eller fordi der er  

 mistanke om, at skyldneren har bragt aktiver i ly for kreditorerne, bør  

 det overvejes at medbringe eget materiale til forelæggelse for  

 skifteretten, fx udskrifter fra egne systemer.
Man skal dog være opmærksom  

 på tavshedspligten i henhold til FVL § 27 og SSL § 37.
Inddrivelsesmyndigheden kan dog undlade at give møde, hvis man efter en  

 gennemgang af et fremsendt akkordforslag kan tiltræde forslaget og inden  

 mødet skriftligt har underrettet skyldnerens advokat herom.
Den skriftlige  

 tiltrædelse skal indeholde en fuldmagt til skyldnerens advokat eller de  

 udpegede tillidsmænd til, at de på inddrivelsesmyndighedens vegne kan  

 stemme for akkorden.
Inddrivelsesmyndigheden kan tillige undlade at give møde i  

 skifteretten, hvis man forinden mødet i skifteretten skriftligt har  

 underrettet skyldnerens advokat om, at man ikke kan stemme for  

 akkordforslaget.
En sådan afgørelse skal begrundes, og der skal samtidig  

 gives klageadgang til styrelsen eller, såfremt alene kommunen har et krav,  

 til regionen.
 Hvis skifteretten vil stadfæste en tvangsakkord, som  

 inddrivelsesmyndigheden ikke har kunnet tiltræde, bør skifteretten, hvis  

 det skønnes nødvendigt, anmodes om at beskikke et § 181-tilsyn, jf. herom  

 E.4.6.
E.4.11.2 Inddrivelsesinstrumenter i forbindelse  

 med en tvangsakkord Selv om en tvangsakkord er under forhandling, eller en tvangsakkord  

 stadfæstes, skal det vurderes, om virksomhedens afregningsperiode for moms  

 bør forkortes, jf.
ML § 62, stk. 1, jf.
OPKL § 11, stk. 1. Det samme  

 gælder for lønsumsafgift, jf.
LAL § 10, stk. 1, litra d.
For visse  

 punktafgifter, fx spiritusafgift og registreringsafgift af motorkøretøjer,  

 kan det også komme på tale at forkorte afgiftsperioden og  

 betalingsfristen, ligesom en eventuel toldkredit vil skulle inddrages, jf.  

 TDL § 33, stk. 2, 1. pkt.
 Modregning kan også ske i det omfang, det fremgår af E.4.7.3. Også  

 andre inddrivelsesinstrumenter såsom udlæg, subsidiært ægtefælleudlæg (for  

 personskatterestancer), lønindeholdelse mv. kan anvendes i forbindelse med  

 den inddrivelse, der uagtet akkordbestræbelserne som udgangspunkt skal ske  

 vedrørende krav, der falder uden for akkorden eller udgøres af forfaldne,  

 ubetalte akkordrater.
Lønindeholdelse, modregning og anden inddrivelse kan dog ikke foretages  

 for de før akkordforhandlingens åbning stiftede krav, der er sikret ved  

 uomstødeligt pant (herunder udlæg), og som derfor i det omfang, hvori  

 pantet ved dets realisation giver dækning for kravet, falder uden for  

 akkorden, jf.
KL § 158, stk. 2, nr. 1. Dette skyldes, at det, så længe  

 pantet ikke er realiseret, ikke kan siges med sikkerhed, hvor stor en del  

 af den pantesikrede fordring der bliver dækning for i pantet.
Den del, som  

 der ikke bliver dækning for, skal nedskrives til akkorddividenden.
Ved at  

 foretage fx lønindeholdelse eller modregning for den pantesikrede fordring  

 eller blot en del af denne opnår inddrivelsesmyndigheden at få fuld  

 dækning - og ikke blot akkorddividenden af det pågældende beløb - hvilket  

 er i modstrid med KL § 158, stk. 2, nr. 1.
 Som nævnt i E.4.7.1 kan udlæg i perioden fra akkordforhandlingens  

 åbning og indtil dens slutning ikke foretages for krav, der omfattes af  

 akkorden.
 Hvis inddrivelsesmyndigheden ud fra en samlet vurdering af  

 akkordforslagets indhold og omstændighederne ved skyldens opståen mv. kan  

 tiltræde akkordforslaget, bør der dog udvises tilbageholdenhed med at  

 anvende de gængse inddrivelsesinstrumenter, idet en sådan  

 individualforfølgning måske kan underminere akkorden.
Hvis på den anden side inddrivelsesmyndigheden ikke kan tiltræde  

 akkorden, og dette bl.a. skyldes den måde, hvorpå skylden er opstået, vil  

 en konkursbegæring også skulle overvejes for at stoppe yderligere  

 restancetilvækst, jf. dog KL § 25, stk. 2, hvorefter en konkursbegæring  

 bortfalder, hvis et akkordforslag stadfæstes.
En konkurs bør også  

 overvejes, hvis skyldneren ikke kan overholde akkorden eller atter bringer  

 sig i restance over for told- og skattemyndighederne.
I førstnævnte  

 tilfælde er en ophævelse efter § 194 også en mulighed.
I begge tilfælde  

 vil en konkurs bevirke, at inddrivelsesmyndighedens krav vil genopstå  

 efter den med de betalte akkordrater skete nedskrivning.
 Endelig skal inddrivelsesmyndigheden være opmærksom på KL § 191,  

 hvorefter der kan ske inddrivelse hos kautionister og andre, der hæfter  

 for skylden; se herom E.4.7.2.
E.4.11.3 Betingelser for tiltrædelse af et  

 forslag til tvangsakkord Inddrivelsesmyndigheden kan - uanset størrelsen af sit krav - tiltræde  

 både almindelige tvangsakkorder, likvidationsakkorder og  

 moratorieordninger, når Specielt for likvidationsakkorder gælder det yderligere, at Hvis det kan konstateres, at der foreligger omstødelige forhold, bør en  

 eventuel tiltrædelse af akkordforslaget i reglen af  

 inddrivelsesmyndigheden betinges af, at disse frivilligt frafaldes.
Hvis  

 ikke dette sker, bør der - hvis dette ikke allerede er sket - etableres en  

 fristdag med henblik på omstødelse, jf.
E.4.10; se nedenfor i E.4.11.5 om  

 forelæggelse for styrelsen.
Det er i alle tilfælde en konkret vurdering, om et fremsat  

 akkordforslag bør tiltrædes af inddrivelsesmyndigheden.
Omstændighederne  

 omkring skyldnerens pådragelse af skylden til told- og skattemyndighederne  

 kan tale imod en tiltrædelse af akkordforslaget, selv om dette i øvrigt  

 skønnes realistisk.
Se i øvrigt ovenfor i  

 E.4.10.
E.4.11.4 Samarbejde mellem told- og  

 skatteregionen og kommunen Kommunerne er bemyndiget til i alle tilfælde at træffe afgørelse i 1.  

 instans vedrørende fremsatte tvangsakkordforslag.
 I sager, hvor såvel told- og skatteregionen som kommunen har et krav,  

 der er omfattet af tvangsakkorden, skal told- og skatteregionen og  

 kommunen tage kontakt til hinanden med henblik på opnåelse af enighed i  

 forhold til vurderingen af det fremsatte tvangsakkordforslag.
Klage over kommunens og told- og skatteregionens fælles afgørelse skal  

 i givet fald ske til styrelsen.
Klagen skal fremsendes gennem told- og  

 skatteregionen.
 I øvrigt er told- og skatteregionen klageinstans for afgørelser truffet  

 af kommunen (personskat), hvorimod styrelsen er klageinstans for told- og  

 skatteregionens afgørelser.
Den pågældende kommunes skatteforvaltning skal underrettes, når en  

 skattepligtig opnår en akkord, idet fremførsel af et skattemæssigt  

 underskud skal begrænses, jf.
LL § 15, stk. 2, og PSL § 13a, stk. 1; jf.  

 ovenfor i E.4.7.2.
E.4.11.5 Forelæggelse for Told- og  

 Skattestyrelsen I de nedennævnte tilfælde skal akkordforslaget forelægges for Told- og  

 Skattestyrelsen:
 Spørgsmål om, hvorvidt inddrivelsesmyndigheden skal kræve omstødelse af  

 dispositioner, samt spørgsmål om, hvorvidt der skal gøres indsigelse mod  

 akkordens stadfæstelse, kan før skifteretsmødet forelægges styrelsen til  

 udtalelse.
E.4.12 Tvangsakkord i konkurs En skyldner, hvis bo er taget under konkursbehandling, kan anmode  

 skifteretten om at indkalde en skiftesamling til behandling af og  

 afstemning om et af ham fremsat akkordforslag.
 Reglerne herom findes i KL § 196. Ved sagens behandling finder reglerne  

 om tvangsakkord anvendelse med de af forholdets natur følgende ændringer  

 samt følgende yderligere begrænsninger:
Derudover er der det specielle ved en tvangsakkord i konkurs, at der  

 ikke udarbejdes særskilt status og ikke tilkaldes tillidsmænd.
Der kan i  

 stedet henvises til kurators opgørelse og erklæringer.
Desuden træder  

 konkursdekretets afsigelse i stedet for akkordforhandlingens åbning  

 (undtagen ved anvendelse af § 196, stk. 3 - se nedenfor), ligesom en  

 særskilt prøvelse af fordringer ikke finder sted, hvorfor afstemning  

 derfor først kan ske, når fordringerne er prøvet i konkursboet.  

 Sikkerhedsstillelse efter KL § 166, stk. 2, kommer i almindelighed heller  

 ikke på tale.
Tvangsakkord i konkurs forekommer sjældent, idet mulighederne for en  

 ordning med kreditorerne sædvanligvis vil være prøvet og udtømt på et  

 tidligere stadium.
En tvangsakkord i konkurs forekommer normalt kun, hvis  

 en skyldner under konkursbehandlingen får rådighed over midler, som ellers  

 ikke ville indgå i boet.
Mest praktisk er tvangsakkord under konkurs  

 måske, hvor familie eller venner stiller et beløb til rådighed for delvis  

 dækning af gælden på betingelse af en akkord.
 Så længe akkordforhandlingen vedvarer, skal bostyret kun foretage, hvad  

 der ikke tåler opsættelse, jf. § 196, stk. 3.
 Inddrivelsesmyndigheden skal ved en tvangsakkord i konkurs følge de  

 regler, der er fastsat vedrørende tvangsakkord uden for  

 konkurs.
E.5 Frivillig kreditorordning E.5.1 Generelt Konkursloven indeholder regler om henholdsvis betalingsstandsning,  

 konkurs, tvangsakkord og gældssanering.
 Disse former for insolvensbehandling er karakteriseret ved, at der kan  

 ske anmeldelse til skifteretten (betalingsstandsning) eller indsendes en  

 begæring til skifteretten (konkurs, tvangsakkord og gældssanering). Dette  

 bevirker, at skifteretten som en offentlig instans har indsigt i og  

 kontrol med den insolvensbehandling, der foretages.
 Øvrige karakteristika er, at der etableres en fristdag og - ved  

 konkurs, tvangsakkord og gældssanering - åbnes mulighed for  

 omstødelse.
Herudover bevirker anmeldelsen/begæringen nogle ret væsentlige indgreb  

 i både skyldnerens og kreditorernes rettigheder.
Skyldneren kan således  

 ikke mere frit råde over sine aktiver.
Kreditorerne er i et vist omfang  

 afskåret fra at udøve deres ret til individualforfølgning og bliver herved  

 mere eller mindre tvunget til at deltage i insolvensbehandlingen.
 Det er et hovedprincip i konkurslovens regler om insolvensbehandling,  

 at der skal ske en ligestilling mellem skyldnerens kreditorer.
 Anmeldelse/begæring til skifteretten er imidlertid ikke pligtig.  

 Skyldneren har derfor mulighed for at gennemføre en frivillig ordning med  

 kreditorerne uden anmeldelse/begæring til skifteretten, såfremt ingen  

 kreditor vil søge at skaffe sig dækning for sit tilgodehavende eller  

 modsætte sig ordningen i øvrigt.
 En af fordelene ved at undlade at foretage en anmeldelse eller indgive  

 en begæring er, at nødvendige og uopsættelige dispositioner kan  

 gennemføres hurtigt, idet de ikke skal forelægges for skifteretten eller  

 et beskikket tilsyn.
E.5.2 Administrationsgrundlaget Frivillige kreditorordninger er ikke lovregulerede, men bygger på en  

 frivillig aftale mellem en skyldner og dennes kreditorer.
 Skyldneren og kreditorerne har derfor som udgangspunkt mulighed for  

 indbyrdes at aftale en hvilken som helst ordning.
 Praksis har dog udviklet sig sådan, at de frivillige kreditorordninger  

 har samme indhold som tvangsakkorder og bygger på en analog anvendelse af  

 konkurslovens regler.
Denne type af frivillige kreditorordninger, som er baseret på  

 konkurslovens principper om tvangsakkorder, har som anvendelsesområde  

 virksomheder - såvel virksomheder uden personlig hæftelse (dvs. selskaber  

 mv.) som personligt drevne virksomheder - der enten ønsker en  

 rekonstruktion af deres finansielle forhold for derved at være i stand til  

 at fortsætte driften eller ønsker en afvikling af driften og i den  

 forbindelse ønsker en ordning med deres kreditorer.
Typisk vil der i  

 sidstnævnte tilfælde være tale om en likvidationsakkord for personligt  

 drevne virksomheder, idet virksomhedens indehaver i forbindelse med  

 virksomhedens afvikling ønsker den gæld, han netop personligt hæfter for,  

 reduceret i overensstemmelse med sin betalingsevne.
Hvis der derimod er tale om en fysisk person, der tidligere har drevet  

 virksomhed i personligt regi og ønsker en restance hidrørende fra denne nu  

 afviklede og afmeldte virksomhed nedskrevet, er det ikke reglerne om  

 akkordordninger, der finder anvendelse, men derimod reglerne om  

 eftergivelse og henstand, der beskrives indgående i afsnit E.7 samt i  

 korte træk nedenfor.
Har en sådan person flere væsentlige kreditorer ud  

 over told- og skattemyndighederne, kommer han ikke i betragtning til en  

 eftergivelse eller en henstand efter reglerne i kildeskatteloven og  

 opkrævningsloven, men i stedet må han henvises til med sine kreditorer at  

 indgå en kreditorordning baseret på konkurslovens regler om gældssanering.  

 Denne type af kreditorordninger er ikke genstand for behandling i dette  

 afsnit.
Se herom i stedet afsnit E.7.
 Når frivillige kreditorordninger omtales dette afsnit, er det således -  

 medmindre noget andret udtrykkeligt fremgår - de på reglerne om  

 tvangsakkord baserede kreditorordninger, der tænkes på.
 De hyppigst anvendte former for frivillige kreditorordninger er:
 De nævnte kreditorordninger kan kombineres, fx kan en procentvis  

 nedsættelse (almindelig akkord) kombineres med betaling af den ikke  

 akkorderede gæld i rater over eksempelvis 2 år.
 Inddrivelsesmyndighedens tiltrædelse af et forslag til en frivillig  

 kreditorordning er betinget af, at ordningen følger konkurslovens regler  

 om tvangsakkord.
 Ved lov nr. 825 af 19. december 1989 om ændring af forskellige skatte-  

 og afgiftslove mv. blev der indført regler, hvorefter der kan meddeles  

 eftergivelse eller henstand efter ansøgning fra en skyldner.
Reglerne følger konkurslovens bestemmelser om gældssanering.
Se om  

 reglerne E.7 og kort ovenfor.
Dog er der den væsentlige undtagelse, at de  

 finder anvendelse på såvel fysiske som juridiske personer, hvorimod  

 gældssanering efter konkursloven alene kan anvendes på fysiske  

 personer.
 Eftergivelse og henstand er endvidere ikke udelukket, selv om  

 skyldneren driver virksomhed, enten som en ny virksomhed for en person,  

 der tidligere har drevet en virksomhed, der har efterladt personen med den  

 restance, der nu ønskes eftergivet, eller i form af en eftergivelse efter  

 OPKL § 15, stk. 8, om tilstedeværelsen af ganske særlige forhold.  

 Gældssanering sigter derimod hovedsageligt mod lønmodtagere, pensionister  

 og andre ikke-erhvervsaktive personer samt tidligere erhvervsdrivende,  

 hvis virksomhed er blevet afviklet.
 Viser det sig ved behandling af skyldnerens ansøgning om eftergivelse  

 eller henstand, at han ikke udelukkende har gæld til told- og  

 skattemyndighederne, men at der er andre offentlige eller private  

 kreditorer af væsentlig betydning, må skyldneren henvises til at søge en  

 generel ordning, fx i form af en gældssanering (dog kun fysiske personer)  

 eller en frivillig kreditorordning (såvel fysiske som juridiske personer)  

 båret af gældssaneringsprincipperne.
 Hensigten med eftergivelses- og henstandsreglerne har ikke været at  

 ændre inddrivelsesmyndighedens adgang til at tiltræde frivillige  

 akkordordninger efter en analog anvendelse af konkurslovens regler om  

 tvangsakkord.
Inddrivelsesmyndighedens tiltrædelse af et forslag til vil således altid være betinget af, at ordningen følger konkurslovens  

 regler om tvangsakkord.
Tiltrædelse af et forslag til hvor der er andre væsentlige kreditorer end told- og  

 skattemyndighederne, vil være betinget af, at ordningen følger  

 konkurslovens regler om tvangsakkord samt eftergivelses- og  

 henstandsreglerne.
E.5.2.1 Stille betalingsstandsning Når inddrivelsesmyndigheden får forelagt et forslag til og hvor det af forslaget fremgår, at der ikke er anmeldt  

 betalingsstandsning til skifteretten, må inddrivelsesmyndigheden søge at  

 sikre statskassens interesser bedst muligt.
 Inddrivelsesmyndigheden bør således påse, at konkurslovens principper  

 følges.
Inddrivelsesmyndigheden bør endvidere undersøge, om en advokat eller  

 anden kompetent professionel rådgiver forestår ordningen.
Det bør sikres,  

 at den, der forestår ordningen, har det fornødne overblik over  

 virksomheden og er i stand til at styre de pengestrømme, der er i  

 virksomheden under den frivillige ordnings etablering, således at  

 stillingen mellem kreditorerne ikke forrykkes.
Den, der forestår  

 ordningen, bør som udgangspunkt have de samme beføjelser og pligter som et  

 beskikket tilsyn under en betalingsstandsning.
Inddrivelsesmyndigheden kan endvidere stille krav om, at virksomheden  

 stiller sikkerhed i form af bankgaranti eller anden lignende garanti for,  

 at der sker betaling af løbende skatter og afgifter, mens der foregår  

 forhandlinger om akkord, jf.
E.5.5.
 Det bør desuden tillægges vægt, om der foreligger omstødelige  

 dispositioner, samt om fortrinsberettigede krav angives og betales  

 rettidigt, eller om der er stillet sikkerhed herfor.
 Såfremt de ovennævnte forhold ikke i tilstrækkelig grad betrygger  

 inddrivelsesmyndigheden, må det overvejes at etablere en fristdag, idet  

 denne er afgørende i forbindelse med en evt.  

 omstødelse.
E.5.2.2 Frivillig likvidation En insolvent skyldners virksomhed afvikles sædvanligvis gennem en  

 konkursbehandling.
 Det kan dog også ske ved en frivillig likvidation.
Det er en forudsætning for en sådan ordning, at skyldnerens kreditorer  

 giver samtykke hertil.
Skyldnerens aktiver må herefter realiseres bedst  

 muligt til fordel for kreditorerne.
Skyldneren er ikke frigjort for den  

 del af skylden, som ikke dækkes af likvidationsprovenuet.
For denne del må  

 der derfor etableres en afdragsordning.
 Konstateres det ved likvidation efter reglerne i aktie- og  

 anpartsselskabslovene (likvidation af solvente selskaber), at selskabet er  

 insolvent, skal likvidator indkalde til generalforsamling til beslutning  

 om indgivelse af konkursbegæring.
 Kravet om indgivelse af konkursbegæring kan dog fraviges, såfremt  

 samtlige kreditorer samtykker i en frivillig likvidation af selskabet.
Det er alment accepteret af skifteretten, at selskaber likvideres i ly  

 af en anmeldt betalingsstandsning.
Det er begrundet i, at omkostningerne  

 herved formindskes, samt at der sker en hurtigere udlodning til  

 kreditorerne.
Inddrivelsesmyndighedens tiltrædelse af en frivillig likvidation er  

 betinget af, at ordningen følger konkurslovens regler, jf.
E.5.6.4.1.
 Følges disse regler ikke, vil inddrivelsesmyndigheden i reglen ikke  

 kunne medvirke til ordningen, og inddrivelsesmyndigheden må i sådanne  

 tilfælde søge at sikre statskassens interesser bedst muligt.
 Ved en frivillig likvidation efter konkurslovens regler skal krav, der  

 har fortrinsret i tilfælde af konkurs, anerkendes som fortrinsberettigede,  

 og uomstødelige udlæg skal betales til udlægshaveren med provenuet fra det  

 realiserede pant.
 Er der flere hæftelser i samme pant, skal provenuet fordeles blandt  

 disse i prioritetsorden.
 Ved afgørelsen af, om inddrivelsesmyndigheden skal tiltræde en  

 frivillig likvidation af en personligt ejet virksomhed, skal man være  

 opmærksom på, at reglerne i LL § 15, stk. 2, jf. stk. 3, og PSL § 13a,  

 stk. 1, jf. stk. 5, der begrænser fremførsel af underskud bl.a. ved  

 opnåelsen af tvangsakkorder og frivillige akkorder, ikke finder anvendelse  

 på en frivillig likvidation, jf. nedenfor i E.5.4.2.9.
Ved afgørelsen af, om frivillig afvikling af aktiverne i et aktie-  

 eller anpartsselskab skal tiltrædes, skal man ligeledes være opmærksom på  

 muligheden for underskudsfremførsel.
Tiltrædes afviklingen, bør  

 tiltrædelsen betinges af, at selskabet opløses og slettes fra  

 registreringen i Erhvervs- og  

 Selskabsstyrelsen.
E.5.2.3 Frivillig akkord En frivillig akkord er en aftale mellem skyldneren og dennes  

 kreditorer, hvorefter disse eftergiver en del af deres tilgodehavende.
 En frivillig akkord kan have til formål, at virksomheden efter  

 saneringen af økonomien fortsætter.
 Det kan også være formålet, at virksomheden likvideres.
 Tiltrædes en frivillig akkord, er kreditor bundet af ordningen, og  

 skyldneren frigøres for den del af den anmeldte skyld, som ikke bliver  

 dækket af akkorddividenden.
 Skylden opgøres pr. skæringsdagen (se herom  

 E.5.6.5 ).  

 Er der anmeldt en betalingsstandsning, vil skæringsdagen normalt være den  

 dag, skifteretten modtog anmeldelsen (dvs. fristdagen). Eventuelle senere  

 konstaterede krav vedrørende tiden forud for skæringsdagen er ikke  

 omfattet af akkorden og skal betales fuldt ud.
Inddrivelsesmyndighedens tiltrædelse af en frivillig akkord skal altid  

 betinges af, at ordningen følger konkurslovens regler om tvangsakkord, og  

 ved en likvidationsakkord for en virksomhed med personlig hæftelse skal  

 tillige de for eftergivelse og henstand gældende retningslinier være  

 opfyldt.
Se om disse henholdsvis  

 E.4  og  

 E.7 .
 Det betyder for ordninger, der ikke skal bedømmes efter  

 retningslinierne for eftergivelse og henstand, at der skal tilbydes mindst  

 25% i dividende.
 Inddrivelsesmyndigheden kan således alene undtagelsesvist, og kun hvis  

 der foreligger ganske særlige grunde, tiltræde frivillige akkorder med en  

 dividende på under 25%, jf. analogien af KL § 161 og nedenfor i  

 E.5.5  og  

 E.5.6.4.2 .
Yderligere betingelser for inddrivelsesmyndighedens tiltrædelse af en  

 frivillig akkord er, Betingelserne er mere uddybende beskrevet i  

 E.5.6.4.2.
 Er disse betingelser ikke opfyldt, vil inddrivelsesmyndigheden ikke  

 kunne medvirke til ordningen, og inddrivelsesmyndigheden må i sådanne  

 tilfælde søge at sikre statskassens interesser bedst muligt.
 Den, der forestår akkordordningen, skal bekræfte, at betingelserne for  

 tiltrædelse er opfyldt.
Efter konkurslovens regler skal krav, der har fortrinsret i tilfælde af  

 konkurs, anerkendes som fortrinsberettigede, og uomstødelige udlæg skal  

 betales med pantets fulde værdi.
Er der flere hæftelser i samme pant, skal  

 provenuet fordeles blandt disse i prioritetsorden.
 Reglerne i LL § 15, stk. 2, jf. stk. 3, og PSL § 13a, stk. 1, jf. stk.  

 5, begrænser fremførsel af underskud bl.a. ved opnåelsen af tvangsakkorder  

 og frivillige akkorder.
E.5.2.4 Moratorium Et frivilligt moratorium er en aftale mellem skyldneren og dennes  

 kreditorer, hvorefter disse helt eller delvis giver udsættelse med  

 betaling af gælden.
Ordningen har kun ringe praktisk betydning, idet der  

 sker en betalingsudsættelse, men ingen nedskrivning af gælden.
Et  

 moratorium kombineres derfor ofte med en almindelig akkord.
 En moratorieordning må højst løbe over 3 år.
Inddrivelsesmyndighedens tiltrædelse af et frivilligt moratorium skal  

 altid betinges af, at ordningen følger konkurslovens regler om moratorium,  

 jf.
E.5.6.4.3.
 Følges disse regler ikke, vil inddrivelsesmyndigheden ikke kunne  

 medvirke til ordningen, og inddrivelsesmyndigheden må i sådanne tilfælde  

 søge at sikre statskassens interesser bedst muligt.
 Efter konkursloven skal krav, der i tilfælde af konkurs har fortrinsret  

 frem for almindelige krav, samt fortrinsberettigede krav, herunder  

 gældsforpligtelser, som skyldneren måtte have pådraget sig under en  

 eventuel betalingsstandsning med tilsynets samtykke, holdes uden for  

 ordningen.
 Den del af en pantefordring, for hvilken der er dækning i pantet, skal  

 holdes uden for ordningen.
E.5.2.5 Øvrige karakteristika En frivillig kreditorordning er kun bindende for de kreditorer, der  

 tiltræder ordningen, idet der er tale om en aftale mellem skyldneren og  

 dennes kreditorer.
 Det er en forudsætning, for at inddrivelsesmyndigheden vil kunne  

 medvirke til en sådan ordning, at samtlige kreditorer tiltræder.
 Som hovedregel forestås en frivillig kreditorordning af en advokat  

 eller en brancheforening.
 Etableringen af en frivillig kreditorordning sker ved, at skyldneren  

 henvender sig til en advokat/brancheforening, som herefter udarbejder det  

 egentlige forslag til en kreditorordning og forestår forhandlingerne med  

 kreditorerne.
 Det er som regel også advokaten mv., der forestår udlodningen, når der  

 er etableret en frivillig kreditorordning.
I tilfælde af væsentlig misligholdelse af en tiltrådt frivillig  

 kreditorordning bortfalder ordningen, og den fulde skyld forfalder til  

 betaling og skal søges inddrevet.
Ordningen bortfalder ligeledes, hvis det  

 senere viser sig, at der er afgivet urigtige eller vildledende  

 oplysninger, som har haft afgørende betydning for tiltrædelsen af  

 ordningen, eller hvis afgørende forudsætninger for tiltrædelsen ikke har  

 været til stede.
E.5.2.6 Forældelse Det bemærkes, at en frivillig kreditorordning, hvori fordringen er  

 optaget, som udgangspunkt vil være et særligt retsgrundlag, der efter  

 1908-lovens § 1, stk. 2, udelukker den 5-årige forældelse.
Udsendelse af  

 kreditorliste vil efter omstændighederne kunne have samme virkning.  

 Forældelsen vil i disse tilfælde i stedet ske efter 20 år, jf.
DL  

 5-14-4.
E.5.3 Anmeldelse af krav Anmeldelse af krav skal ske over for den, der forestår ordningen, og  

 som bistår skyldneren med etablering af akkorden.
De anmeldte krav skal  

 opgøres med morarenter mv. pr. fristdagen/skæringstidspunktet.
Anmeldelsen  

 udfærdiges i to eksemplarer, hvoraf det ene skal returneres med påtegning  

 om modtagelse.
 Kan kravet ikke opgøres endeligt, skal anmeldelsen foretages foreløbigt  

 med forbehold for senere ændringer af kravet.
 Ved anmeldelsen af kravet kan den, der forestår ordningen, eventuelt  

 oplyses om, hvilket materiale der kræves, for at inddrivelsesmyndigheden  

 kan tage stilling til akkordordningen.
 Der gøres i anmeldelsen opmærksom på, at inddrivelsesmyndigheden ikke  

 hermed har tiltrådt den foreslåede frivillige kreditorordning, medmindre  

 inddrivelsesmyndigheden efter de foreliggende oplysninger allerede på  

 anmeldelsestidspunktet kan tiltræde denne.
Det skal i anmeldelsen stå, at der ikke skal beregnes moms, hvis  

 overdragelsen af boets aktiver sker som led i en overdragelse af  

 virksomheden eller en del af denne, og den nye indehaver er registreret  

 hos ToldSkat (jf.
ML § 8, stk. 1).
E.5.3.1 Frivillig akkord E.5.3.1.1 Simple krav Skyldige skatte- og afgiftsbeløb mv., som er stiftet før det aftalte  

 skæringstidspunkt/fristdagen, anmeldes som simple krav, medmindre sådanne  

 krav helt eller delvist er sikret ved uomstødelige udlæg eller anden  

 sikkerhedsstillelse.
I anmeldelsen henvises til de lovområder, de skyldige  

 beløb vedrører.
Endvidere opdeles kravet, således at det fremgår, hvilke  

 perioder mv. det omfatter.
E.5.3.1.2 Fortrinsberettigede krav Krav, der har fortrinsret frem for almindelige krav i tilfælde af  

 konkurs, falder uden for akkorden.
 Det skal derfor i anmeldelsen tilkendegives, såfremt krav vedrørende  

 tiden efter det aftalte skæringstidspunkt/fristdagen er  

 fortrinsberettigede krav.
 Hvis sådanne krav endnu ikke kan opgøres, skal det i anmeldelsen  

 anføres, at kravene ikke er omfattet af akkorden og derfor skal betales  

 rettidigt og fuldt ud.
E.5.3.1.3 Udlæg/pant Pantefordringer skal holdes uden for den frivillige akkord i det  

 omfang, pantet strækker til.
Fastsættelse af pantets værdi kan i  

 tvivlstilfælde foretages af en uvildig branchekyndig vurderingsmand.
 Pantets værdi skal som minimum fastsættes til den værdi, som aktivet  

 ville have i tilfælde af tvangsrealisation, men med fradrag af de herved  

 påløbne omkostninger.
 Skyldige beløb for tiden indtil skæringstidspunktet/fristdagen, der  

 helt eller delvist er sikret ved uomstødeligt udlæg, falder uden for  

 akkorden.
 I anmeldelsen angives dog krav, for hvilke der er foretaget udlæg.
 Opmærksomheden skal henledes på, at det provenu, der indkommer ved salg  

 af de aktiver, hvori der er foretaget et uomstødeligt udlæg, skal  

 indbetales til inddrivelsesmyndigheden.
 Kan akkordforslaget tiltrædes, bemyndiges inddrivelsesmyndigheden til  

 at frafalde eventuelle udlæg, som ville bortfalde i tilfælde af  

 konkurs.
E.5.3.1.4 Renter Ved anmeldelsen beregnes renter af den simple fordring indtil  

 skæringstidspunktet/fristdagen.
E.5.3.1.5 Bøder Bødekrav for overtrædelse af skatte- og afgiftslovgivningen vil som  

 udgangspunkt være omfattet af akkorden.
Bødekrav stiftes ved den strafbare  

 handlings foretagelse, jf.
UfR 1993, 802 ØLD.
 Bødens størrelse, også set i forhold til de øvrige kravs størrelse,  

 aktualiteten af det strafbare forhold samt overtrædelsens omfang kan føre  

 til, at forslaget til en frivillig akkord ikke kan  

 tiltrædes.
E.5.3.2 Frivillig  

 likvidation/likvidationsakkord E.5.3.2.1 Simple krav Skyldige skatte- og afgiftsbeløb mv., som er stiftet før det aftalte  

 skæringstidspunkt/fristdagen, anmeldes som simple krav.
I anmeldelsen  

 henvises til de lovområder, de skyldige beløb vedrører.
Endvidere opdeles  

 kravet, således at det fremgår, hvilke perioder mv. det  

 omfatter.
E.5.3.2.2 Fortrinsberettigede krav De skatte- og afgiftskrav, som virksomheden ved sin fortsatte drift  

 (indtil ophør) skal udrede, anmeldes som fortrinsberettigede krav.
Det  

 gælder også krav, der fremkommer ved realisation af driftsmidler,  

 varelager mv.
Hvis sådanne krav endnu ikke kan opgøres, skal det i  

 anmeldelsen anføres, at kravene er fortrinsberettigede og derfor skal  

 betales rettidigt.
E.5.3.2.3 Udlæg I anmeldelsen angives krav, for hvilke der er foretaget udlæg.  

 Fyldestgørelsen af disse krav sker uafhængigt af likvidationen og i det  

 omfang, pantet giver dækning.
 Opmærksomheden skal henledes på, at det ved salg af de udlagte aktiver  

 indkomne provenu skal indbetales til inddrivelsesmyndigheden.
 Simple krav nedskrives herefter med det indkomne  

 beløb.
E.5.3.2.4 Renter Ved anmeldelsen beregnes renter af simple fordringer indtil  

 fristdagen/skæringstidspunktet.
 Der tages forbehold for yderligere rentekrav vedrørende tiden fra  

 fristdagen/skæringstidspunktet, indtil betaling (udlodning) sker, hvis  

 boet giver fuld dækning.
 Renter af fortrinsberettigede krav følger hovedkravets  

 stilling.
E.5.3.3 Moratorium E.5.3.3.1 Krav, der er omfattet af  

 moratoriet Skyldige skatte- og afgiftsbeløb mv., som er stiftet før  

 skæringstidspunktet/fristdagen, anmeldes med henvisning til de lovområder,  

 de skyldige beløb vedrører.
Endvidere opdeles kravet, således at det  

 fremgår, hvilke perioder det omfatter.
 Eventuelle senere konstaterede krav vedrørende tiden efter  

 skæringstidspunktet/fristdagen er ikke omfattet af moratoriet og skal  

 betales til forfaldstidspunktet.
 Skyldige bøder for overtrædelse af skatte- og afgiftslovgivningen kan  

 omfattes af moratoriet på betingelse af, at moratoriet er afsluttet inden  

 udløbet af forældelsesfristen, jf. § 97a, stk. 1, i straffeloven samt  

 kapitel       C .
 Er der aftalt en senere skæringsdag, beregnes renter til denne  

 dag.
E.5.3.3.2 Krav, der skal holdes uden for  

 moratoriet De skatte- og afgiftskrav, som virksomheden skal udrede vedrørende en  

 eventuel betalingsstandsningsperiode, anmeldes med henvisning til de  

 lovområder, de skyldige beløb vedrører.
Endvidere opdeles kravet, således  

 at det fremgår, hvilke perioder det omfatter.
 Hvis sådanne krav endnu ikke kan opgøres, skal det i anmeldelsen  

 anføres, at kravene ikke er omfattet af ordningen og skal betales  

 rettidigt.
 Skyldige skatte- og afgiftsbeløb mv. for tiden indtil  

 skæringstidspunktet/fristdagen, for hvilke der er foretaget uomstødeligt  

 udlæg, vil ikke kunne omfattes af en moratorieordning.
 De skatte- og afgiftskrav, der påløber under moratoriet og efter  

 skæringstidspunktet/fristdagen, er ikke omfattet af ordningen, men skal  

 angives og betales rettidigt og løbende.
I anmeldelsen angives krav, for hvilke der er foretaget uomstødeligt  

 udlæg.
Fyldestgørelsen af disse krav skal ske uafhængigt af  

 moratorieordningen.
 I anmeldelsen skal der gøres opmærksom på, at renter af krav, der er  

 omfattet af moratorieordningen, beregnes efter de i skatte- og  

 afgiftslovgivningen til enhver tid gældende regler, samt at sådanne renter  

 betales fuldt ud.
 Endelig gøres der i anmeldelsen opmærksom på, at anmeldelsen ikke kan  

 betragtes som en tiltrædelse af den foreslåede  

 ordning.
E.5.4 Materiale, som kræves fremlagt E.5.4.1 Krav til materialet For at kunne tage stilling til et forslag til en frivillig akkord eller  

 et moratorium skal der foreligge det samme materiale, som ifølge  

 konkursloven skal foreligge ved en tvangsakkord.
Det vil sige, at der skal foreligge Materialet til bedømmelse af en frivillig likvidation eller en  

 likvidationsakkord bør i vidt omfang være det samme med de undtagelser,  

 som følger af forholdets natur.
 Da det efter konkurslovens bestemmelser påkrævede materiale ofte kan  

 være et utilstrækkeligt grundlag til at bedømme en frivillig  

 kreditorordnings rimelighed, må inddrivelsesmyndigheden anmode om  

 yderligere regnskabsmateriale i form af:
 Ovennævnte materiale skal dog ikke indhentes, såfremt man ud fra det  

 allerede fremlagte materiale kan se, at en frivillig kreditorordning ikke  

 kan tiltrædes.
 Er der kun udarbejdet driftsregnskab og status for det sidste  

 regnskabsår, vil kravet om driftsregnskab og status for tidligere år kunne  

 fraviges.
Endvidere kan kravet om budgetter fraviges for mindre virksomheder, der  

 ikke har mulighed for at udarbejde sådanne, hvis det på anden måde  

 sandsynliggøres, at kreditorordningen kan gennemføres.
Det kan fx ske ved  

 fremlæggelse af andre former for drifts- og likviditetsprognoser.
Status pr. fristdagen skal være udarbejdet af en statsautoriseret eller  

 registreret revisor og indeholde samme oplysninger som en statusoversigt,  

 jf.
KL § 165, stk. 2.
 Fremgår årsagen til virksomhedens betalingsvanskeligheder ikke klart af  

 det fremsendte regnskabsmateriale, skal de, der bistår skyldneren med  

 ordningen, afkræves supplerende oplysninger om årsagen til  

 betalingsvanskelighederne samt oplysning om, hvad man har foretaget eller  

 vil foretage i virksomheden for at overvinde likviditetskrisen.
Den udarbejdede status pr. fristdagen skal være forsynet med påtegning  

 - for aktie- og anpartsselskaber en beretning - fra den revisor, der har  

 udarbejdet den.
Påtegningen/beretningen bør indeholde oplysning om,  

 hvorvidt der foreligger forhold, der har indflydelse på regnskabet og  

 dividenden, fx omstødelige dispositioner og kautionsforpligtelser.  

 Endvidere skal det fremgå, hvorledes disse forhold er behandlet i  

 regnskabet.
 Regnskabet skal være underskrevet.
 Er der tale om en frivillig likvidation, skal status pr. fristdagen -  

 foreløbigt likvidationsregnskab - vise, hvor meget der forventes at blive  

 i dividende til kreditorerne.
 Kreditorfortegnelsen skal indeholde hver enkelt fordringshavers navn og  

 adresse, de enkelte fordringers størrelse og eventuelle fortrinsstilling  

 samt sikkerhed, ligesom fordringer, som skyldneren bestrider, skal opføres  

 med bemærkning herom, jf. herved KL § 165, stk. 2, nr. 2.
 Debitorfortegnelsen skal gennemgås for at konstatere, om der mod staten  

 foreligger krav, hvori der kan modregnes.
Debitorfortegnelsen kan erstattes af en erklæring om, hvorvidt der i  

 virksomheden er offentlige debitorer.
Erklæringen skal være udarbejdet af  

 den advokat, som forestår ordningen, eller den revisor, som har udarbejdet  

 status mv., og skal angive debitors identitet samt kravets størrelse.
Ved forslag til frivillig akkord eller moratorium må det klart fremgå  

 af de fremlagte budgetter, at virksomheden har en reel mulighed for at  

 fortsætte driften uden igen at bringe sig i restance over for told- og  

 skattemyndighederne.
Det må endvidere fremgå, at virksomhedens likviditet  

 er tilstrækkelig, til at der kan foretages udlodning til de anførte  

 tidspunkter, samtidig med at løbende skatter, herunder tillige  

 forskudsskatter på grundlag af en realistisk forskudsregistrering, og  

 afgifter betales rettidigt.
Resultat- og likviditetsbudgetter må derfor  

 gennemgås med henblik på at sikre, at det budgetterede resultat fremkommer  

 ved reelle driftsmæssige forbedringer, fx nedsættelse af  

 driftsomkostningerne eller en forøget omsætning, og for i øvrigt at  

 vurdere, om omkostninger samt likviditet forekommer realistiske.
 Det må således af budgetterne fremgå, at der er taget hensyn til de  

 ændringer, som har været nødvendige i anledning af  

 betalingsvanskelighederne.
 Hvis følgende oplysninger ikke fremgår af det ovenfor nævnte materiale,  

 skal de fremskaffes:
Det gælder generelt, at kravet om yderligere regnskabsmateriale kan  

 fraviges, hvis der ved fremlæggelse af andet materiale eller på anden og  

 lige så kvalificeret måde fremkommer de ønskede oplysninger.
Er der  

 således ved forslag til moratorium kun udarbejdet driftsregnskab og status  

 for det sidste regnskabsår, vil kravet om materiale for tidligere år kunne  

 fraviges.
E.5.4.2 Aktivposter i akkordstatus E.5.4.2.1 Generelt Er der tale om frivillig akkord eller moratorium, skal aktiverne være  

 vurderet af uvildige tillidsmænd efter de principper, der er gældende for  

 tvangsakkord i konkursloven.
Det skal således klart fremgå af materialet,  

 hvorledes værdiansættelsen af aktiverne har fundet sted, herunder om den  

 er sket med henblik på videreførelse eller ophør af skyldnerens  

 virksomhed.
 Reguleringer i forhold til den bogførte værdi som følge af foretagne  

 afskrivninger mv. skal fremgå af status.
E.5.4.2.2 Fast ejendom Ved almindelig akkord og moratorium skal fast ejendom være optaget til  

 handelsværdien med angivelse af ejendommens offentlige vurdering og  

 aktuelle pantehæftelser og oplysning om eventuelt ejerpant og  

 underliggende gældsforhold.
Skal ejendommen ikke realiseres som led i  

 akkorden, kan det ikke accepteres, at ejendommen optages i status med  

 fradrag af handelsomkostninger.
 Ved likvidationsakkord og likvidation skal fast ejendom altid  

 realiseres, hvorfor det accepteres, at handelsomkostninger  

 fradrages.
E.5.4.2.3 Maskiner og inventar Ved almindelig akkord og moratorium skal maskiner og inventar optages  

 til den værdi, som aktiverne har for virksomheden ved fortsat drift.
 Ved likvidationsakkord og likvidation skal maskiner og inventar optages  

 med værdien ved realisation.
E.5.4.2.4 Debitorer Debitorbeholdningen skal være optaget med det fulde tilgodehavende.  

 Såfremt der er foretaget nedskrivninger som følge af konstaterede eller  

 forventede tab på debitorer, skal grundlaget/begrundelsen herfor fremgå af  

 akkordstatus.
E.5.4.2.5 Varelagre Ved almindelig akkord og moratorium skal varelageret optages til den  

 værdi, aktivet har for virksomheden ved fortsat drift.
 Ved likvidationsakkord og likvidation skal varelageret optages med  

 værdien ved realisation.
E.5.4.2.6 Likvide beholdninger Kasse-, bank- og girobeholdninger skal være optaget i status med  

 værdien på fristdagen/skæringstidspunktet.
E.5.4.2.7 Privat løsøre For virksomheder med personlig hæftelse skal værdien af privat løsøre  

 medtages i status, såfremt disse aktiver repræsenterer en væsentlig  

 økonomisk værdi.
E.5.4.2.8 Goodwill Værdien af goodwill bør kræves optaget i akkordstatus, såfremt den  

 udgør en væsentlig værdi.
E.5.4.2.9 Underskudsfremførsel Opmærksomheden henledes på reglerne i LL § 15, stk. 2, jf. stk. 3, og  

 PSL § 13a, stk. 1, jf. stk. 5, der begrænser fremførsel af underskud bl.a.  

 ved gennemførelsen af frivillige akkorder, jf. tillige E.5.2.3. Forskuds-  

 og ligningsmyndigheden skal derfor underrettes om gennemførte  

 akkorder.
Disse regler finder dog ikke anvendelse på frivillige likvidationer, da  

 skyldneren ikke er frigjort for den del af skylden, som ikke dækkes af  

 likvidationsprovenuet, jf.
E.5.2.2.
E.5.4.3 Passivposter i akkordstatus Fordringer skal være anført med de skyldige beløb.
Kautions- og vekselforpligtelser må kun være medtaget i det omfang, de  

 er krævet indfriet inden det vedtagne akkordforslags dato.
Gældsposter til  

 aktie- eller anpartshavere, familiemedlemmer eller andre nærstående bør  

 undersøges særskilt og kan kun medtages, såfremt gældsforholdet er reelt.  

 Fremtidige driftsudgifter kan ikke medtages som passivposter.
E.5.5 Inddrivelsesmyndighedens vurdering af  

 forslaget Når inddrivelsesmyndigheden modtager en anmodning om at tiltræde en  

 frivillig kreditorordning, bør inddrivelsesmyndigheden hurtigt skaffe sig  

 et overblik over sagens omfang og vurdere den akkordsøgende virksomhed  

 (skyldner).
 Det indebærer bl.a., at inddrivelsesmyndigheden konstaterer, om den  

 frivillige kreditorordning ønskes med henblik på fortsat drift af  

 virksomheden eller dennes ophør.
 Det bør tillige undersøges, om virksomheden har anmeldt  

 betalingsstandsning, og om alt relevant materiale og øvrige oplysninger  

 til vurdering af akkordforslaget er modtaget.
 Disse oplysninger skal sammen med inddrivelsesmyndighedens øvrige  

 kendskab til virksomheden danne grundlag for inddrivelsesmyndighedens  

 afgørelse.
Inddrivelsesmyndighedens sagsbehandler bør bl.a. undersøge de aktuelle  

 data i myndighedens egne edb-systemer.
For at skaffe sig et kendskab til  

 virksomheden og omstændighederne omkring skyldens opståen bør  

 sagsbehandleren endvidere gennemse restancesagen og kontakte den  

 pågældende foged, der har med inddrivelsen af restancen at gøre.
Det kan  

 også tænkes, at myndighedens revisions-, kontrol- eller lovafdeling samt  

 journalsystemet besidder oplysninger om virksomheden.
Hvis der i forvejen  

 er en sag med virksomheden, kan de pågældende sagsbehandlere måske også  

 bidrage med oplysninger.
Ved at granske egne oplysninger (heriblandt  

 regnskaber, opgørelser mv.) om virksomhedens aktiver mv. vil  

 inddrivelsesmyndigheden bl.a. have mulighed for at foretage en vurdering  

 af, om eventuelle omstødelige dispositioner er foretaget af virksomheden,  

 og sammenholde denne vurdering med de oplysninger, virksomheden selv er  

 fremkommet med.
Den vurdering, der skal foretages, er grundlæggende den samme som  

 vurderingen af et forslag til tvangsakkord.
Dog er der den forskel, at en  

 fristdag ikke nødvendigvis er etableret i forbindelse med en anmodning om  

 en frivillig kreditorordning, jf. nedenfor.
Hvis det kan konstateres, at der er anmeldt betalingsstandsning,  

 medfører konkurslovens regler, at kreditorerne bl.a. er afskåret fra at  

 foretage udlæg og modregning på tværs af fristdagen, jf.
KL § 16.
Hvis der derimod ikke er anmeldt betalingsstandsning, er der behov for  

 en hurtig vurdering af, om akkordforslaget synes seriøst og realistisk.  

 Ved denne stille betalingsstandsning må regionen/kommunen derfor være  

 opmærksom på, at der kan ske en forrykkelse af kreditorernes stilling, og  

 derfor kan det eventuelt være påkrævet at få etableret en fristdag.
Hvis  

 på den anden side virksomhedens økonomiske situation synes enkel og  

 overskuelig, kan tabsbegrænsningsovervejelser føre til, at der ikke kræves  

 anmeldelse af betalingsstandsningen.
 Herudover bør opmærksomheden være henledt på, at de fremlagte  

 regnskaber er forsynet med påtegning - for aktie- og anpartsselskaber en  

 beretning - fra den revisor, der har udarbejdet dem.  

 Påtegningen/beretningen bør indeholde oplysning om, hvorvidt der har været  

 foretaget revision, og om det er konstateret, at de opførte beholdninger  

 er til stede.
Ved vurdering af forslag til likvidation gælder det generelt, at  

 værdiansættelse af aktiverne skal være skønnede  

 realisationsværdiansættelser, som de forventes at ville blive ved en rolig  

 afvikling af virksomheden.
Størrelsen af forventede udbetalinger samt  

 størrelsen af eventuelle sælgerpantebreve skal være oplyst.
I forbindelse med en almindelig akkord må der særlig lægges vægt på, om  

 virksomheden kan antages at være i stand til at fortsætte efter  

 gennemførelse af akkorden, eller om en likvidation eller konkurs må  

 foretrækkes, særlig for at undgå yderligere tab for det offentlige.
Der  

 skal derfor ske en vurdering af de enkelte elementer i akkordforslaget, og  

 om dette bakkes op af relevant materiale, der dels viser den aktuelle  

 økonomiske situation, dels giver et troværdigt billede af den fremtidige.  

 Det skal med andre ord vurderes, om virksomheden vil blive rekonstrueret  

 på en sådan måde, at den fremover ikke på ny bringer sig i en  

 restancesituation, der vil påføre told- og skattemyndighederne yderligere  

 tab.
Hvis virksomheden i forbindelse med en akkord vil få tilført ny  

 kapital til at finansiere akkorden, betyder det, at andre end virksomheden  

 selv har tillid til, at akkorden kan gennemføres.
Hvis akkorden derimod  

 skal finansieres af den løbende drift, foreligger denne udefra kommende  

 opbakning ikke, men dermed være ikke sagt, at akkordforslaget skal  

 afvises, idet det kan indeholde en troværdig prognose om akkordens  

 afvikling og virksomhedens fremtidige drift.
 Hvis der om størrelsen af en i øvrigt på sigt levedygtig virksomheds  

 kontantbeholdning eller kreditmuligheder er en sådan tvivl, at det  

 forekommer usikkert, om de løbende skatter og afgifter vil blive betalt  

 til tiden under akkordens afvikling, bør inddrivelsesmyndigheden overveje,  

 om en tiltrædelse af akkordforslaget bør betinges af  

 sikkerhedsstillelse.
Akkordforslaget skal indebære en dividende, der ikke er mindre end den  

 dividende, der er udregnet på grundlag af akkordstatus.
Dividenden må som  

 udgangspunkt ikke være under 25 %. Inddrivelsesmyndigheden bør dog ikke  

 kategorisk afvise et akkordforslag, der indebærer en dividende på under 25  

 %, idet det kan tænkes, at akkordforslaget i øvrigt skønnes sagligt og  

 fornuftigt, og omstændighederne omkring den pågældende virksomhed og  

 skyldens opståen er af en sådan karakter, at det taler for en tiltrædelse  

 af akkordforslaget trods den som udgangspunkt for lave dividende.
 Inddrivelsesmyndigheden bør heller ikke kategorisk afvise at deltage i  

 en kreditorordning, hvis virksomhedens forhold er så atypiske, at en  

 forskelsbehandling af en eller flere kreditorer er påkrævet for at opnå et  

 fornuftigt resultat.
Det skal bemærkes, at kravet om en minimumsdividende på 25 % ikke  

 gælder ved en frivillig kreditorordning båret af  

 gældssaneringsprincipperne, jf.
E.7.2.2.7. Som omtalt i E.5.2 er  

 anvendelsesområdet for denne type kreditorordning fysiske personer, der  

 tidligere har drevet virksomhed i personligt regi og nu ønsker gælden fra  

 den afviklede og afmeldte virksomhed nedskrevet.
Konkurslovens regler om  

 gældssanering indeholder modsat reglerne om tvangsakkord netop ikke noget  

 krav om en minimumsdividende på 25 %.
 Såfremt akkordordningen er foreslået på baggrund af en midlertidig  

 likviditetskrise, fx som følge af akutte tab på debitorer, for store  

 vareindkøb eller et for hurtigt investeringstempo, vil der normalt ikke  

 være grundlag for en akkord, men eventuelt en moratorieordning.
Ved vurderingen af et forslag til en likvidationsakkord for en  

 virksomhed uden personlig hæftelse, bør det holdes for øje, at en konkurs  

 i reglen vil påføre staten et større tab end en likvidationsakkord.
På den  

 anden side kan størrelsen af det tab, som statskassen lider, være  

 afgørende for, hvorvidt personerne bag virksomheden gennem deres  

 deltagelse i en anden virksomhed, der senere anmeldes til registrering hos  

 ToldSkat, kan udløse et krav om sikkerhedsstillelse efter OPKL § 11, stk.  

 2.
 Endelig skal bemærkes, at der ofte vil være fornuft i at forelægge  

 akkordforslaget for ligningsmyndigheden til udtalelse med henblik på en  

 afklaring af, om told- og skattemyndighederne besidder krav, som ikke  

 indgår i akkordforslaget, og hvis eksistens de med inddrivelse  

 beskæftigede medarbejdere ikke har kendskab til, jf. problemstillingen i  

 den i E.4.7.2 omtalte højesteretsdom i UfR 2001, 1023/2 HD (om en  

 tvangsakkord).
E.5.6 Inddrivelsesmyndighedens  

 kompetence E.5.6.1 Deltagelse i kreditormøder Det beror på inddrivelsesmyndighedens vurdering, om der skal gives  

 møde, hvis der i forbindelse med behandlingen af et forslag til en  

 frivillig kreditorordning indkaldes til kreditormøde.
 I reglen bør inddrivelsesmyndigheden deltage i sådanne møder, medmindre  

 det skønnes ufornødent, bl.a. under hensyn til kravets/kravenes ringe  

 størrelse.
 Deltagelse i mødet kan være afhængig af skatte- og afgiftskravenes  

 størrelse og stilling, virksomhedens art, om der sker begunstigelser af  

 kreditorer på de øvriges bekostning samt omstændighederne i  

 øvrigt.
E.5.6.2 Udlæg Hvis den, der bistår skyldneren med etablering af den frivillige  

 kreditorordning, anmoder inddrivelsesmyndigheden om at frafalde allerede  

 foretagne udlæg, kan inddrivelsesmyndigheden give tilsagn om at frafalde  

 udlæg, som er omstødelige i tilfælde af konkurs.
 Tilsagnet skal gøres betinget af, dels at også andre kreditorer  

 frafalder foretagne udlæg, der vil kunne omstødes, dels at  

 inddrivelsesmyndigheden kan tiltræde det fremsatte forslag til en  

 kreditorordning.
E.5.6.3 Inddrivelsesinstrumenter i forbindelse  

 med en frivillig akkord Selv om en frivillig akkord er under forhandling, skal virksomhedens  

 afregningsperiode for moms forkortes, hvis betingelserne herfor er til  

 stede, jf.
ML § 62, stk. 1, jf.
OPKL § 11, stk. 1. Det samme gælder for  

 lønsumsafgift, jf.
LAL § 10, stk. 1, litra d.
For visse punktafgifter, fx  

 spiritusafgift og registreringsafgift af motorkøretøjer, kan det også  

 komme på tale at forkorte afgiftsperioden og betalingsfristen, ligesom en  

 eventuel toldkredit vil skulle inddrages, jf.
TDL § 33, stk. 2, 1. pkt.
I forbindelse med den inddrivelse, der uagtet akkordbestræbelserne som  

 udgangspunkt skal ske vedrørende krav, der falder uden for akkorden eller  

 udgøres af forfaldne, ubetalte akkordrater (se  

 E.5.8  om  

 misligholdelse af en frivillig kreditorordning), vil modregning som  

 udgangspunkt skulle ske i det omfang, det er muligt.
Også andre  

 inddrivelsesinstrumenter såsom udlæg, subsidiært ægtefælleudlæg (for  

 personskatterestancer), lønindeholdelse mv. kan anvendes.
Såfremt akkordforhandlingerne foregår i forbindelse med en anmeldt  

 betalingsstandsning, hvilket ofte vil være tilfældet, medfører KL § 16 dog  

 en begrænsning i adgangen at foretage individualforfølgning.
Selv om der  

 ikke har været anmeldt betalingsstandsning, kan adgangen til med udlæg at  

 foretage individualforfølgning dog også være ophørt.
Udgangspunktet er, at  

 en kreditor, der ikke - hverken udtrykkeligt eller stiltiende - har  

 tiltrådt en kreditorordning eller har givet afkald på at foretage  

 inddrivelsesskridt, i almindelighed ikke vil være bundet af en sådan  

 ordning og derfor i reglen vil kunne holde sig til hele skyldnerens  

 formue.
En sådan kreditor kan derfor også gøre udlæg i de aktiver, som er  

 tiltænkt de af kreditorordningen omfattede kreditorer.
Dette gælder dog  

 ikke, hvis der i forbindelse med etableringen af kreditorordningen er sket  

 en egentlig overdragelse af aktiverne til en tillidsmand eller  

 repræsentant for de af ordningen omfattede kreditorer, og de fornødne  

 sikringsakter er foretaget.
Inddrivelsesmyndigheden må i de tilfælde, hvor  

 en akkord ikke kan tiltrædes, og der ønskes foretaget udlæg i sådanne  

 aktiver, undersøge, om den til afværgelse af udlægget nødvendige  

 sikringsakt er foretaget.
Hvis inddrivelsesmyndigheden ud fra en samlet vurdering af  

 akkordforslagets indhold, omstændighederne ved skyldens opståen samt de  

 andre momenter, der tillægges betydning, kan tiltræde akkordforslaget, bør  

 der dog udvises en vis tilbageholdenhed med at anvende de gængse  

 inddrivelsesinstrumenter, idet en sådan individualforfølgning måske kan  

 underminere akkorden.
Skal en frivillig akkord muliggøres, vil det oftest  

 forudsætte, at inddrivelsesmyndigheden - i lighed med øvrige kreditorer -  

 undlader at Hvis på den anden side inddrivelsesmyndigheden ikke kan tiltræde  

 akkorden, og dette bl.a. skyldes den måde, hvorpå skylden er opstået, vil  

 en konkursbegæring også skulle overvejes for at stoppe yderligere  

 restancetilvækst.
En konkurs bør også overvejes, hvis skyldneren ikke kan  

 overholde akkorden eller atter bringer sig i restance over for  

 inddrivelsesmyndigheden.
E.5.6.4 Betingelser for tiltrædelse af et  

 forslag til en frivillig kreditorordning Inddrivelsesmyndigheden kan tiltræde forslag til frivillig likvidation,  

 frivillig akkord/likvidationsakkord og moratorium for såvel virksomheder  

 med personlig hæftelse som virksomheder med begrænset hæftelse uanset  

 størrelsen; se også afsnit E.5.7 om  

 bemyndigelse.
E.5.6.4.1 Frivillig likvidation Inddrivelsesmyndighedens tiltrædelse af forslag til frivillig  

 likvidation er betinget af følgende:
 Inddrivelsesmyndigheden skal ved tiltrædelsen tilkendegive, at  

 skyldneren ikke frigøres for den del af det skyldige skatte- og  

 afgiftsbeløb mv., som ikke dækkes af likvidationsdividenden.
Endvidere skal der tages forbehold om, at ethvert krav, som skyldneren  

 måtte få på statskassen, og som efter KL § 42 ville kunne anvendes til  

 modregning i tilfælde af konkurs, vil blive afskrevet på den til enhver  

 tid værende skyld uafhængigt af den tiltrådte ordning.
Se nærmere herom  

 under E.5.6.5.
 Det skal endvidere tilkendegives, at det forudsættes, at det vedtagne  

 forslags dato, dvs. den dato, hvor forslaget med tilhørende dokumentation  

 er endeligt fremsendt, sidestilles med dagen for afsigelse af  

 konkursdekret.
 Er der tale om frivillig afvikling af aktiverne i et aktie- eller  

 anpartsselskab, er en tiltrædelse betinget af, at selskabet opløses og  

 slettes fra registreringen i Erhvervs- og  

 Selskabsstyrelsen.
E.5.6.4.2 Frivillig  

 akkord/likvidationsakkord Inddrivelsesmyndighedens tiltrædelse af forslag til en frivillig akkord  

 er betinget af følgende:
 For tiltrædelse af forslag til en frivillig likvidationsakkord gælder  

 de samme betingelser som for frivillig akkord, dog med undtagelse af  

 betingelsen om betaling af løbende told, skat og afgifter mv.
 Herudover gælder yderligere:
I forbindelse med tiltrædelse af såvel forslag til frivillig akkord som  

 frivillig likvidationsakkord skal det tilkendegives, at ethvert krav, som  

 skyldneren måtte få på statskassen, og som efter KL §163, jf. § 42, vil  

 kunne anvendes til modregning i tilfælde af tvangsakkord, vil blive  

 afskrevet på den til enhver tid værende skyld uafhængigt af den tiltrådte  

 ordning.
Se nærmere herom under E.5.6.5.
 Det skal endvidere tilkendegives, at det forudsættes, at det vedtagne  

 akkordforslags dato, dvs. den dato, hvor forslaget med tilhørende  

 dokumentation fremsendes, sidestilles med datoen for åbning af forhandling  

 om tvangsakkord i relation til anvendelse af konkurslovens regler om  

 modregning.
 Foruden de ovennævnte bemyndigelser er inddrivelsesmyndigheden  

 bemyndiget til at tiltræde alle forslag til frivillig akkord og frivillig  

 likvidationsakkord, når den, der forestår ordningen, over for  

 inddrivelsesmyndigheden kan dokumentere, at ordningen kan gennemføres som  

 en tvangsakkord uden om told- og skattemyndighederne.
 Dokumentationen herfor kan enten være en erklæring fra kreditorerne  

 eller en indeståelse fra en advokat.
E.5.6.4.3 Frivilligt moratorium Inddrivelsesmyndighedens tiltrædelse af forslag til frivilligt  

 moratorium er betinget af følgende:
Det skal ved tiltrædelsen tilkendegives, at ethvert  

 modregningsberettiget krav, som skyldneren måtte få på statskassen, ved  

 modregning vil blive afskrevet på det til enhver tid værende skyldige  

 beløb uafhængigt af den tiltrådte ordning.
Se nærmere herom under  

 E.5.6.5.
E.5.6.5 Skæringstidspunktet Som nævnt ovenfor skal tiltrædelse af et akkordforslag normalt bl.a.  

 betinges af, at der tages forbehold om, at der sker modregning i ethvert  

 krav, som skyldner måtte få på statskassen vedrørende tiden inden  

 akkordens skæringstidspunkt, således at det modregnede beløb vil blive  

 afskrevet på det skyldige beløb pr. skæringstidspunktet.
 Skæringstidspunktet er den dag, man vælger at opgøre fordringerne.
 I relation til skæringstidspunktet er det vigtigt at være opmærksom på,  

 at overskydende skat anses som stiftet ved udgangen af det pågældende  

 indkomstår - principielt den 31.12. ved døgnets udløb.
Det betyder, at man bør være varsom med formuleringen af  

 skæringstidspunktet i akkordordninger, idet et skæringstidspunkt den  

 31.12. vil medføre, at en overskydende skat, der som sagt først stiftes  

 den 31.12. ved døgnets udløb, vil være at anse som stiftet efter  

 skæringstidspunktet.
Det betyder, at der i denne situation ikke vil kunne  

 modregnes i medfør af ovennævnte modregningsforbehold.
 Overskydende skat kan derimod modregnes i restancen inden  

 skæringstidspunktet, såfremt:
E.5.7 Bemyndigelse E.5.7.1 Tiltrædelse af  

 kreditorordninger Told- og skatteregionerne og kommunerne er bemyndiget til at tiltræde  

 såvel tvangsmæssige som frivillige kreditorordninger.
Det forudsættes, at told- og skatteregionen og kommunen over for fælles  

 skyldnere samarbejder i forbindelse med en anmodning om tiltrædelse af en  

 frivillig kreditorordning, således at et eventuelt afslag eller  

 tiltrædelse sker i overensstemmelse med en samlet indstilling.
Told- og  

 skatteregionen og kommunen må indbyrdes aftale, hvem der aktivt skal  

 deltage i forhandlingerne.
 Told- og skatteregionen skal, når der forhandles om en frivillig  

 kreditorordning, skriftligt gøre skyldneren opmærksom på, at ordningen  

 ikke medfører hel eller delvis fritagelse for et eventuelt strafansvar  

 efter fx kildeskatteloven.
Såfremt told- og skatteregionen alene eller i fællesskab med kommunen  

 har truffet en afgørelse, skal der gives klageadgang til Told- og  

 Skattestyrelsen.
Klagen skal indsendes gennem told- og skatteregionen.
 Har kommunen alene truffet en afgørelse (personskat), skal der anføres  

 klageadgang til told- og skatteregionen.
 Klagefristen er 3 måneder.
E.5.7.2 Afgangsførelse som uerholdelig og  

 endelig afskrivning Inddrivelsesmyndigheden skal, når den har indgået en frivillig  

 akkordordning med en skyldner, foretage endelig afskrivning af det beløb,  

 der bortfalder ved akkorden.
Det gælder dog ikke, hvis der er andre (fx  

 kautionister eller medinteressenter), der hæfter for skyldnerens gæld, jf.  

 den analoge anvendelse af KL § 191. I disse tilfælde forudsætter en  

 afgangsførelse som uerholdelig eller en endelig afskrivning, at  

 inddrivelse forgæves er forsøgt hos den medhæftende person.
Se om  

 afgangsførelse og afskrivning nærmere i afsnit  

 L.
E.5.8 Bortffald af en frivillig  

 kreditorordning Misligholdes en af inddrivelsesmyndigheden - eller styrelsen efter endt  

 klagebehandling - tiltrådt frivillig kreditorordning, skal  

 inddrivelsesmyndigheden omgående tage skridt til at sikre statskassens  

 interesser bedst muligt, fx ved foretagelse af udlæg.
 Misligholdelse betyder som udgangspunkt, at akkorden er ophævet, og at  

 inddrivelsen af den oprindelige restance straks skal genoptages.
 Misligholdelse foreligger, hvis den tiltrådte ordning trods påkrav ikke  

 overholdes, eller hvis kreditorerne på grund af usædvanlige dispositioner  

 påføres tab.
Misligholdelsen skal være væsentlig, jf. forudsætningsvist UfR 1999,  

 297 VLK, men det kræves ikke, at skyldneren kan dadles for den.
En  

 kortvarig overskridelse af en fastsat betalingsfrist er som udgangspunkt  

 ikke nok, men fx en hemmelig begunstigelse af en enkelt kreditor vil i  

 almindelighed være en væsentlig misligholdelse.
En kontakt til  

 virksomheden vil i reglen kunne kaste lys over årsagen til  

 misligholdelsen.
Kreditorordningen bortfalder endvidere, hvis det viser sig, at  

 afgørende forudsætninger for tiltrædelsen ikke har været til stede.
I UfR  

 1953, 264 HD, blev kreditor ikke bundet af sin erklæring om tiltrædelse af  

 en frivillig akkord, idet to kreditorer var blevet tilsagt fordelagtige  

 særordninger.
Hvis der af skyldneren har været udvist svig i forbindelse  

 med etableringen af kreditorordningen, bortfalder den ligeledes, jf.
UfR  

 1992, 444 HD, om svigagtig fortielse af en  

 lotterigevinst.
E.6 Gældssanering E.6.1 Indledning Reglerne om gældssanering er ved lov nr. 187 af 9. maj 1984 indføjet i  

 konkursloven.
 Reglerne om gældssanering findes i konkurslovens afsnit IV, som  

 omfatter kapitlerne 25-29.
Konkurslovens kapitel 1 indeholder tillige bestemmelser, som er fælles  

 for betalingsstandsning, konkurs,tvangsakkord og gældssanering, herunder §  

 1 om etablering af fristdag.
Ved fristdag forstås bl.a. den dag, da  

 skifteretten modtog begæring om gældssanering, KL § 1, stk. 1, nr. 1.  

 Denne fristdag får kun betydning, hvis skifteretten afsiger kendelse om  

 gældssanering, eller hvis der inden 3 uger efter, at en begæring om  

 gældssanering blev tilbagekaldt eller en gældssanering var nægtet, er  

 indgivet begæring om konkurs eller akkordforhandling, ifølge  

 "sløjfereglen" i KL § 1, stk. 4.
Gældssanering har i hovedsagen samme virkning som en tvangsakkord, men  

 medens en tvangsakkord er indrettet på skyldnere, der driver  

 erhvervsvirksomhed eller skal afvikle en sådan, sigter gældssanering i  

 hovedsagen mod lønmodtagere, pensionister og andre personer ude af erhverv  

 samt tidligere erhvervsdrivende, hvis virksomhed allerede er afviklet jf.  

 E.6.2.1.4. Gældssanering kan dog også forekomme for skyldnere som driver  

 erhvervsvirksomhed jf.
E.6.2.1.3.
Kendelse om gældssanering kan kun afsiges for skyldnere, som er fysiske  

 personer, jf.
KL § 197, stk. 3. Juridiske personer, såsom aktie- og  

 anpartsselskaber, andelsselskaber, fonde m.v. kan ikke opnå gældssanering.  

 Derimod kan interessenter i et interessentskab opnå gældssanering, når de  

 er fysiske personer, ligesom interessentskabet ikke er at betragte som en  

 selvstændig juridisk person.
I modsætning til tvangsakkord skal gældssanering ikke vedtages af  

 kreditorerne.
Det er skifteretten, der træffer afgørelse om, hvorvidt  

 skyldner opfylder betingelserne for gældssanering.
Kendelse om gældssanering forudsætter, at skyldner godtgør, at han ikke  

 er i stand til og inden for de nærmeste år ingen udsigt har til at kunne  

 opfylde sine gældsforpligtelser.
Det er desuden en betingelse, at  

 skyldners forhold og omstændighederne i øvrigt taler for gældssanering.
 Ved kendelse om gældssanering nedskrives skyldners gæld, således at han  

 sættes i stand til og motiveres til at bringe gælden ud af verden i løbet  

 af en overskuelig periode.
E.6.2 Betingelser for gældssaneringen Skifteretten kan efter en skyldners begæring afsige kendelse om  

 gældssanering.
 Grundlaget for skifterettens vurdering af, om der på det foreliggende  

 eller tilvejebragte grundlag skal ske afvisning/nægtelse af gældssanering  

 eller om sagen skal gennemføres til kendelse, er KL § 197. Bestemmelsen  

 angiver, under hvilke betingelser en skyldner kan opnå gældssanering.
For det første skal skyldner godtgøre, at han ikke er i stand til og  

 ingen udsigt har til at kunne opfylde sine gældsforpligtelser, jf.
KL §  

 197, stk. 1, nr. 1 (den økonomiske betingelse/objektive betingelse).
For det andet lægges der vægt på, om skyldners forhold og  

 omstændighederne i øvrigt taler for gældssanering, jf.
KL § 197, stk. 1,  

 nr. 2 (den subjektive betingelse).
 Hertil kommer dog også, at skifteretten ikke er forpligtet til at  

 afsige gældssaneringskendelse, idet bestemmelsen kun angiver, at  

 skifteretten kan afsige kendelse herom.
 Det bemærkes, at den økonomiske og den subjektive betingelse vurderes  

 hver for sig i nævnte rækkefølge, således at den subjektive betingelse  

 vurderes, når den økonomiske betingelse er opfyldt.
 Er den økonomiske betingelse ikke opfyldt, afvises gældssanering  

 således allerede af denne grund.
E.6.2.1 Den økonomiske betingelse Efter KL § 197, stk. 1, nr. 1, skal skyldner godtgøre, at han/hun ikke  

 er i stand til og inden for de nærmeste år ingen udsigt har til at kunne  

 opfylde sine gældsforpligtelser.
I denne formulering af den økonomiske  

 betingelse ligger et krav om kvalificeret insolvens, se UfR 1986,209 VLK  

 (førtidspensionist - gæld 95.150 kr. - gældssanering indledt), UfR  

 1990,689 VLK (gældssanering, selv om en enkelt kreditor havde nedskrevet  

 sin fordring fra 1,5 mill. kr. til 150.000 kr.) og UfR 1996,460 ØLK  

 (gældssanering nægtet for færøsk par, der havde en efter færøske forhold  

 god nettoindtægt).
Fortolkningen af udtrykket "inden for de nærmeste år ingen udsigt har  

 til at kunne opfylde sine gældsforpligtelser" må efter praksis antages at  

 være noget over 5 år, jf.
VLD 1485,1997 (dividende på mere end 82%,  

 gældssanering nægtet) ØLK 834,1999 (dividende på 74,23%, gældssanering  

 nægtet, da det ikke var godgjort, at skyldneren var ude af stand til og  

 inden for de nærmeste år ingen udsigt havde til at kunne opfylde sine  

 gældsforpligtelser) UfR 1997,625 VLK (dividende 46,6%, den økonomiske  

 betingelse ansås som opfyldt, henset til gældens størrelse, skyldners  

 alder og indtægtsforhold, der ikke kunne påregnes væsentligt forbedret i  

 en overskuelig fremtid).
Der kan ikke angives et bestemt minimum for gældens størrelse, for at  

 kvalificeret insolvens kan antages at foreligge.
Der må dog være tale om  

 en gæld af en vis størrelse, således at skyldners gældsbyrde er så  

 omfattende, at skyldner må anses for håbløst forgældet.
 Ved bedømmelsen af den økonomiske betingelse lægges vægt på skyldners  

 evne/vilje til at få klaret sine økonomiske forhold, fx udnyttes  

 erhvervsevnen, mulighed for belåning af friværdi, realisation af  

 pensionsopsparing mv.
E.6.2.1.1 hvornår er gælden  

 uerholdelig Udgangspunktet for vurderingen af, om der foreligger den fornødne  

 insolvens, er en vurdering af skyldners aktiver og passiver og sandsynlige  

 fremtidige indtægter.
 Disse økonomiske forhold vurderes i forhold til skyldners samlede  

 usikrede gældsbyrde, dvs. at alle kendte gældsposter indgår i vurderingen  

 undtagen gældsposter, der er sikret ved pant eller anden sikkerhed.
 Det vil fx have betydning for vurderingen af den økonomiske betingelse,  

 om skyldners nuværende indtægt må forventes at stige, eller om en  

 arbejdsløsheds /sygdoms- situation må anses for at være forbigående.
 Er der for stor usikkerhed omkring skyldners fremtidige  

 indtægtsmuligheder, er der ofte ikke tilstrækkeligt grundlag for at  

 vurdere, om den økonomiske betingelse er opfyldt, og gældssanering vil  

 derfor som regel ikke blive indledt.
 Det samme gælder, hvis det må antages, at skyldners samlede økonomiske  

 situation også efter en eventuel gældssanering er uoverskuelig eller  

 uafklaret.
 Det kan med en vis vægt indgå i vurderingen af, om gældssanering kan  

 accepteres, at skyldners (husstandens) indtægtsforhold måske er væsentligt  

 lavere end almindeligt, fx hvis skyldner igennem en længere periode har  

 været arbejdsløs, syg, modtaget kontanthjælp, har en vis alder, og der  

 ikke er udsigt til, at de økonomiske forhold vil blive bedre.
 I vurderingen indgår endvidere de nedenfor beskrevne  

 forhold.
E.6.2.1.2 Skyldners mulighed for på anden måde  

 at rejse penge Det må vurderes, om skyldner har mulighed for at fremskaffe kontante  

 beløb ved at nedbringe sine udgifter gennem realisation og/eller belåning  

 af aktiver.
 Der skal være tale om nævneværdige beløb, og aktiver omfattet af  

 trangsbeneficiet i RPL § 509 kan ikke inddrages.
 Det kan således alene komme på tale at realisere fast ejendom, når der  

 herved frigøres et væsentlig beløb, eller hvis boligudgiften er urimeligt  

 høj.
Det kan kræves, at skyldner udnytter friværdien i fast ejendom til  

 fordel for kreditorerne, fx ved belåning.
Afdrag og renter heraf tages  

 herefter i betragtning i betalingsevneberegningen.
Aktiver, der normalt er unddraget kreditorernes forfølgning, tages  

 under visse omstændigheder i betragtning.
Dette gælder fx  

 tilbagekøbsværdien for livsforsikringspolicer og beløb, der kommer til  

 udbetaling ved skyldners ophævelse af særlige opsparingsordninger (  

 kapitalpension, etableringskonti m.v.). Dette gælder dog alene, når en  

 sådan ordning er usædvanlig under hensyn til skyldners forhold.
Der må  

 således ses bort fra de nævnte beløb, når ordningen indgår som et normalt  

 led i skyldners ansættelsesforhold, der skal derfor ikke ske ophævelse i  

 disse tilfælde.
Det samme gælder beløb i henhold til tidligere  

 erhvervsdrivendes særlige opsparings- eller pensionsordninger.
Efter  

 praksis er det alene beløb, som er indbetalt på en ordning, efter at  

 skyldner er blevet insolvent, som tages i betragtning.
Fra retspraksis kan nævnes UfR 2000,2072 VLK (kapitalpension ikke  

 inddraget under gældssanering), UfR 2001,935 VLK (kapitalpension kun  

 delvist inddraget under gældssanering) og UfR 2000,2496 VLK (skyldner  

 skulle som betingelse for gældssanering tilbyde sine kreditorer et beløb  

 som kompensation for indbetalinger for indekskontrakter) Kommer beløb i henhold til livsforsikring eller en anden  

 opsparingsordning til ordinær, eventuelt løbende udbetaling i en  

 overskuelig fremtid, fx når skyldner når en vis alder, tages disse beløb  

 som hovedregel i betragtning som fremtidig indtægt.
Der kan ikke stilles krav om, at ægtefællen/den registrerede  

 partner/samleveren realiserer sine aktiver eller optager lån i disse, for  

 at skyldneren kan få gældssanering.
Undtagelse herfra gøres i de tilfælde,  

 hvor ægtefællens/den registrerede partners/samleverens indtægter ikke er  

 tilstrækkelige til at dække ydelser på vedkommende aktiver, eller såfremt  

 nyanskaffelser er sket i ægtefællens/den registrerede partners/samleverens  

 navn.
 Såfremt skifteretten nægter at indlede gældssaneringssag, fordi  

 skyldner ejer visse aktiver, som muligvis bør afhændes med henblik på at  

 nedbringe de faste udgifter, vil skyldner ofte ikke kunne få at vide, om  

 hun/han har udsigt til at opnå gældssanering, hvis de pågældende aktiver  

 afhændes.
Der ses eksempler på, at skyldner efter skifterettens anvisning  

 realiserer aktiver inden kendelse om gældssanering, og at skyldner så  

 alligevel nægtes gældssanering - eventuelt efter at en kreditor har kæret  

 afgørelsen til landsretten.
Løsningen kan derfor være, at aktivet  

 vurderes, og at selve realisationen først sker, når skyldneren har opnået  

 gældssanering ved en endelig afgørelse.
E.6.2.1.3 Gælden stammer fra igangværende  

 virksomhed Hvis gælden udelukkende eller for en væsentlig del stammer fra en  

 virksomhed, der fortsat drives af skyldner, har retten som regel nægtet  

 gældssanering.
 Baggrunden herfor er, at denne gruppe skyldnere har mulighed for at  

 opnå tvangsakkord, og at gældssanering ikke bør være et supplement hertil,  

 bl.a. fordi skyldner ikke bør kunne opnå gældssanering med en  

 dividendeprocent, som kreditorerne ikke har kunnet tiltræde eller  

 forventes ikke at ville tiltræde i forbindelse med forhandlinger om  

 tvangsakkord.
E.6.2.1.4 Gælden stammer fra tidligere  

 virksomhed Såfremt gælden stammer fra en tidligere virksomhed, lægges der vægt på  

 størrelsen og karakteren af den virksomhed, skyldner nu driver.
 Såfremt denne virksomhed er videreført i nogle år, uden at der er  

 oparbejdet en ny gæld, og indtjeningen i virksomheden er stabil, men  

 utilstrækkelig til, at den gamle gæld kan betales, vil videreførelsen af  

 virksomheden ikke i sig selv hindre en gældssanering.
 Er der derimod tale om en virksomhed, der erfaringsmæssigt giver  

 mulighed for store fortjenester, fx en byggevirksomhed, vil skyldner  

 formentlig kun være i stand til at godtgøre, at den økonomiske betingelse  

 er opfyldt, hvis gælden er ekstraordinært stor.
E.6.2.1.5 Skyldner ansat i ægtefællens/den  

 registrerede partners eller samleverens virksomhed Hvis skyldner er ansat i ægtefællens/den registrerede partners eller  

 samleverens virksomhed, således at der reelt er tale om " kreditorly", er  

 den økonomiske betingelse som hovedregel ikke opfyldt, såfremt skyldner og  

 dennes husstand har kunnet opretholde en i forhold til gældens størrelse  

 urimelig høj levestandard, og samtidig har vist sig immune over for  

 inddrivelse.
 Drives den virksomhed, hvorfra gælden stammer, reelt fortsat af  

 skyldneren, idet den blot formelt er overtaget af ægtefællen/samleveren,  

 er gældssanering også som hovedregel udelukket; se UfR 1998,524 ØLK  

 (manden blev ansat i hustruens nystiftede tømrervirksomhed og drev reelt  

 virksomheden videre).
E.6.2.2 Den subjektive betingelse Ud over den økonomiske betingelse skal der, jf.
KL § 197, stk. 1, nr.  

 2, lægges vægt på, om skyldners forhold og omstændighederne i øvrigt taler  

 for gældssanering - den subjektive betingelse.
 Undersøgelse af den subjektive betingelse bliver i praksis kun  

 nødvendig, såfremt den økonomiske betingelse må anses for opfyldt.
Af KL § 197, stk. 2, fremgår, at der ved anvendelsen af § 197, stk. 1,  

 nr. 2, navnlig skal lægges vægt på skyldners interesse i gældssanering,  

 gældens alder, omstændighederne ved gældens pådragelse og hidtidige  

 afvikling samt skyldners forhold under gældssaneringssagen.
Ved afgørelsen  

 om gældssanering skal det ikke tages i betragtning, hvorvidt skyldner har  

 mulighed for at opnå eftergivelse efter anden  

 lovgivning.
E.6.2.2.1 Skyldners interesse i gældssanering -  

 misforhold mellem gælden og skyldners betalingsevne Skyldner vil i almindelighed kun have en anerkendelsesværdig interesse  

 i gældssanering, når der består et misforhold mellem gælden og skyldners  

 nuværende og fremtidige betalingsevne.
 Gældssanering er i almindelighed udelukket, hvis det kun vil føre til  

 en beskeden og næppe følelig nedsættelse af skyldners gældsbyrde.
 Spørgsmålet om, hvorvidt det fornødne misforhold er til stede, vurderes  

 konkret fra sag til sag.
 Skyldners interesse i gældssanering må endvidere som hovedregel række  

 videre end blot til interessen i at blive befriet for gæld.
 Det er således ikke tilstrækkeligt, at skyldner får mod på at "starte  

 på en frisk". Det må kræves, at skyldner får en realistisk mulighed for at  

 opfylde sine fremtidige forpligtelser og for at afvikle den nedsatte  

 gæld.
Specielt for erhvervsaktive skyldnere må det i almindelighed kræves, at  

 gældssanering vil fremme skyldners reelle muligheder for og genskabe  

 dennes motivation til at forbedre sin økonomiske situation.
Må det  

 antages, at gældssanering ikke vil have den effekt i det konkrete  

 tilfælde, vil en erhvervsaktiv skyldner som hovedregel ikke have nogen  

 anerkendelsesværdig interesse i gældssanering.
 Som undtagelser herfra kan fx nævnes tilfælde, hvor skyldners gæld i  

 hovedsagen består af aktualiserede kautionsforpligtelser for et  

 familiemedlem.
E.6.2.2.2 Gældens alder Gældens alder kan i sig selv tale for gældssanering.
Betænkelighederne  

 ved gældssanering er mindre, jo ældre gælden er, og jo længere den håbløse  

 insolvenstilstand har varet.
Det fremgår af praksis, at der ikke kan opstilles noget mindstekrav til  

 gældens alder.
Stammer gælden fx fra en erhvervsvirksomhed, der definitivt  

 er ophørt, eller fra en ejendom, der er solgt på tvangsauktion, eller  

 skyldes den længerevarende sygdom, ulykkestilfælde eller overgang til  

 uforudset pension, bør det ikke hindre gældssanering, at gælden er af  

 nyere dato.
 Er der tale om gæld efter en konkurs, må gældens alder vurderes  

 lempeligt.
 Hvis der har været givet henstand i forbindelse med påklage, skal  

 gældens alder vurderes fra det tidspunkt, hvor henstanden er  

 udløbet.
E.6.2.2.3 Omstændigheder ved gældens  

 pådragelse En række forhold i forbindelse med gældens pådragelse vil som  

 udgangspunkt tale imod gældssanering.
Er gælden stiftet ved økonomisk spekulation eller ved forhold, der  

 vidner om uansvarlighed i økonomiske anliggender, erstatningskrav mv., kan  

 en konkret vurdering begrunde, at gældssanering nægtes.
Her må man dog  

 huske på, at der er tale om en konkret vurdering, og selvom gælden kunne  

 siges at være opstået under de nævnte forhold, er gældssanering i visse  

 tilfælde blevet opnået.
Endvidere kan nævnes tilfælde, hvor der er gentagne konkurser eller  

 lignende, enten for så vidt angår skyldner personligt eller selskaber, der  

 har været under dominerende indflydelse af skyldner.
Der er dog også i den  

 forbindelse tale om en konkret vurdering.
 Skal en i øvrigt velbegrundet gældssanering nægtes pga.  

 omstændighederne ved gældens pådragelse, må der ifølge forarbejderne til  

 gældssanerings afsnittet i almindelighed være tale om forhold af en vis  

 grovere karakter og i forbindelse med strafbare forhold ikke rene  

 ordensforseelser.
Dette gælder som regel, hvor gælden eller størstedelen heraf er  

 pådraget ved, et konstateret strafbart forhold.
Se dog UfR 2000,2528 ØLK  

 (hvor gældssanering ikke var udelukket selvom en del af gælden var  

 pådraget ved strafbart forhold). UfR 2001,221 VLK (gældssanering ikke  

 udelukket, selv om størstedelen af gælden hidrørte fra erstatning i  

 forbindelse med kriminalitet).
 Endvidere vil forholdets alder samt forholdets andel af den samlede  

 nettogæld indgå i afvejningen af, hvorvidt der konkret skal tages hensyn  

 til forholdet.
Har en skyldner tidligere opnået gældssanering, kan en ny gældssanering  

 ikke udelukkes - heller ikke selv om der er forløbet relativ kort tid fra  

 den tidligere gældssanering - såfremt de foreliggende omstændigheder klart  

 viser, at gældssanering er ubetænkelig.
Dette kan fx være tilfældet, når  

 skyldner fuldt ud har opfyldt sine forpligtelser i henhold til den  

 tidligere gældssaneringskendelse, og der ikke er noget mistænkeligt i  

 omstændighederne ved pådragelsen af den nye gæld.
 I ØLK 3418,1999 blev gældssanering dog nægtet (gældssanering i 1989 og  

 igen i 1999).
 Fortsat gældsstiftelse på tidspunkter, hvor skyldneren er ude af stand  

 til at betale sine kreditorer, og gældsstiftelse kort før begæring om  

 gældssanering vil ofte tale imod gældssanering.
Dog accepteres gældsstiftelse i forbindelse med nødvendige  

 leveomkostninger såsom lån til indskud i forbindelse med leje af bolig  

 eller anskaffelse af aktiver, der er nødvendige for at opretholde en  

 indtægt.
Se punkt E. 6.5.1.
E.6.2.2.4 Gældens karakter Gældens karakter kan både tale for og imod gældssanering.
Moms- og skattegæld kan ofte være pådraget på en sådan måde, at  

 gældssanering bør nægtes.
Den foreliggende retspraksis er dog ikke  

 entydig.
I de tilfælde, hvor gælden til Told!Skat udgør en væsentlig del  

 af den samlede skyld, og hvor denne skyld samtidig er oparbejdet  

 systematisk over en længere årrække, er gældssanering ofte udelukket, se  

 Fuldmægtigen 1986,94 (gældssanering nægtet, da der var tale om offentlig  

 gæld oparbejdet gennem flere år, ligesom der forelå en nyere straf for  

 momsunddragelse) og UfR 1998,979 VLK (gældssanering ikke nægtet, selv om  

 hovedparten af gælden stammede fra køb af skibsanparter i 1980'erne - der  

 var ikke oparbejdet væsentlig gæld siden).
 Restskatter, der udelukkende skyldes renter af gammel skattegæld, er  

 ikke systematisk oparbejdet.
 Der kan ligeledes i den samlede afvejning tages hensyn til, om  

 restancer hovedsageligt bygger på skønsmæssige ansættelser (evt. ansat for  

 højt), og om disse ikke er blevet genoptaget i rette tid, eventuelt  

 grundet sygdom, økonomisk sammenbrud mv.
 Såfremt ovenanførte forhold ikke har været til stede, taler det imod  

 gældssanering, at skyldner har undladt at indsende selvangivelse, idet  

 selvangivelsen bl.a. spiller en afgørende rolle i vurderingen af, hvorvidt  

 skyldners privatforbrug har haft en sådan størrelse, at det hindrer  

 gældssanering.
 Har skyldner haft dominerende indflydelse ( som direktør,  

 bestyrelsesmedlem eller lignende) i flere selskaber, der senere er opløst  

 uden midler, kan dette være et forhold, der taler imod gældssanering.
Omvendt kan gældens karakter positivt tale for gældssanering.
Det kan  

 fx være gæld, der stammer fra en virksomhed, der definitivt er ophørt,  

 eller gæld, der stammer fra en tvangsauktion over skyldners faste ejendom.  

 Der kan endvidere ses på, hvor stor hovedstolen faktisk er, og hvor mange  

 renter, der er påløbet, idet det rentetilskrevne beløb evt. kan være det  

 største.
E.6.2.2.5 Gældens hidtidige afvikling Ved vurderingen må gældens hidtidige afvikling sammenholdes med de  

 andre foreliggende momenter.
 Har skyldner loyalt forsøgt efter bedste evne at fyldestgøre  

 kreditorerne, er dette i sig selv en omstændighed, der taler for  

 gældssanering.
 Personer, som har været ude for et økonomisk/socialt sammenbrud, og som  

 følge heraf har undladt at afdrage på gælden, kan når de øvrige momenter  

 taler herfor, godt komme i betragtning til sanering af gælden.
 Omvendt vil en betydelig nettoindtægt uden samtidig at have afdraget på  

 gælden være forhold, der taler imod gældssanering.
 Det samme gælder, hvis skyldner har lagt hindringer i vejen for  

 kreditorernes inddrivelsesforsøg ved fx gemme sine aktiver på en  

 utilbørlig måde eller på anden måde har bragt sine aktiver i  

 kreditorly.
Foreligger der utilbørlige forhold af mere systematisk art, må  

 gældssanering som hovedregel anses for udelukket.
Det gælder fx i  

 tilfælde, hvor skyldner gennem særlige arrangementer har forstået at  

 indrette sig således, at han og hans husstand har kunnet opretholde en i  

 forhold til gælden urimelig høj levestandard, men samtidig har vist sig at  

 være immune over for retsforfølgning.
 Såfremt skyldner alene eller fortrinsvis har betalt på kautionsikret  

 gæld med henblik på at friholde kautionisterne for deres  

 kautionsforpligtelser, taler dette også mod gældssanering.
 Nævnes kan UfR 2000, 2216 HKK, hvor en ikke-aktuel kautionsforpligtelse  

 dog ikke var til hinder for, at der kunne indledes gældssaneringssag.
Det bemærkes, at en begrænsning af gældssaneringen til kun at angå den  

 ældre del af gælden, jf.
KL § 199, stk. 1, efter omstændighederne kan  

 fjerne betænkelighederne ved gældssanering, når skyldnerens utilbørlige  

 forhold alene har relation til den nye del af gælden.
Se endvidere  

 E.6.3.2.
E.6.2.2.6 Forhold under  

 gældssaneringssagen Det fremgår af KL § 212, stk. 1, nr. 2, at gældssaneringskendelse  

 nægtes, hvis skyldneren ikke loyalt medvirker ved sagens oplysning.
 Herunder hører tilfælde, hvor skyldner har nægtet at udtale sig,  

 fortiet oplysninger, givet bevidst urigtige oplysninger, forsøgt at  

 forstikke gods eller at begunstige enkelte kreditorer på utilbørlig  

 måde.
 Gældssanering kan endvidere nægtes, hvis skyldner stifter gæld under  

 gældssaneringssagens behandling, se dog  

 E.6.2.2.3.
E.6.2.2.7 Andre forhold Andre forhold end de ovenfor nævnte kan tillægges betydning.
Dette  

 gælder fx skyldners udsigt til arv, herunder muligheder for arveforskud  

 eller meddelelse af arveafkald på kreditorernes bekostning.
Det skal bemærkes, at insolvensbedømmelsen foruden den øjeblikkelige  

 situation kun skal dække de nærmeste år.
Formodning om stor  

 indtægtsforøgelse eller arv, der kan ligge langt ude i fremtiden, er  

 således uden betydning.
Hvor langt perioden kan strækkes, afhænger af,  

 hvor stor sikkerhed der er for fremtidige forbedringer.
Det er udtrykkeligt angivet i KL § 197, stk. 2, 2. pkt., at skyldners  

 mulighed for at opnå gældseftergivelse efter anden lovgivning ikke  

 udelukker gældssanering.
At skyldner kan opnå eftergivelse af told- og  

 skattegæld, udelukker således ikke gældssanering.
Reglen i KL § 197, stk. 2, er kun vejledende for skifteretten med  

 hensyn til hvilke omstændigheder, der kan tages hensyn til ved  

 behandlingen af gældssaneringssagen.
Der kan således foreligge andre  

 omstændigheder, der må tillægges vægt.
E.6.3 Gældssaneringens indhold Der henvises endvidere til E.6.4.5.
 En gældssanering kan gå ud på bortfald eller nedsættelse af skyldners  

 gæld.
 Det er forudsat, at bortfald af hele gælden alene kan komme på tale,  

 når ganske særlige omstændigheder foreligger.
I forbindelse med nedsættelse af gælden kan skifteretten træffe  

 bestemmelse om henstand med og/eller afdragsvis betaling af den del af  

 gælden, som skyldner skal betale, jf.
KL § 198. Der kan endvidere træffes  

 bestemmelse om kapitalisering af dividenden, således at den udbetales som  

 et engangsbeløb.
 Hovedregel er, at gælden nedsættes til et beløb, som skyldneren gennem  

 en afdragsordning kan betale over fem år.
Grundlaget for skifterettens kendelse er skyldners forslag til gældens  

 sanering, jf.
KL § 213.
Skifteretten er ikke forpligtet til at følge skyldners forslag.
Kan  

 skifteretten således ikke godkende skyldners forslag, er skifteretten ikke  

 afskåret fra at afsige en kendelse, som tager skyldnerens forslag delvis  

 til følge på visse nærmere fastsatte vilkår, men dette forudsætter, at  

 skyldner tiltræder disse vilkår for gældens sanering.
E.6.3.1 Krav omfattet af gældssaneringen og krav  

 uden for gældssaneringen I KL § 199, stk. 1, er angivet, hvilke fordringer der er omfattet af  

 gældssanering.
 Hovedreglen er, at gæld som er stiftet inden gældssaneringssagens  

 indledning, er omfattet.
Ifølge KL § 199, stk. 2, omfatter kendelse om gældssanering derimod  

 ikke pantefordringer i det omfang, pantet strækker til.
Panthaverne bindes  

 derimod af kendelsen, for så vidt angår den del, som ikke dækkes af  

 pantet.
Gældssaneringskendelsen omfatter således ikke pantefordringer, der  

 opnår dækning ved senere realisation.
Men en eventuelt udækket del vil  

 være omfattet af gældssaneringen med den fastsatte dividende.
 Der er ikke hjemmel til, at skifteretten tvangsmæssigt kan nedskrive  

 pantesikret gæld i forbindelse med en gældssaneringssag.
Inddrivelsesmyndigheden er bemyndiget til at "dele" et pantesikret  

 krav, såfremt det vil være ødelæggende for en i øvrigt velbegrundet  

 gældssanering at holde sig til pantet for hele kravets vedkommende.
Der  

 vil typisk være tale om udlæg i fast ejendom "langt oppe over skorstenen",  

 det vil blive aktuelt at dele.
I sådanne tilfælde anmeldes den del af en  

 pantesikret fordring, som på anmeldelsestidspunktet ligger uden for  

 pantets værdi, alene som en usikret fordring.
 Værdien for fast ejendom er som udgangspunkt den seneste offentlige  

 vurdering.
Udlæg eller anden sikkerhed, der ikke kan omstødes, jf.
KL § 221, kan  

 realiseres uanset gældssaneringssagen, og kun en eventuel udækket del af  

 pantefordringen anmeldes som dividende tagende.
Med udtrykket pant ligestilles udlæg foretaget af told- og  

 skattefogeden/pantefogeden.
KL § 199, stk. 2, finder derfor også  

 anvendelse på udlæg.
 Skifteretten eller en eventuel medhjælper skal underrettes om krav, der  

 falder uden for en kendelse om gældssanering.
 Det skal bemærkes at tjenestemænd kan give transport på lån til  

 låneinstitutter, der er anerkendt til at yde de pågældende lån, jf.  

 tjenestemandslovens § 57, jf. § 49. I UfR 1991.49 ØLK (lånte en  

 tjenestemand 35.000 kr. af Tjenestemændenes Låneforening på vilkår, at den  

 månedlige ydelse skulle indeholdes i hans løn og udbetales til panthaver.  

 Landsretten mente, at kravet ikke var omfattet af gældssaneringen efter  

 princippet i KL § 199, stk. 2). Kravet blev altså anset som et pantesikret  

 krav, og skal derfor holdes udenfor gældssaneringssagen.
 Ved kendelse om gældssanering bortfalder endvidere efter KL § 200  

 gaveløfter, krav på de renter, der er påløbet de af kendelsen omfattede  

 fordringer for tiden efter gældssaneringssagens indledning, samt krav på  

 konventionalbod i det omfang, boden ikke er erstatning for et lidt tab.  

 Gældssaneringskendelsen omfatter således også bøder, såvel administrativt  

 vedtagne som idømte, og krav på betaling af tillæg til skat efter SKL §  

 21.
Ifølge KL § 200, stk. 2, er de i KL § 98 i øvrigt nævnte beløb stillet  

 som almindelige fordringer i gældssaneringen.
Dette indebærer, at der ikke  

 i gældssanering er tale om efterstillede krav på samme måde som i  

 konkurs.
 I KL § 200, stk. 3, er det fastsat, at alle kreditorer behandles lige.  

 Dog kan en kreditor samtykke i en mindre gunstig behandling end den, de  

 øvrige får.
E.6.3.2 Skæringstidpunktet for gælden I KL § 201 er reglerne i KL kapitel 6 om krav mod boet gjort  

 anvendelige i gældssanering.
Skæringstidspunktet for hvilke fordringer,  

 der er omfattet af en gældssanering, er dog datoen for skifterettens  

 afgørelse om indledning af gældssanering.
Se evt.
E.6.3.1.
Skifteretten kan dog, når særlige forhold taler derfor, bestemme, at  

 kendelsen kun skal omfatte fordringer, der er stiftet inden et af  

 skifteretten fastsat tidligere tidspunkt, jf.
KL § 199, stk. 1, 2. pkt.  

 Der sker herved en tilbagerykning af skæringstidspunktet, således at  

 gældssaneringskendelsen begrænses til at angå gæld stiftet inden dette af  

 skifteretten fastsatte tidspunkt.
Skæringstidspunktet kan alene rykkes  

 tilbage, ikke frem.
 Denne mulighed for skifteretten tager sigte på tilfælde, hvor skyldners  

 håbløse insolvenstilstand i alt væsentligt må tilskrives den ældre del af  

 gælden, og hvor der er en sådan forskel mellem arten og/eller  

 omstændighederne ved pådragelsen af henholdsvis den ældre og den nyere del  

 af gælden, at en forskelsbehandling er rimelig.
 Dette vil navnlig kunne forekomme, når skyldner er en tidligere  

 erhvervsdrivende, hvis gældsproblemer skyldes gammel forretningsmæssig  

 gæld, fx pga. konkurs, og hvor det ofte vil være urimeligt, om en kendelse  

 om gældssanering i lige høj grad skulle ramme den ældre, betydelige  

 forretningsmæssige gæld, som privat eller offentlig gæld af nyere dato, og  

 uden sammenhæng med den ældre.
 Samme forhold vil også kunne gøre sig gældende, når den samlede  

 gældsmasse dels består af et eller enkelte ældre krav af ganske betydelig  

 størrelse, fx et erstatningskrav, konfiskationskrav mv., dels er sammensat  

 af en flerhed af nyere "normale" gældsposter, som hver for sig er af  

 beskeden størrelse og står i rimeligt forhold til skyldners nuværende  

 indtægter.
 Efter omstændighederne vil bestemmelsen således gøre det muligt, at  

 rimelige omkostninger ved forsøg på at tilvejebringe en ordning af  

 skyldners økonomiske forhold holdes uden for en gældssanering, samt at der  

 ved en gældssanering i et vist omfang kan tages hensyn til "den daglige  

 husholdnings kreditorer".
 Det vil endvidere være muligt at gennemføre gældssanering i sager, hvor  

 skyldners forhold i relation til den nyere del af gælden ellers kunne føre  

 til, at en i øvrigt velbegrundet gældssanering er udelukket.
 Bestemmelsen giver således ikke mulighed for at tildele et enkelt eller  

 enkelte krav et konkret begrundet privilegium i sager, hvor skyldners  

 forhold ellers ville udelukke gældssanering, fx hvor omstændigheder ved  

 gældens pådragelse udelukker gældssanering.
Uanset om skæringstidspunktet flyttes, beregnes renter til tidspunktet  

 for indledning af en gældssaneringssag, jf.
KL § 200, stk. 1.
 Se E.6.4.5, skyldners forslag til  

 gældssanering.
E.6.3.3 Vurdering af skyldners budget Ved rådighedsbeløb forstås den del af husstandens indtægter, der bliver  

 tilbage efter fradrag af skat mv. samt rimelige udgifter til bolig, el,  

 varme, telefon, forsikringer mm.
Ved skyldners øvrige husstand forstås bl.a. personer, som har samme  

 adresse.
Se fx Ø2663,1999 (skyldners tidligere hustru boede på samme  

 adresse som skyldner, men de var ikke samlevende; gældssanering nægtet, da  

 de udgjorde en fælles husstand). Afgørelsen viser dels, at det er den  

 samlede husstands indtægter, der skal medregnes i budgettet, dels at  

 "fælles husstand" er et relativt vidt begreb.
 Der skal levnes skyldner og dennes husstand et rimeligt rådighedsbeløb,  

 dog under skyldig hensyntagen til, at der skal være tale om en "beskeden  

 levefod".
 Der er ikke tale om, at der kun tillades rådighedsbeløb svarende til fx  

 varig kontanthjælp, og der anvendes som regel ikke faste takster.
 Udgangspunktet er således, at der skal foretages en konkret vurdering i  

 hvert enkelt tilfælde.
 Beløb til faste rimelige udgifter kan accepteres, såfremt det beløb,  

 der bliver tilbage efter afholdelse af de nødvendige faste udgifte, er  

 rimeligt beskedent.
Boligudgifter kan medtages i budgettet, hvad enten der er tale om leje  

 eller terminsydelser, forudsat at terminsydelsen er rimelig.
Såfremt  

 boligudgiften er rimelig, forlanges, som hovedregel ikke, at familiens  

 bolig afhændes, uanset at der måtte være friværdi i ejendommen.
Dette ses  

 i forbindelse med, at afhændelse af fast ejendom ofte vil afstedkomme  

 omkostninger, som skal afsættes i skyldners budget til flytning, indskud  

 samt eventuelt en højere boligydelse.
Omvendt medtages ikke prioritetsgæld  

 og anden sikret gæld ved vurderingen af gældens størrelse.
 Udgifter til bil accepteres - i hvert fald, hvis beløbet er rimeligt,  

 og bilen er nødvendig til transport til og fra arbejdspladsen, eller der  

 er et lignende anerkendelsesværdigt behov for den.
 Af andre specielle poster med indflydelse på budgettet, som der i  

 praksis er taget stilling til, kan nævnes følgende:
 Plejetillæg skal normalt ikke tages i betragtning ved fastsættelse af  

 dividendens størrelse, da tillægget antages at medgå fuldt ud til dækning  

 af omkostninger ved plejeforholdet.
 Familieydelsen skal medregnes ved opgørelsen af husstandens indtægter,  

 idet der må tages stilling til, med hvilken vægt ydelsen forbedrer  

 husstandens samlede økonomiske situation.
 Invaliditetserstatning skal ikke indgå i gældssaneringen.
 Retspraksis har i flere tilfælde taget stilling til, hvilke  

 enkeltposter der kan indgå i det budget, der danner grundlag for  

 beregningen af rådighedsbeløbet; se UfR 1998,45 HK (invaliditetstillæg  

 udeladt), UfR 1996,713 ØLK (udgifter til hjemmeboende børn over 18 år var  

 uvedkommende for gældssaneringsbudgettet), og UfR 2000,2512 VLK  

 (erhvervsudygtighedsbeløb skulle indgå i budgettet i forbindelse med  

 gældssanering).
E.6.3.4 Dividendens størrelse Der kan ikke stilles krav om dividendens størrelse.
Det er  

 skifterettens beslutning, der afgør denne.
 Dividendens størrelse fastsættes ud fra en opgørelse over skyldners  

 forventede indtægter og udgifter og under hensyn til skyldners  

 rådighedsbeløb.
E.6.3.5 Betaling af dividende Bestemmes det, at gælden kun skal bortfalde delvist, dvs. at skyldner  

 skal betale en vis dividende til kreditorerne, skal der i almindelighed  

 tages udgangspunkt i, at skyldner sættes i stand til at afvikle restgælden  

 i løbet af typisk 5 år.
Skifteretten kan dog tillade en kortere eller  

 længere afdragsperiode.
 Omstændigheder, der kan begrunde, at afdragsperioden forkortes, kan fx  

 være tilfælde, hvor skyldner i en længere periode har klaret sig for meget  

 beskedne midler.
 Omstændigheder, der kan begrunde, at afdragsperioden forlænges, kan  

 være det forhold, at den pågældende gæld har været forudsat afviklet over  

 en længere årrække, fx som studiegæld; se UfR 1995,107 ØLK  

 (afdragsperioden fastsat til 10 år for en studiegæld).
 Såfremt det må påregnes, at skyldner inden for afdragsperioden vil få  

 en større indtægt, fx fordi en uddannelse afsluttes, eller skyldner må  

 antages at komme i arbejde, eller vil få færre udgifter, fx fordi et  

 afdrag ophører, eller et barn flytter hjemmefra, er afdragene fra dette  

 tidspunkt som hovedregel forhøjet.
Se fx ØLK B-0488-00 (gældssanering - opnået af en 60-årig ansøger under  

 uddannelse) E.6.3.6 Betaling af engangsbeløb Der er intet til hinder for, at skyldner afvikler restgælden ved  

 betaling af et engangsbeløb, der fx fremskaffes ved lån.
 Der er således fast praksis for, at den nedsatte gæld kan afvikles ved  

 betaling af et engangsbeløb.
 Skifteretten fastsætter hvor stort et beløb der skal  

 betales.
E.6.4 Behandling af begæringer om  

 gældssanering De formelle regler om behandling af gældssaneringsbegæringen findes i  

 KL §§ 202 - 205.
E.6.4.1 Skyldners begæring om  

 gældssanering Skyldners begæring om gældssanering skal indgives på en særlig blanket  

 ifølge justitsministerens bestemmelse, jf.
KL § 202, stk. 2.
 Begæringen skal ud over skyldners navn, adresse og CPR-nr. indeholde  

 oplysning om skyldners og dennes husstands indkomst.
Udgangspunktet er, at beløb til faste rimelige udgifter kan accepteres,  

 såfremt det beløb, der bliver tilbage efter afholdelse af de nødvendige  

 faste udgifter, er rimeligt beskedent.
Se E.6.3.3, vurdering af skyldners  

 budget.
Endvidere skal begæringen ledsages af en opgørelse over skyldners  

 aktiver og passiver samt en kreditorfortegnelse.
Efter justitsministerens  

 bestemmelse skal der endvidere vedlægges selvangivelser og årsopgørelser  

 fra Told!Skat for de sidste tre indkomstår samt dokumentation for  

 skyldnerens nuværende indtægt, fx lønsedler.
 Endelig skal skyldner på tro og love afgive erklæring om rigtigheden af  

 de afgivne oplysninger samt om, at der er givet oplysning om alt, hvad  

 skyldner ejer og skylder.
 Skifteretten skal i henhold til KL § 202, stk. 3, afvise  

 gældssaneringsbegæringen, såfremt den ikke indeholder alle ovennævnte  

 oplysninger mv.
 En sådan forhåndsafvisning kan endvidere ske af skifteretten, såfremt  

 der efter de foreliggende oplysninger ikke er rimelig udsigt til, at der  

 kan afsiges kendelse om gældssanering.
 Forhåndsafvisningen kan således ske, hvis det er klart, at skyldner på  

 ansøgningstidspunktet eller inden for en kortere årrække er i stand til at  

 betale gælden.
 Endvidere kan forhåndsafvisningen ske, hvis det er klart, at den  

 subjektive betingelse for gældssanering ikke er  

 opfyldt.
E.6.4.2 Indledende møde om  

 gældssanering I henhold til KL § 204 skal skifteretten snarest efter modtagelsen af  

 gældssaneringsbegæringen indkalde skyldner til et møde.
 Formålet med mødet er dels at få uddybet grundlaget for skifterettens  

 afgørelse om, hvorvidt gældssaneringssag skal indledes, dels - hvis  

 skifterettens afgørelse er positiv - at orientere skyldner om  

 gældssaneringens virkninger, forløb mv.
 Under mødet afkræver skifteretten skyldner nærmere oplysninger om  

 dennes økonomi mv. samt om forhold, der i øvrigt kan have betydning for  

 sagens behandling, ligesom skifteretten yder skyldner vejledning.
 Skyldner skal møde personligt, og det skal ved indkaldelsen til mødet  

 tilkendegives, at begæringen om gældssanering afvises, hvis skyldner  

 udebliver fra mødet.
 I KL § 205 er angivet, at skifteretten på det indledende stade af  

 gældssaneringsbegæringens behandling kan afvise denne, hvis der ikke er  

 rimelig udsigt til, at der kan afsiges kendelse om gældssanering.
 Bortset fra at skifterettens grundlag for stillingtagen hertil efter  

 mødet med skyldner nu er bedre, sker afvisning som anført ovenfor om KL §  

 202, stk. 3.
 Afvisning skal endvidere ske, hvis skyldner som tidligere anført  

 udebliver fra mødet eller ikke stiller en af skifteretten krævet sikkerhed  

 i henhold til KL § 203.
E.6.4.3 Indledning af  

 gældssaneringssagen En gældssaneringssag anses for at være indledt, når skifteretten har  

 truffet afgørelse herom, jf.
KL § 206.
Straks efter at gældssaneringssagen er indledt, indrykker skifteretten  

 en bekendtgørelse herom i Statstidende, jf.
KL § 208.
Bekendtgørelsen skal indeholde en opfordring til kreditorerne om at  

 anmelde deres krav over for skifteretten inden 4 uger efter  

 bekendtgørelsen.
Skifteretten kan dog, når særlige grunde taler derfor,  

 fastsætte en længere frist, dog maksimalt 8 uger.
 En genpart af bekendtgørelsen skal straks af skifteretten sendes til de  

 kreditorer, som er eller bliver skifteretten bekendt.
Anmeldelsesfristen i KL § 208 har ikke præklusiv virkning, men kun  

 betydning for kreditorernes modtagelse af indkaldelse til møde i  

 skifteretten mv.
Har en kreditor anmeldt sit krav efter udløbet af  

 4-ugers-fristen, får han alligevel dividende af sin fordring.
Dog kan  

 skifterettens ukendskab til en kreditor bevirke, at han ikke får udbetalt  

 dividende, men efterfølgende selv må inkassere denne.
Kreditorerne må  

 således i egen interesse foretage anmeldelse af sit krav.
I KL § 209 er bestemt, at bestridte fordringer foreløbig behandles, som  

 var de ubestridte.
Skifteretten skal først ved afsigelsen af  

 gældssaneringskendelsen tage stilling til, hvorledes der skal forholdes  

 med bestridte fordringer, jf.
KL § 216, stk 4.
Skifteretten skal dog i den forbindelse kun tage stilling til, om der  

 skal afsættes beløb til dækning af dividende af fordringer.
Selve  

 afgørelsen af, om fordringen består, henhører under de almindelige  

 domstole.
 I KL § 210 er angivet, hvilket materiale skifteretten skal  

 tilvejebringe til bedømmelse af, om gældssanering skal meddeles.
 I KL § 211 er der skabt hjemmel for skifteretten til at indhente  

 oplysninger til brug for gældssaneringssagens behandling hos offentlige  

 myndigheder, herunder Told!Skat.
 Skifteretten kan anmode kommunen om at fremkomme med oplysninger om  

 skyldnerens sociale forhold af betydning for sagen, herunder om kommunens  

 muligheder for med rådgivning at bistå skyldneren under afviklingen af den  

 del af gælden, som fortsat skal bestå.
 Endvidere kan det ofte være hensigtmæssigt, at kommunens  

 inddrivelses-kontor på vegne af kommunalbestyrelsen retter henvendelse til  

 den sociale forvaltning, således at offentlige instanser ikke kommer til  

 at modarbejde hinanden ved at stille for strenge krav/betingelser for at  

 få afviklet en restance.
 Tilsvarende kan der i samarbejde med kriminalforsorgsmyndighederne  

 skabes samlede løsninger i resocialiseringssituationer.
 KL § 212 angiver, under hvilke betingelser skifteretten - efter  

 indledning af gældssaneringssagen - kan nægte gældssanering.
 Skifteretten nægter herefter gældssanering under samme betingelser som  

 ovenfor anført om KL § 205 om nægtelse af at indlede gældssaneringssag.  

 Endvidere kan gældssanering nægtes, såfremt skyldner ikke loyalt medvirker  

 ved sagens oplysning.
 Illoyalitet kan foreligge, såfremt skyldneren holder momenter af  

 væsentlig betydning skjult for skifteretten, herunder undlader at oplyse  

 om alle aktiver eller mulige fremtidige indtægter.
 Skyldner skal have oplyst, hvilke omstændigheder der kan føre til  

 nægtelse af gældssaneringen, efter den er indledt, og han skal ved  

 nægtelse have lejlighed til at udtale sig  

 herom.
E.6.4.4 Skifterettens antagelse af en  

 medhjælper I KL § 219 er der skabt mulighed for, at skifteretten kan antage en  

 medhjælper til udførelse af visse af skifterettens opgaver i en  

 gældssaneringssag.
Det er ved bestemmelsen forudsat, at der som hovedregel  

 antages en medhjælper, idet skifteretten alene behandler ukomplicerede  

 sager.
Typisk vil skyldners advokat blive antaget som medhjælper, men  

 skyldner har ikke krav herpå.
Det er kun visse af skifterettens opgaver, som kan overdrages til  

 medhjælperen.
Det drejer sig først og fremmest om tilvejebringelse af  

 status mv., jf.
KL § 210, samt om skifterettens vejledningspligt i henhold  

 til KL § 216, stk. 5. Endvidere er det medhjælperen, som i henhold til KL  

 §§ 208, 209, stk. 2, 213, 214 og 218, stk. 2-3, indrykker annonce i  

 Statstidende og indkalder skyldner og kreditorerne til skifteretsmøde.  

 Medhjælperen bistår endvidere skyldner med udarbejdelse af forslag til  

 gældssanering.
 I KL § 219, stk. 2, er det endvidere foreskrevet, at skifteretten kan  

 beskikke en advokat for skyldner, hvis der er særligt behov herfor.
Omkostningerne ved en gældssaneringssag afholdes af statskassen, jf.
KL  

 § 220, medmindre skifteretten har afkrævet skyldner sikkerhedsstillelse  

 efter KL § 203.
E.6.4.5 Skyldners forslag til gældssanering og  

 deltagelse i skifteretsmøde Når de ovennævnte oplysninger om skyldners økonomi er tilvejebragt,  

 opfordrer skifteretten i henhold til KL § 213 skyldner til at fremkomme  

 med et forslag til gældssanering, herunder til indholdet af en eventuel  

 afvikling af den del af gælden, som fortsat skal bestå.
 Forslaget må indeholde oplysning om, hvorledes den bestående del af  

 gælden tænkes afviklet, ligesom det må ledsages af en opgørelse af  

 skyldners og dennes husstands indtægter og udgifter.
Efter modtagelsen af skyldners forslag til gældssanering skal  

 skifteretten i medfør af KL § 214 ved anbefalet brev eller på anden  

 betryggende måde indkalde skyldner og samtlige kendte kreditorer og  

 indehavere af særligt sikrede krav til skifteretsmøde med mindst 2 ugers  

 varsel.
Når forholdene taler derfor, indkaldes desuden en repræsentant for  

 det sociale udvalg til mødet.
Indkaldelsen bekendtgøres samtidig i  

 Statstidende med oplysning om, hvor bilag til skyldners  

 gældssaneringsforslag ligger til eftersyn.
Forslaget skal være bilagt en statusoversigt (§ 210 rapporten) og en  

 redegørelse for de vigtigste årsager til skyldners økonomiske situation  

 samt oplysning om, hvorvidt der foreligger dispositioner, som bør søges  

 omstødt, jf.
KL § 210, stk. 2.
Endvidere skal der foreligge oplysninger om skyldners indkomst- og  

 formueforhold.
Det skal i den forbindelse oplyses, om skyldner har et  

 skattemæssigt underskud til fremførsel i de følgende år efter reglerne i  

 PSL § 13.
 Der skal også tages højde for, i hvilket omfang en rentefradragsret,  

 som skyldner har været afskåret fra at gøre brug af på grund af reglen i  

 LL § 5, stk. 7, genopstår som følge af betaling af afdrag i henhold til  

 gældssaneringskendelsen.
For personer, der har et uudnyttet fradragsberettiget underskud,  

 indebærer en gældssanering, at skyldners underskud fra det pågældende og  

 tidligere indkomstår nedsættes med det beløb, hvormed gælden er nedsat,  

 jf.
PSL § 13a.
 Hvis skyldner i det pågældende indkomstår eksempelvis har et  

 skattemæssigt underskud på 500.000 kr. og et uudnyttet skattemæssigt  

 underskud fra tidligere år på 1.500.000 kr., vil en gældseftergivelse på  

 1.800.000 kr. indebære, at skyldneren alene kan fremføre et underskud på  

 200.000 kr. til de efterfølgende år.
Nedsættelsen af underskud sker med virkning for det indkomstår, hvori  

 gældssanering afsiges, og for senere indkomstår.
Hvis underskud fra flere  

 indkomstår nedsættes, nedsættes underskud for tidligere år før underskud  

 for senere år.
Et sådant underskud er at betragte som et aktiv og skal derfor anvendes  

 til fyldestgørelse af kreditorerne.
Der skal således tages højde herfor i  

 det budget og den dividendeberegning, der danner grundlag for  

 gældssaneringskendelsen.
Told- og skatteregionen og/eller kommunen bør i øvrigt være opmærksom  

 på den gældssaneringssøgendes skatteforhold, herunder om  

 forskudsregistreringen er korrekt.
Hvis dette ikke er tilfældet, bør den  

 ændres.
Såfremt det kan forventes, at der opstår aktiver eller passiver i  

 form af overskydende skatter eller restskatter, skal der ligeledes gøres  

 opmærksom på dette forhold.
På mødet gennemgår skifteretten skyldners forslag og de tilvejebragte  

 oplysninger.
Skifteretten opfordrer de fremmødte til at udtale sig om  

 forslaget og grundlaget for dette samt til at fremkomme med andre  

 oplysninger af betydning for sagen, jf.
KL § 215, stk. 1.
Told- og skatteregionen og/eller kommunen er bemyndiget til at give  

 møde på ToldCSkats vegne og fremkomme med oplysninger, bemærkninger og  

 eventuelle indsigelser.
I den forbindelse bemærkes, at skifterettens  

 fastsættelse af den gældssaneringssøgendes rådighedsbeløb er en  

 skønsmæssig afgørelse, der tager hensyn til de konkrete omstændigheder i  

 hvert enkelt tilfælde.
Det beror på inddrivelsesmyndighedens vurdering i den konkrete sag, om  

 der er grundlag for at møde op til skifteretsmødet til behandling af  

 gældssaneringsforslaget.
Inddrivelsesmyndigheden bør dog altid møde op,  

 når man mener, at skyldners forslag ikke i sin helhed kan tages til  

 følge.
Told- og skatteregionen og/eller kommunen er efter afgivelse af de  

 nævnte oplysninger og indsigelser mv. bemyndiget til at komme med  

 tilkendegivelse om, hvorvidt man vil acceptere en sanering, såfremt sagen  

 er korrekt oplyst.
Ved tvivl skal Told- og Skattestyrelsen kontaktes.
 Såfremt inddrivelsesmyndigheden anbefaler eller tiltræder  

 gældssaneringsforslag, kan det få bindende virkning, således at ToldCSkat  

 ikke efterfølgende kan anmode om at få kendelsen kæret.
De fremmødte kreditorer har en ret til at udtale sig på  

 skifteretsmødet, men der foregår ikke som ved tvangsakkord nogen  

 afstemning om forslaget.
Det er alene skifterettens afgørelse, om der skal  

 afsiges kendelse om gældssanering.
Skyldner skal besvare spørgsmål fra kreditorer og skifteretten, jf.
KL  

 § 215, stk. 2.
Herefter vurderer skifteretten skyldners økonomiske forhold med henblik  

 på, om en eventuel kendelse om gældssanering skal gå ud på bortfald eller  

 nedsættelse af gælden, jf.
KL § 198.
 KL § 216 angiver reglerne for, hvad skifterettens kendelse om  

 gældssanering skal indeholde.
Kendelsen skal angive, hvilken del af skyldners gæld som berøres af  

 gældssaneringen, herunder datoen for skæringstidspunktet, hvilket som  

 overvejende hovedregel vil være datoen for skifterettens beslutning om at  

 indlede gældssanering, jf.
KL § 199.
 Endvidere skal kendelsen indeholde oplysninger om, til hvilken  

 procentdel gælden nedsættes.
 En eventuel henstandsperiodes længde må angives, ligesom størrelsen og  

 forfaldstiden/- afviklingen for afdrag af den bestående gæld må angives.
 KL § 216, stk. 5, indeholder en regel om skifteretten vejledningspligt  

 over for skyldner.
Skifteretten skal i henhold hertil vejlede skyldner om hans  

 retsstilling og tilrettelæggelsen af betalingen af eventuelle afdrag i  

 henstandsperioden.
Vejledningen må især omfatte virkningen af  

 nedskrivningen af gælden samt virkningen af skyldners eventuelle  

 misligholdelse af en tilladt afdragvis afvikling af skylden.
E.6.4.6 Afslutning af gældssaneringssagens  

 behandling og bekendtgørelse i Statstidende Gældssaneringssagen anses for sluttet, når fristen for kære af  

 skifterettens afgørelse om afvisning af begæring jf.
KL § 202, stk. 3,  

 eller om nægtelse af at indlede gældssaneringssag, jf.
KL § 205, eller  

 vedrørende gældssanering, jf.
KL §§ 212 og 216, er udløbet, uden at kære  

 er sket, eller når kæreinstansens kendelse er afsagt, eller når skyldners  

 begæring er tilbagekaldt, eller når gældssanering er bortfaldet, jf.
KL §  

 217, stk. 2.
Finder inddrivelsesmyndigheden, at skifterettens kendelser eller  

 beslutninger vedrørende gældssanering bør kæres, skal dette straks  

 meddeles Told- og Skattestyrelsen med en begrundet indstilling.  

 Kærefristen er 2 uger, jf.
KL § 251.
Såfremt skifteretten tager skyldners forslag om gældssanering helt  

 eller delvis til følge, bekendtgøres sagens udfald straks i Statstidende.  

 Genpart af bekendtgørelsen sendes samtidig til samtlige kendte kreditorer,  

 jf.
KL § 218, stk. 3.
 Inddrivelsesmyndigheden kan foretage endelig afskrivning af det  

 bortsanerede beløb, når gældssaneringssagen er sluttet, dvs. når fristen  

 for kære af skifterettens kendelse om gældssanering er udløbet, uden at  

 kære er sket, eller når kæreinstansen har stadfæstet kendelsen.
Det gælder dog ikke, hvis der er andre (fx  

 kautionister/medinteressenter) der hæfter for skyldners gæld, jf.
KL §  

 226, stk. 3. I disse tilfælde forudsættes en afgangsførelse som  

 uerholdelig eller en endelig afskrivning, at inddrivelse forgæves er  

 forsøgt hos den/de medhæftende personer.
 Dokumentationen er en kopi af kendelsen (evt. kopi af bekendtgørelsen i  

 Statstidende) og i almindelighed kopi af anmeldelsen.
Endvidere skal uomstødelige pantefordringer (fx udlæg i fast ejendom),  

 der ikke er omfattet af gældssaneringskendelsen, afgangsføres som  

 uerholdelig.
Dette medfører, at restancerne registreres i CFR.  

 Inddrivelsesmyndigheden skal sikre sig at denne gæld ikke forældes,  

 ligesom inddrivelsesmyndigheden skal være opmærksomme på, at der, når den  

 faste ejendom realiseres, kan indgå beløb til dækning af det foretagne  

 udlæg.
Se E 6.5.6. og E 6.5.9.
Nægtes gældssanering, og er der sket bekendtgørelse om indledning af  

 gældssaneringssag, skal der inden en uge efter sagens afslutning gives  

 meddelelse herom til samtlige kendte kreditorer, jf.
KL § 218, stk. 2.
Hvis der åbnes forhandling om tvangsakkord under en gældssaneringssag,  

 udsættes behandlingen af sagen.
Hvis akkordforslaget stadfæstes,  

 bortfalder gældssaneringssagen.
Dette følger af KL § 217. Reglen omfatter  

 kun tvangsakkord og kan således ikke anvendes ved frivillige  

 kreditorordninger.
Hvis en frivillig kreditorordning indgås, kan skyldner  

 blot tilbagekalde sin gældssanering, jf.
KL § 218, stk.  

 1.
E.6.5 Virkningen af gældssaneringens  

 indledning/Inddrivelse under gældssaneringssagen Fra gældssaneringssagens indledning og indtil dens slutning kan arrest  

 eller udlæg ikke foretages i skyldners aktiver, og skyldners ejendom kan  

 ikke tages til brugeligt pant.
Dette gælder dog kun for de fordringer, som  

 er omfattet af en kendelse om gældssanering, jf.
KL § 207, stk. 1.
Der kan ikke ske rådighedsberøvelse på grundlag af arrest, og der kan  

 ikke ske rådighedsberøvelse eller søges fyldestgørelse på grundlag af  

 udlæg, som ved kendelse om gældssanering bortfalder efter samme regler som  

 for udlæg i tilfælde af konkurs.
Udlagte fordringer kan indkræves, når de  

 forfalder, jf.
KL § 207, stk. 2.
 Inddrivelsesmyndigheden kan dog uanset indledning af gældssaneringssag  

 foretage udlæg for krav, der ikke er omfattet af gældssaneringen, fx krav  

 stiftet efter skæringsdagen.
 Derimod begrænser indledningen af gældssaneringssag ikke adgangen til  

 at begære skyldner konkurs.
E.6.5.1 Skyldners dispositioner og  

 rådighed Skyldneren beholder rådigheden over sine aktiver og kan stadig stifte  

 gældsforpligtelser, som ikke berøres af gældssaneringen.
 En gældsstiftelse på dette tidspunkt kan dog føre til, at gældssanering  

 nægtes, medmindre der er tale om gældsstiftelse i forbindelse med  

 nødvendige leveomkostninger såsom lån til indskud i forbindelse med leje  

 af bolig eller anskaffelse af aktiver, der er nødvendige for at opretholde  

 en indtægt.
 Dispositioner og betaling af gæld kan eventuelt, dersom gældssaneringen  

 gennemføres, omstødes efter KL § 221, jf. § 72.
E.6.5.2 Udlæg, der ikke bortfalder ved kendelse  

 om gældssanering Er der for en restance foretaget udlæg 3 måneder før fristdagen eller  

 tidligere, bortfalder udlægget ikke ved kendelse om gældssanering.
Hvis tinglysning eller anden sikringsakt er nødvendig, for at udlægget  

 kan opnå beskyttelse mod retsforfølgning, skal sikringsakten dog være  

 foretaget 3 måneder før fristdagen eller tidligere, jf.
KL §§ 71 og  

 73.
Inddrivelsesmyndigheden er bemyndiget til at give tilsagn om, at  

 ToldCSkat vil undlade realisation af aktiver, herunder fast ejendom, der  

 ikke realiseres i forbindelse med gældssanering.
Der skal tages forbehold  

 for, at gældssaneringens betalingsbetingelser overholdes.
1-års-fristen for udlægs bortfald, jf.
RPL § 526, stk. 4, gælder,  

 uanset at der er indledt gældssaneringssag.
Hvis 1-årsfristen udløber  

 under gældssaneringssagen, skal der søges fyldestgørelse på grundlag af  

 udlægget, medmindre der indgås aftale om ombytning til anden  

 sikkerhedsstillelse, der i så fald ikke kan omstødes, svarende til det  

 forventede realisationsprovenu.
E.6.5.3 Udlæg, der bortfalder ved kendelse om  

 gældssanering Er der for en restance foretaget udlæg senere end 3 måneder før  

 fristdagen, bortfalder udlægget i tilfælde af, at der afsiges kendelse om  

 gældssanering, jf.
KL § 221, stk. 1.
Udlægget bortfalder dog først, når gældssaneringskendelsen er endelig,  

 dvs. når kærefristen er udløbet, uden at kære er sket, jf.
KL § 222, stk.  

 2.
Der kan ikke ske rådighedsberøvelse eller søges fyldestgørelse på  

 grundlag af udlæg, der efter KL § 221 vil bortfalde ved kendelse om  

 gældssanering, jf.
KL § 207, stk. 2.
Er et udlæg, der vil bortfalde ved kendelse om gældssanering, foretaget  

 i værdipapirer eller andre skriftlige fordringer, kan skyldner dog -  

 uanset gældssaneringssagen - fratages rådigheden over disse aktiver i  

 overensstemmelse med reglerne i RPL § 523, stk. 2-4. Hvis udlægget er  

 foretaget i fondsaktiver ( fx obligationer), skal der ske registrering i  

 en værdipapircentral.
Er udlægget foretaget i simple fordringer, skal  

 debitor underrettes, og forfaldne beløb opkræves.
Udløber 1-års fristen for udlæg under gældssaneringssagen, og afsiges  

 der ikke kendelse om gældssanering, skal tvangsauktion begæres inden 8  

 uger efter gældssaneringssagens afslutning, hvis den af udlægget følgende  

 sikkerhedsret skal bevares, jf.
RPL § 526, stk.  

 4.
E.6.5.4 Anden sikkerhed end udlæg Inddrivelse, herunder foretagelse af udlæg på grundlag af frivillig  

 sikkerhedsstillelse i form af håndpant eller underpant (pantebreve i fast  

 ejendom og løsøre) kan fortsætte uanset gældssaneringssagen, når  

 sikkerhedsstillelsen er uomstødelig.
 Er den frivillige sikkerhedsstillelse omstødelig, kan inddrivelse kun  

 fortsættes i det omfang, dette kan ske uden foretagelse af udlæg (fx  

 realisation af håndpant).
Ved kendelse om gældssanering vil frivillig sikkerhedsstillelse kunne  

 omstødes, jf.
KL §§ 70 eller 74, og eventuelt inddrevne beløb skal i så  

 fald betales til skifterettens medhjælper.
 Ved efterbeskatning af investeringsfonds- og  

 etableringskontohenlæggelser kan udbetaling fra det kontoførende  

 pengeinstitut ikke ske, før skattekravet er fyldestgjort.
Skattekravet er således sikret i kontoens indestående og kan, i det  

 omfang kontoen strækker til, gøres gældende uanset den stedfundne  

 gældssanering, idet ordningen er en lovbestemt panteret, jf.
KL § 199,  

 stk. 2. Det således opståede skattekrav gældssaneres kun i det omfang,  

 kravet ikke kan fyldestgøres gennem kontoens  

 indestående.
E.6.5.5 Omstødelse Reglerne i konkurslovens kapitel 8 om omstødelse af visse af skyldner  

 foretagne dispositioner finder tilsvarende anvendelse, hvis  

 gældssaneringsforslaget tages til følge, jf.
KL § 221.
Finder inddrivelsesmyndigheden, at der bør anlægges omstødelsessag,  

 skal forslag herom fremsættes senest på skifteretsmødet, jf.
KL § 223,  

 stk. 1.
 Det kan fx være tilfældet, hvor den gældssaneringssøgendes ægtefælle  

 har væsentlig formue, som ikke står i rimeligt forhold til dennes  

 indkomst, og hvor der må antages at foreligge omstødelige  

 gavedispositioner efter KL § 64 stk. 2, 2. pkt.
Træffes der ikke på mødet bestemmelse om sagsanlæg, skal det på mødet  

 meddeles skifteretten, at Told- og Skattestyrelsen eventuelt vil anlægge  

 omstødelsessag.
Omstødelsessag skal anlægges senest 4 uger efter  

 gældssaneringskendelsen, jf.
KL 223, stk. 2 og 3. Sagen skal omgående  

 indberettes til Told- og Skattestyrelsen, således at der kan træffes  

 beslutning herom.
Endvidere kan utilbørlige kreditorbegunstigelser under visse  

 betingelser omstødes, jf.
KL § 74. Det er dog i § 221, stk. 2,  

 udtrykkeligt anført, at betaling af fordringer, som ikke er omfattet af  

 gældssaneringen, ikke kan omstødes.
Beslutningen om anlæggelse af omstødelsessag træffes af kreditorerne,  

 idet der ikke som ved konkurs er et egentligt bostyre (kurator), som kan  

 gennemføre omstødelseskravet på boets vegne.
Enhver kreditor kan i henhold  

 til KL § 223 stille forslag om anlæggelse af omstødelsessag.
Omstødelseskrav skal gøres gældende ved civilt søgsmål, jf.
KL § 222,  

 stk. 1.
Såfremt det besluttes, at der ikke skal anlægges omstødelsessag, kan  

 enhver kreditor selv anlægge sagen for egen regning og risiko, dog således  

 at et eventuelt provenu indvundet ved omstødelsessagen tilfalder samtlige  

 de af gældssaneringen omfattede kreditorer, jf.
KL § 224.
De almindelige regler for sikringsakters betydning for adgangen til  

 retsforfølgning finder også anvendelse på gældssanering, jf.
KL § 225.
E.6.5.6 Lønindeholdelse I perioden fra skyldners indgivelse af begæring om gældssanering, og  

 indtil skifteretten har afsagt kendelse om gældssanering, kan  

 lønindeholdelse foretages jf. afsnit F.3.
 De anmeldte krav skal reduceres med de indeholdte beløb.
Højesteret har fastslået, at sådanne lønindeholdte beløb ikke kan  

 omstødes efter KL §§ 72 eller 74, jf.
UfR 1987, 755 HD, da lønindeholdelse  

 ikke er omfattet af disse regler.
Højesteret fandt endvidere ikke, at  

 forarbejderne til bestemmelserne om gældssanering gav grundlag for at  

 anvende omstødelsesreglerne i videre omfang end ved konkurs og  

 tvangsakkord.
En hidtidig afdragsordning, der er overholdt, må ikke på grund af  

 indledning af gældssanering opsiges og afløses af en begæring om  

 lønindeholdelse.
Se TfS 1996.304 (Skifteretten i Assen), hvorefter en  

 frivillig betalingsaftale til undgåelse af lønindeholdelse, ikke kunne  

 omstødes.
Det kan bemærkes, at jf.
TSS af 30. november 1995 (99/95-802-00101)kan  

 en misligholdt aftale heller ikke bortfalde, og erstattes af en  

 lønindeholdelse.
Lønindeholdte beløb skal fratrækkes i anmeldelsen, så der alene  

 beregnes dividende af restgælden.
Det lønindeholdte beløb skal ikke fragå  

 i dividenden, da dette ville svare til, at lønindeholdelsen blev omstødt,  

 jf.
UfR 2001, 2143 VLK.
 Efter skifterettens kendelse om gældssanering kan lønindeholdelse alene  

 foretages for krav, der ikke er omfattet af gældssaneringskendelsen, samt  

 for forfaldne afdrag (dividendebeløb) ifølge kendelsen.
Lønindeholdelse, modregning og anden inddrivelse kan efter  

 gældssaneringskendelsen ikke foretages for de krav, der er sikret ved  

 uomstødeligt udlæg, eller anden pantesikkerhed, og som derfor i det  

 omfang, hvori pantet ved dets realisation giver dækning for kravet, falder  

 uden for gældssaneringen, jf.
KL § 199, stk 2.
Dette skyldes, at det, så længe pantet ikke er realiseret, ikke kan  

 siges med sikkerhed, hvor stor en del af den pantesikrede fordring der  

 bliver dækning for i pantet.
Den del, som der ikke bliver dækning for,  

 skal nedskrives til gældssanerings-dividenden.
Ved at foretage  

 lønindeholdelse eller modregning for den pantesikrede fordring eller blot  

 en del af denne opnår regionen/kommunen at få fuld dækning - og ikke blot  

 dividenden af det pågældende beløb - hvilket er i modstrid med KL § 199,  

 stk. 2.
E.6.5.7 Modregning Ifølge KL § 201 finder lovens § 42 om modregning tilsvarende anvendelse  

 i gældssanering.
 Ved anvendelse af modregningsbestemmelserne skal man være opmærksom på,  

 at datoen for indledning af gældssaneringen træder i stedet for  

 konkursdekretets afsigelse.
 Kreditorerne er afskåret fra at modregne krav (modkrav), der er stiftet  

 før dagen for indgivelse af begæring om gældssanering (fristdag) i krav  

 (hovedkrav), skyldner har erhvervet efter denne dato.
 Der kan med andre ord ikke ske modregning hen over fristdagen.
Der kan foretages modregning, såfremt både hovedkrav og modkrav er  

 stiftet inden fristdagen.
Det gælder også i overskydende skat, der  

 forfalder til betaling efter kendelsens afsigelse, men som er stiftet i  

 indkomstår, der ligger før fristdagen.
 Efter skifterettens kendelse om gældssanering kan modregning foretages  

 for krav, der ikke omfattes af gældssaneringskendelsen, dog ikke  

 pantesikrede krav (se E.6.5.6), samt for forfaldne afdrag ifølge  

 kendelsen.
 Der kan ske modregning, såfremt begge fordringer må anses for stiftet  

 efter fristdagen og før gældssaneringens indledning, også hvor det sker  

 ved afgivelse af modregningserklæring efter gældssaneringens stadfæstelse.  

 Inddrivelsesmyndigheden skal derfor i forbindelse med anmeldelsen af krav  

 i gældssaneringen gøre opmærksom på denne modregningsadgang.
Opmærksomheden henledes på, at fristdagen først er endelig, når  

 skifterettens kendelse om gældssanering er endelig.
Det betyder, at der  

 under gældssaneringssagens behandling kan afgives modregningserklæring,  

 uanset at kravene er stiftet på hver sin side af fristdagen.
Afsiges  

 kendelse om gældssanering må regionen udbetale det modregnede  

 beløb.
 E.6.5.8 Udbetaling af overskydende skat  

 m.v.
Der kan ikke ske udbetaling af overskydende skat, der modsvares af det  

 ved gældssaneringskendelsen bortfaldne beløb, og der er taget forbehold  

 herom.
Dette er resultat af reglerne om konneks modregning, og disse er  

 nærmere omtalt i afsnit H.
Opnår en skyldner krav på overskydende skat under gældssaneringssagen,  

 skal der foretages modregning efter de sædvanlige regler, jf. det  

 ovenanførte.
Hvis der herefter er yderligere beløb til udbetaling, skal  

 skifteretten orienteres om dette yderligere beløbs størrelse, således at  

 beløbet kan medregnes i husstandens budget og tages i betragtning ved  

 dividendeberegningen, jf.
UfR 1987, 742 ØLK.
E.6.5.9 Subsidiært udlæg Der kan ikke foretages subsidiært udlæg hos skyldners ægtefælle, når  

 der er indledt gældssaneringssag for skyldner, jf.
UfR 1987,176 VLD.
 Såfremt subsidiært udlæg er foretaget inden gældssaneringssagens  

 indledning, skal dette fastholdes.
Subsidiært udlæg etablerer en selvstændig ret til fyldestgørelse i den  

 udlagte genstand fx fast ejendom, uanset at skyldner senere opnår en  

 gældssanering, jf.
UfR 1996, 1267 ØLD.
ToldCSkat havde i denne sag bl.a.  

 henvist til KL § 226, stk. 3, og dette synspunkt tilsluttede landsretten  

 sig.
 Et tinglyst subsidiært udlæg i fast ejendom giver ikke adgang til at  

 søge beløbet inddrevet på anden vis hos ægtefællen.
 Som følge af inddrivelsesstrategien skal anmeldelse af skyldners gæld i  

 ægtefælles gældssanering, ikke længere foretages.
 Når skyldner opnår kendelse om gældssanering, afgangsføres den  

 restance, for hvilket subsidiært udlæg er foretaget, som uerholdelig.
 Kommunen skal sikre sig at gælden ikke forældes, samt være opmærksom  

 på, at når den faste ejendom realiseres, kan der indgå beløb til dækning  

 af det foretagne udlæg.
E.6.6 Virkninger af gældssaneringen, efter  

 kendelsen Gældssaneringskendelsen har mellem skyldner og de pågældende kreditorer  

 samme virkning som et retsforlig, jf.
KL § 226, stk. 1, hvilket blandt  

 andet indebærer en 20-årig forældelse for kravene, jf.
DL 5-14 -4.
En gældssaneringskendelse er i henhold til KL § 226, stk. 2, også  

 bindende for kreditorer, som ikke har anmeldt deres krav over for  

 skifteretten.
Sådanne kreditorer kan således ikke, uanset gældssaneringen,  

 indkræve hele deres fordring, men kun dividenden heraf, og de må selv  

 inddrive denne.
Gældssaneringskendelse befrier skyldner for den del af den før  

 gældssaneringssagens indledning stiftede gæld, som bortfalder ved  

 kendelsen jf.
KL § 226, stk. 2.
Dette gælder såvel kreditorernes som eventuelle solidarisk hæftende  

 medskyldneres krav mod skyldneren, KL. § 226, stk. 2, hvorimod  

 kreditorernes krav mod kautionister og andre, som hæfter tillige med  

 skyldner, ikke berøres af gældssaneringen jf.
KL § 226, stk. 3. En  

 kreditor kan således hos kautionisten indkræve den del af fordringen, som  

 bortfalder ved gældssaneringskendelsen, men kautionisten har ikke noget  

 krav mod skyldner.
Det samme gælder for solidarisk medhæftende  

 medskyldnere.
I KL § 227 er det angivet, at enhver aftale, hvorefter der af  

 skyldneren eller af tredjemand indrømmes kreditor større fordele end  

 hjemlet ved gældssaneringskendelsen, er ugyldig.
Således er fx en aftale  

 om at yde en kreditor rente af hans fordringer under gældssaneringssagen  

 ugyldig.
 Andre ugyldighedsregler kan selvfølgelig også anvendes i forbindelse  

 med gældssanering, fx på grund af proformaaftaler.
Endvidere må det antages, at en gældssaneringskendelse har ekstinktiv  

 virkning, dvs. hvor nødvendig sikringsakt ikke er iværksat kan  

 dispositioner, som ikke er beskyttet mod kreditorforfølgning, fortrænges  

 af en gældssaneringskendelse, jf.
KL § 225.
E.6.7 genoptagelse af  

 gældssaneringssager En af skifteretten afsluttet gældssaneringssag kan i  

 undtagelsestilfælde genoptages, jf.
KL § 228, stk. 1.
Det er alene hensyn til skyldner, som kan begrunde genoptagelse.
Det er  

 kun afdrags- og henstandsvilkårene, der kan ændres.
Dividenden  

 (nedsættelsesprocenten) kan ikke ændres med hjemmel i KL § 228.
 Kreditorerne kan således ikke påberåbe sig bestemmelsen, men må gå frem  

 efter § 229.
Inddrivelsesmyndigheden kan dog i en gældssaneringssag, hvor der  

 opdages et stort og for skyldner ukendt krav til Told!Skat, vælge at bruge  

 reglerne om henstand og eftergivelse til at afhjælpe situationen.
På den  

 måde kan inddrivelsesmyndigheden medvirke til at hjælpe skyldner ud af en  

 ny håbløs gældssituation og derved fremme nyttevirkningen af  

 gældssaneringskendelsen, uden at det bliver nødvendigt at genoptage sagen  

 i skifteretten eller evt. at søge om gældssanering på ny.
E.6.8 Ophævelse af  

 gældssaneringskendelse En gældssaneringskendelse kan ophæves på en kreditors begæring efter  

 reglerne i KL § 229.
 Efter denne bestemmelse kan ophævelse ske, når det bevises eller  

 sandsynliggøres, at skyldner under gældssaneringssagen har gjort sig  

 skyldig i svigagtigt forhold, fx ved at undlade loyalt at oplyse om sine  

 aktiver og passiver, fortie væsentlige indtægter og lignende, eller hvis  

 skyldner groft tilsidesætter sine pligter ifølge kendelsen.
Udeblevne afdrag skal dog først være forsøgt tvangsinddrevet, jf.
UfR  

 1997,1124 ØLK.
Ophævelse kan kun ske på begæring af en kreditor.
Ophævelse kan således  

 ikke ske på skifterettens eget initiativ.
 Såfremt inddrivelsesmyndigheden bliver bekendt med forhold, der kan  

 begrunde ophævelse af en gældssaneringskendelse, må der på grundlag af  

 retspraksis på området foretages en vurdering af, om der vil være mulighed  

 for at få skifteretten til at ophæve kendelsen.
 Hvis inddrivelsesmyndigheden mener, at dette er tilfældet, skal sagen  

 indberettes med indstilling til Told- og Skattestyrelsen, der herefter  

 afgør, hvorvidt man vil tage skridt til at anmode skifteretten om at  

 ophæve gældssaneringskendelsen.
 Inddrivelsesmyndigheden kan dog i de tilfælde hvor dividenden ikke  

 indbetales, selv tage skridt til at anmode skifteretten om at ophæve  

 gældssaneringskendelsen.
E.6.8.1 Svig Skifteretten kan ophæve en kendelse om gældssanering, hvis skyldner  

 under gældssaneringssagen har gjort sig skyldig i svigagtigt forhold.
At  

 der skal være tale om svig betyder, at skyldner skal have afgivet bevidst  

 urigtige oplysninger eller bevidst have fortiet oplysninger for  

 skifteretten om forhold, som skyldner måtte indse havde væsentlig  

 betydning for skifterettens afgørelse om gældssanering.
At skyldner påbegynder selvstændig erhvervsvirksomhed efter  

 gældssaneringen, uanset skifteretten ved afgørelsen havde forudsat, at  

 skyldneren ernærede sig som lønmodtager, kan ikke i sig selv begrunde  

 ophævelse af en gældssaneringskendelse.
Hvis skyldner derimod allerede  

 under gældssaneringssagen havde til hensigt at påbegynde selvstændig  

 erhvervsvirksomhed efter gældssaneringen og fortiede dette, kan dette dog  

 begrunde ophævelse.
Fortielse om fremtidige indtægter af en vis størrelse kan også begrunde  

 ophævelse af gældssaneringen, Jf.
VLK B 1781-01( ophævet, da skyldner  

 overfor skifteretten havde fortiet indtægt i form af honorarer på ca  

 950.000 kr, samlet gæld ca 1,2 mill kr). Se endvidere UfR 1997,1101 VLK  

 (ikke ophævelse, selvom skyldners indtægt væsentligt oversteg det  

 forudsatte, da dette bl.a. skyldtes ændringer i heldbredsmæssige forhold)  

 og UfR 1995,685 VLK (ophævelse efter karakteren af skyldners medvirken ved  

 tilvejebringelsen af gældssaneringsforslaget, hvor der var givet urigtige  

 oplysninger om skyldners indkomstforhold). Hvis skyldner fx fortier  

 oplysninger om forventede store lønstigninger, kan dette begrunde  

 ophævelse.
Det samme kan gøre sig gældende, hvis skyldner fortier  

 oplysninger om falden arv, hvis han var bekendt med, at der herved ville  

 tilfalde ham et større beløb.
Hvis skyldner under gældssaneringssagen har  

 kendskab til mulighed for udbetaling af overskydende skat, men fortiet  

 dette for skifteretten, kan dette også begrunde ophævelse, jf.
UfR 1987,  

 742 ØLK.
Hvis skyldner derimod ikke reelt havde kendskab til muligheden  

 for udbetaling af overskydende skat, kan gældssaneringen ikke  

 ophæves.
E.6.8.2 Tilsidesættelse af  

 forpligtelser Skifteretten kan endvidere ophæve en kendelse om gældssanering, hvis  

 skyldner groft tilsidesætter sine pligter ifølge gældssaneringskendelsen.  

 Ophævelse kræver en meget grov tilsidesættelse af gældssaneringens vilkår,  

 hvorfor udgangspunktet ved skyldners misligholdelse heraf er, at  

 gældssaneringen ikke ophæves.
At en skyldner udebliver med et enkelt afdrag i henhold til  

 gældssaneringens vilkår om afdragsvis afvikling af den bestående del af  

 gælden, kan således ikke bevirke ophævelse af gældssaneringen.
Hvis  

 skyldner derimod i længere tid undlader at betale i overensstemmelse med  

 vilkårene, kan en ophævelse af gældssaneringen eventuelt komme på  

 tale.
 Hvis skyldner ved umådeholdent forbrug, ydelse af større gaver eller  

 ved letsindig forretningsførelse bliver ude af stand til at betale  

 forfaldne afdrag, kan dette eventuelt bevirke ophævelse af  

 gældssaneringen.
 Hvis skyldners manglende betalingsevne derimod skyldes generelle eller  

 branche- bestemte konjunkturændringer, sygdom eller andre forhold, som  

 skyldner reelt er uden indflydelse på, kan ophævelse ikke komme på  

 tale.
E.6.8.3 Virkninger af ophævelse Forinden skifteretten ophæver en gældssanering, skal skyldner og  

 kreditorerne indkaldes til et skifteretsmøde, jf.
KL § 229, stk. 2.
Ophævelse af en gældssanering bevirker, at denne i sin helhed  

 bortfalder.
Skyldner må således indgive fornyet begæring om gældssanering,  

 såfremt han fortsat ønsker sin gæld bortsaneret.
Gældssaneringen kan dog i  

 disse tilfælde meddeles på samme vilkår som den ophævede  

 gældssanering.
Ophæves en gældssanering, genopstår den ved gældssaneringen bortfaldne  

 del af gælden.
ToldCSkat kan herefter søge sig fyldestgjort for hele deres  

 krav mod skyldner ved udlæg, lønindeholdelse eller anden form for tvangs  

 inddrivelse.
Kommunen underretter den stedlige told- og skatteregion om  

 ophævelsen af hensyn til sletning af registreringen i  

 CFR.
E.6.9 Kære af gældssaneringskendelser Kære af en gældssaneringskendelse kan ske efter KL § 248, stk. 2.
 Såfremt der trods kreditorernes protest afsiges kendelse om  

 gældssanering, er retsmidlet herimod kære af kendelsen til  

 landsretten.
Hvis inddrivelsesmyndigheden finder, at skifteretten har afsagt en  

 urigtig kendelse om gældssanering, skal sagen indsendes til Told- og  

 Skattestyrelsen med indstilling.
Styrelsen afgør herefter, hvorvidt  

 gældssaneringskendelsen skal kæres.
Kærefristen er 14 dage fra afsigelsen af kendelsen om gældssanering,  

 jf.
KL § 251. Dog løber kærefristen først fra tidspunktet for  

 gældssaneringskendelsens forkyndelse over for kreditor.
Forkyndelse kan  

 dog ske på flere forskellige måder, blot der opnås kendskab til kendelsen;  

 nævnes kan fx en Østre Landsretssag, (ØLK 1053,1996) hvor kendelsen blev  

 afsagt i KL § 214- møde, og fristen blev her regnet fra kendelsens  

 afsigelse.
I almindelighed vil inddrivelsesmyndigheden have kendskab til  

 tidspunktet for kendelsens afsigelse.
Told- og skattestyrelsen må derfor  

 have sagen fremsendt hurtigst muligt af hensyn til styrelsens og  

 Kammeradvokatens sagsbehandling.
E.6.10 Dividende i tilfælde af efterfølgende  

 konkurs I KL § 230 er i relation til kreditorernes dividenderet angivet  

 virkningerne af, at en skyldners bo tages under konkursbehandling, efter  

 at gældssaneringskendelse er afsagt.
Kreditorerne har i henhold til denne bestemmelse krav på dividende af  

 hele deres fordring, uanset den ved gældssaneringskendelsen skete  

 nedsættelse heraf.
Dog skal skyldners afdrag fradrages i fordringen.
 En kreditors konkursdividende kan endvidere ikke overstige det beløb,  

 som hans fordring er nedsat til i henhold til kendelsen.
 Bestemmelsen er begrundet i hensynet til en kreditors mulighed for at  

 opnå fuld dækning for hele sin restfordring i henhold til en  

 gældssaneringskendelse, men heller ikke mere.
 Såfremt gældssaneringen er ophævet i medfør af § 229, er der ingen  

 begrænsninger med hensyn til konkursdividendens størrelse i forhold til  

 restfordringen.
 Endvidere kan der efter kendelsens afsigelse, foretages modregning for  

 forfaldne afdrag i henhold til kendelsen.
E.6.11 Gældssanering i konkurs I konkurslovens kapitel 29 ( §§ 231 - 237) findes en række særlige  

 regler om virkninger af, at en skyldners bo tages under konkursbehandling,  

 efter at der er indgivet begæring om gældssanering, samt virkningen af, at  

 en skyldner indgiver begæring om gældssanering, efter at hans bo er taget  

 under konkursbehandling.
 Hertil kommer reglen i KL § 230 om kreditorernes dividenderet i  

 konkursboet, som er beskrevet ovenfor.
 Baggrunden for de særlige regler i konkurslovens kapitel 29 er, at man  

 ved gældssaneringsinstituttets etablering særligt havde sådanne skyldnere  

 for øje, som har været igennem en konkursbehandling.
En fysisk person bliver ikke ved konkursbehandlingen frigjort for sin  

 gæld jf.
KL § 156. Han vil således efter endt konkursbehandling ofte stå  

 tilbage med gæld af en anseelig størrelse.
Man har således fundet det formålstjenligt allerede i forbindelse med  

 konkursbehandlingen at åbne mulighed for gældssanering.
Reglerne er  

 endvidere nødvendiggjort af, at hverken indgivelse af begæring om  

 gældssanering, indledning af gældssaneringssag eller afsigelse af  

 gældssaneringskendelse er til hinder for, at en skyldners bo tages under  

 konkursbehandling.
 Reglen i KL § 25 om udsættelse af behandlingen af en konkursbegæring  

 kan ikke anvendes ved gældssanering.
 De tidsmæssige frister for, hvornår reglerne i konkurslovens kapitel 29  

 finder anvendelse, findes i § 231.
Det er fastsat, at sidste frist for indgivelse af begæring om  

 gældssanering i forbindelse med en konkursbehandling er skifterettens  

 indkaldelse til afsluttende skiftesamling, jf.
KL § 231, stk. 1, nr. 2.  

 Dog har skifteretten mulighed for at fravige denne frist, jf.
KL § 231,  

 stk. 2.
Såfremt indgivelse af begæring om gældssanering først sker, efter at  

 konkursbehandlingen er afsluttet med regnskab og udlodning, kan  

 skifteretten dog bestemme, at en sådan gældssanering kun skal omfatte  

 fordringer stiftet før konkursdekretets afsigelse, jf.
KL § 231, stk. 3.
 Reglerne i KL kapitel 29 anvendes også på en gældssanering, der  

 behandles efter disse regler.
 Det er også ved gældssanering i konkurs reglen i KL § 197, som er  

 afgørende for, om skyldner opfylder betingelserne for at opnå  

 gældssanering.
En kendelse om gældssanering kan tidligst afsiges i forbindelse med  

 konkursboets afslutning efter KL § 143 eller i forbindelse med  

 skifterettens stadfæstelse af regnskab og udlodning, jf.
KL § 151. Dette  

 følger af KL § 232, der således bevirker, at gældssaneringskendelsen må  

 afvente afslutningen af bobehandlingen.
 Det er kun kendelsen, som skal afvente boafslutningen, idet  

 skifteretten i øvrigt træffer bestemmelse om, i hvilket omfang selve  

 behandlingen af gældssaneringsbegæringen skal udsættes.
 I KL § 233 er angivet skæringstidspunktet for fordringer omfattet af  

 gældssanering i konkurs.
Efter denne bestemmelse er skæringstidspunktet konkursdekretets  

 afsigelse, idet skifteretten dog, når særlige grunde taler derfor, kan  

 fastsætte en tidligere skæringsdato jf.
KL § 233. En senere skæringsdato  

 end konkursdekretets afsigelse er således udelukket.
 Det er skifterettens opgave at få tilvejebragt de til brug for  

 gældssaneringssagens behandling nødvendige oplysninger.
 Som hovedregel vil de nødvendige oplysninger dog være tilvejebragt i  

 forbindelse med konkursbehandlingen, men det er skifteretten selv, som  

 afgør, om dette er tilfældet, jf. § 234.
Skifteretten kan i medfør af KL § 235 overlade de i § 219, stk. 1,  

 nævnte opgaver til kurator.
Der bliver således som hovedregel ikke brug  

 for at antage en medhjælper, idet kurator kan overtage de opgaver, som  

 ellers kunne overlades denne.
Omkostningerne ved gældssanering i konkurs skal betales af konkursboet.  

 Dette gælder dog ikke ved en gældssaneringssag, der først indledes efter  

 konkursboets afslutning, jf.
KL § 231, stk. 3. Skifteretten kan dog  

 bestemme, at skyldneren skal stille sikkerhed i overensstemmelse med KL §  

 203, således at omkostningerne udredes af denne sikkerhedsstillelse.
Såfremt der ikke er stillet sikkerhed, kan skifteretten dog, når  

 særlige forhold taler derfor, bestemme, at skyldner skal betale  

 omkostningerne, jf.
KL § 236, stk. 3.
 I KL § 237 er endvidere indsat en regel om, at de almindelige regler om  

 gældssanering med de af forholdets natur følgende ændringer også finder  

 anvendelse ved gældssanering i konkurs.
E.6.12 Told- og skattemyndighedernes opgaver i  

 tilfælde af gældssanering Told- og skattemyndighederne skal varetage ToldCSkats interesser  

 vedrørende alle spørgsmål i forbindelse med behandlingen af  

 gældssaneringssager, bortset fra iværksættelse af kære, anlæggelse af  

 omstødelsessag, hvor ToldCSkat kan blive pålagt sagsomkostninger, og  

 ophævelse af gældssaneringskendelse Det forudsættes, at skyldners bopælskommune og vedkommende told- og  

 skatteregion samarbejder i gældssaneringssagen og eventuelt aftaler, hvem  

 der skal forestå sagen vedrørende den samlede restance af personskatter,  

 AM-bidrag, SP-bidrag, A-skat, moms og andre afgifter, se dog E.6.12.2 om  

 anmeldelse af krav.
E.6.12.1 Læsning af statstidende Inddrivelsesmyndigheden må gennemgå Statstidende med henblik på at  

 konstatere, om der indledes gældssaneringssag for skyldnere registreret  

 ved inddrivelsesmyndigheden, idet skifteretten kun tilsender genpart af  

 bekendtgørelsen i Statstidende til de kendte kreditorer, jf.
KL § 208,  

 stk. 2.
 Told- og skatteregionerne udsender ikke mere meddelelse om indledning  

 af gældssanering til kommunerne.
E.6.12.2 Anmeldelse af krav Når inddrivelsesmyndigheden på grundlag af bekendtgørelsen i  

 Statstidende eller skifterettens tilsendelse af genpart heraf er blevet  

 bekendt med, at der er indledt gældssaneringssag for en skyldner  

 registreret ved myndigheden, skal inddrivelsesmyndigheden anmelde sine  

 krav over for skifteretten, jf.
KL § 208, stk. 1.
Såfremt skifteretten har overladt indrykningen af bekendtgørelsen til  

 en medhjælper, skal kravet dog anmeldes overfor denne, hvilket fremgår af  

 bekendtgørelsen, jf.
KL § 219, stk. 1.
Anmeldelse skal foretages inden 4 uger efter bekendtgørelsen i  

 Statstidende, medmindre skifteretten undtagelsesvist har forlænget fristen  

 til 8 uger.
Fristen fremgår ligeledes af bekendtgørelsen.
 Krav, som er stiftet inden gældssaneringssagens indledning, skal  

 anmeldes over for skifteretten som omfattet af gældssaneringen.
 Anmeldelsen bør også omfatte krav på bøder og krav på betaling af  

 tillæg til skat efter skattekontrollovens § 21. Se punkt E.6.3.1.
 Såfremt skifteretten undtagelsesvist har fastsat en tidligere  

 skæringsdag end dagen for beslutning om indledning af gældssaneringssag,  

 skal alene krav stiftet før denne skæringsdag anmeldes over for  

 skifteretten.
Told- og skatteregionerne anmelder de krav på bidrag til  

 arbejdsmarkedsfonde, særlig persionsopsparing, A-skat, moms og andre  

 afgifter, der vil være omfattet af en kendelse om gældssanering.
Desuden  

 skal regionerne anmelde administrativt vedtagne bøder, dog ikke bøder der  

 vedtages i "rene" skattestraffesager, altså hvor der ikke er tale om moms-  

 og A-skattebøder, disse anmeldes af kommunen.
 Kommunerne anmelder de krav vedrørende personlige skatter mv., der vil  

 være omfattet af en kendelse om gældssanering.
B-skat, restskat og særlig indkomstskat (ophævet med virkning fra 1996)  

 stiftes ved indkomstårets udløb, det vil sige normalt 31. december, uanset  

 hvornår skatten opgøres eller pålignes, jf.
UfR 1985,619 HD og 1987,925  

 HD.
Disse skatter skal således anmeldes, hvis stiftelsestidspunktet  

 (indkomstårets udløb) er indtruffet før gældssaneringssagens skæringsdag,  

 Såfremt skyldner anvender forskudt indkomstår, stiftes skattekravet ved  

 udløbet af det forskudte indkomstår, jf.
Skatteministeriets cirkulære nr.  

 68 af 20. maj 1992 om visse skattemæssige forhold ved konkurs og  

 underskudsbegrænsning ved akkord mv., pkt. 38.
 B-skatter (forskudsskatter) vedrørende det kalenderår, hvori  

 gældssaneringssagen indledes, omfattes ikke af gældssaneringskendelsen og  

 skal derfor ikke anmeldes, uanset om de er forfaldne eller uforfaldne.
Restancer, der er indregnet i forskudsskatter, og som ikke er betalt på  

 det tidspunkt, hvor gældssaneringssagen indledes, jf.
KSL § 61, stk. 3,  

 sidste pkt., og indregnede restancer, jf.
KSL § 61 A, skal anmeldes sammen  

 med andre fordringer, jf.
KL § 216, stk. 2, Restancer, der er indregnet i forskudsskatter, og som er betalt ved  

 gældssaneringssagens indledning, skal ikke anmeldes.
Betalingen af disse  

 skatter, der anses for en rettidig betaling af en løbende forpligtelse, er  

 som følge heraf ikke omstødelig efter reglerne i KL §§ 72 og 74.
Indregnede restancer og indregnede restskatter, der betales under  

 gældssaneringssagen som forskudsskat, skal med fradrag af en eventuel  

 dividende i henhold til kendelsen udbetales og medregnes i den  

 gældssaneringssøgendes budget.
Skifteretten skal orienteres om beløbets  

 størrelse.
De krav, der skal anmeldes, opgøres med morarenter mv., indtil  

 gældssaneringssagens indledning, jf.
KL § 200, stk. 1, idet renter for  

 perioden herefter bortfalder.
Dette gælder også, selv om skifteretten  

 bestemmer, at kendelsen kun skal omfatte fordringer, der er stiftet inden  

 et af skifteretten fastsat tidspunkt, jf.
KL § 199, stk. 1.
 Krav på personlige skatter, der er afgangsført som uerholdelige,  

 anmeldes tillige med renter, der skal manuelt beregnes.
 Renter af krav sikret ved udlæg skal dog anmeldes fuldt ud, idet renter  

 af pantesikrede krav mv. ikke bortfalder.
 I anmeldelsen anføres de enkelte kravs størrelse og forfaldstid og for  

 personlige skatter tillige indkomstår.
Anmeldelsen skal ske med forbehold for senere reguleringer.
Der skal  

 endvidere tages forbehold om modregning i ethvert krav, som skyldner måtte  

 have mod statskassen vedrørende tiden inden fristdagen.
Når der sker  

 modregning i krav, som er omfattet af en gældssanering, reguleres  

 anmeldelsen i overensstemmelse med modregningen.
 Endvidere skal der tages forbehold om, at der ikke kan ske udbetaling  

 af overskydende skat, der modsvares af det ved gældssaneringskendelsen  

 bortfaldne beløb.
Det bemærkes i denne forbindelse, at det er B-skattetilsvaret og ikke  

 den reelt betalte B-skat, der indgår i årsopgørelsen, der kan derfor  

 fremkomme overskydende skat der er baseret på B-skatteraterne.
Denne  

 overskydende skat skal derfor ikke udbetales med modregnes efter reglerne  

 om konneks modregning.
 Anmeldelsen udfærdiges i 2 eksemplarer, hvoraf den ene begæres  

 tilbagesendt, med påtegning om modtagelsen.
E.6.12.3 krav uden for  

 gældssaneringskendelsen Pantefordringer er, i det omfang pantet strækker til, ikke omfattet af  

 gældssaneringen, uanset at kravet er stiftet før indledningen af  

 gældssaneringssagen.
Kravet er dog omfattet i det omfang, det ikke dækkes  

 af pantet, jf.
KL § 199, stk. 2.
 Inddrivelsesmyndigheden skal derfor ved anmeldelsen over for  

 skifteretten gøre opmærksom på, om der er foretaget udlæg for nogen af de  

 i anmeldelsen anførte krav, ligesom inddrivelsesmyndigheden skal oplyse,  

 hvilke aktiver der er foretaget udlæg i.
 Inddrivelsesmyndigheden skal overfor skifteretten anmode om, at  

 provenuet ved realisering af de aktiver under gældssaneringssagen, som  

 inddrivelsesmyndigheden har udlæg i udbetales af skifteretten til  

 inddrivelsesmyndigheden, samt henlede skifterettens opmærksomhed på, at  

 det anmeldte krav nedskrives med de modtagne beløb.
 Skifteretten eller en eventuel medhjælper skal underrettes om krav, der  

 falder uden for en kendelse om gældssanering, fx B-skatterater for  

 indledningsåret.
E.6.12.4 Gældssanerinssager, der behandles i en  

 anden region Såfremt regionen ved gennemgang af Statstidende konstaterer, at  

 gældssaneringssagen behandles ved skifteretten i en anden regions  

 forretningsområde, skal restancen overflyttes til denne region.
Forinden skylden overflyttes, skal regionen dog foranledige ToldCSkats  

 krav anmeldt over for skifteretten, idet 4-ugers-fristen ellers kan blive  

 overskredet.
Genpart af anmeldelsen tilsendes den region, til hvilken  

 sagen skal overflyttes.
 Hvis skyldner under bobehandlingen flytter til en anden region, og der  

 skal foretages inddrivelsesskridt, foretages disse af den region, der  

 behandler gældssaneringssagen.
E.6.12.5 Behandling af  

 gældssaneringssager Når inddrivelsesmyndigheden har modtaget gældssaneringsforslaget samt  

 KL § 210- rapporten, må dette materiale gennemgås med henblik på en  

 vurdering af, om forslaget er rimeligt, og om skyldner i øvrigt opfylder  

 betingelserne for gældssanering.
Forslaget gennemgås således, at det først undersøges, om skyldner  

 opfylder den økonomiske betingelse for at opnå gældssanering.
Såfremt den  

 økonomiske betingelse ikke er opfyldt, vil inddrivelsesmyndigheden på  

 grundlag heraf kunne møde op i skifteretten og protestere mod  

 gældssaneringen, idet den økonomiske betingelse i alle tilfælde skal være  

 opfyldt, for at skyldner kan få gældssanering.
Såfremt der kan være tvivl om, hvorvidt den økonomiske betingelse er  

 opfyldt, vil det dog være hensigtsmæssigt inden fremmødet i skifteretten  

 at undersøge, om den subjektive betingelse for at opnå gældssanering er  

 opfyldt.
Inddrivelsesmyndigheden kan på den måde protestere mod  

 gældssaneringen ud fra det standpunkt, at den økonomiske betingelse ikke  

 er opfyldt, men såfremt skifteretten afviser regionens standpunkt, vil det  

 kunne gøres gældende, at den subjektive betingelse heller ikke er  

 opfyldt.
Såfremt inddrivelsesmyndigheden ved gennemgang af forslaget  

 konstaterer, at den økonomiske betingelse er opfyldt, må det undersøges,  

 hvorvidt den subjektive betingelse er opfyldt.
Hvis det konstateres, at  

 den subjektive betingelse ikke er opfyldt, idet de i KL § 197, stk. 2,  

 anførte omstændigheder giver grundlag for den opfattelse, at  

 gældssaneringskendelse ikke bør afsiges, kan inddrivelsesmyndigheden på  

 dette grundlag møde op i skifteretten og protestere mod gældssaneringen.  

 Det skal dog bemærkes, at KL § 197, stk. 2, ikke er udtømmende, således at  

 inddrivelsesmyndigheden under gennemgangen af forslaget også må være  

 opmærksom på, om der foreligger andre omstændigheder end de anførte, som  

 kan tale mod gældssanering.
 Endelig skal inddrivelsesmyndigheden påse, at vilkårene i skyldners  

 forslag er rimelige, set i forhold til hans økonomiske  

 situation.
E.6.12.6 Oplysningspligt og  

 tavshedspligt På kreditormøder kan offentlige myndigheder kun give oplysninger, der  

 ikke er tavshedsbelagte, fx om gældens størrelse, art og afvikling,  

 medmindre skyldner giver sit samtykke.
Skifteretten kan afkræve offentlige myndigheder oplysninger, der må  

 anses for nødvendige for gældssaneringssagen, jf.
KL § 211. Offentlige  

 myndigheder kan således efter pålæg fra skifteretten udlevere fortrolige  

 og tavshedsbelagte oplysninger om skyldner og dennes husstand, når  

 oplysningerne er nødvendige for at behandle gældssaneringssagen.
 Oplysninger vil især være nødvendige, såfremt de belyser de forhold,  

 der omtales i KL §§ 197, 202 og 210, herunder økonomiske og personlige  

 forhold mv.
Offentlige myndigheder kan også uopfordret udlevere tavshedsbelagte  

 oplysninger til skifteretten.
Oplysningerne må dog alene udleveres til  

 skifteretten eller dennes medhjælper, der behandler  

 gældssaneringssagen.
E.6.12.7 Samarbejde med kommunerne Kommunerne er bemyndiget til at varetage ToldCSkats interesser  

 vedrørende personskatter mv. i forbindelse med behandlingen af  

 gældssaneringssager, bortset fra iværksættelse af kære, anlæggelse af  

 omstødelsessag, hvor ToldCSkat kan blive pålagt sagsomkostninger, og  

 ophævelse af gældssaneringskendelser.
 Behandlingen af en gældssaneringssag forudsætter derfor ofte, at told-  

 og skatteregionen samarbejder med skyldners bopælskommune og eventuelt  

 aftaler, hvem der skal deltage i et skifteretsmøde.
E.6.13 Gældssanering i udlandet Der henvises til  

 kapitel G om       inddrivelse i udlandet .
E.7 Eftergivelse og henstand E.7.1 Retningslinier for eftergivelse og  

 henstand Retningslinierne for eftergivelse og henstand følger konkurslovens  

 bestemmelser om gældssanering, således at told- og skattemyndighedernes  

 eller de kommunale myndigheders eftergivelsespraksis tilpasses  

 skifteretternes praksis i sager om gældssanering.
Dette indebærer, at  

 inddrivelsesmyndigheden - når der udelukkende eller overvejende er tale om  

 gæld til det offentlige i form af skat, arbejdsmarkedsbidrag (AM-bidrag),  

 særlig pensionsbidrag (SP-bidrag), moms, told og punktafgifter - kan  

 anvende gældssaneringsprincipperne til en delvis reftergivelse i stedet  

 for at henvise restanten til skifteretten.
 De fælles regler for eftergivelse og henstand for hele området og  

 tilpasningen af reglerne til gældssaneringsinstituttet skal sikre en så  

 ensartet behandling af borgerne, som det er muligt på et område, hvor  

 individuelle vurderinger og samlede afvejninger af en række konkrete  

 omstændigheder indgår med betydelig vægt.
Der er endvidere hjemmel til eftergivelse af og henstand med betaling  

 af beløb, som en fysisk eller juridisk person er pligtig at indeholde  

 eller opkræve og afregne til staten.
Der kan især være tale om  

 eftergivelse af ikke-indbetalte A-skatter, arbejdsmarkedsbidrag, særlig  

 pensionsbidrag og moms, men der kan også gives eftergivelse af og henstand  

 med betaling af told, punktafgifter, renter mv., som en fysisk eller  

 juridisk person hæfter for efter told- og forbrugsafgiftslovgivningen,  

 samt beløb, som fysiske personer er pligtige at betale som erstatning for  

 selskabers manglende indbetaling af indeholdte eller opkrævede  

 beløb.
E.7.1.1 Hjemmelsbestemmelser Reglerne om eftergivelse og henstand af personskatter  

 (restskatter/B-skatter) findes i KSL §§ 73 B, C og D, § 89 og § 89 A samt  

 ATP-lovens § 17, stk. 1. F.
 Reglerne om eftergivelse og henstand af ikke afregnede indeholdte  

 A-skatter findes i OPKL § 15.
 På arbejdsmarkedsbidragsområdet findes reglerne om eftergivelse og  

 henstand i AMFL § 13, stk. 7, der henviser til bestemmelserne i KSL § 73 D  

 og OPKL § 15.
 På momsområdet findes reglerne om eftergivelse og henstand i § 15 i  

 OPKL.
 På told og afgiftsområdet findes reglerne om eftergivelse og henstand i  

 § 15 i OPKL, i § 72 i TDL og i forskellige afgiftslove, der henviser til §  

 15 i OPKL.
E.7.2 Eftergivelse og henstand for fysiske  

 personer E.7.2.1 Beløb, der kan eftergives E.7.2.1.1 Personskatter Bestemmelserne om eftergivelse omfatter fysiske personers almindelige  

 indkomstskatter i form af B-skatter, for hvilke der er udskrevet  

 årsopgørelse og restskatter.
Dette gælder også restskatter, der er  

 indregnet i forskudsskatten.
Bestemmelserne omfatter desuden særlig  

 indkomstskat, skat af aktieindkomst samt formueskatter fra før 1. januar  

 1997. Bestemmelserne omfatter ikke foreløbige skatter, for hvilke der ikke  

 er foretaget årsopgørelse.
E.7.2.1.2 Ikke-afregnet A-skat Ud over de personlige skatter m.v. under E.7.2.1.1 omfatter  

 bestemmelserne om eftergivelse skattebeløb, som en fysisk person i henhold  

 til kildeskatteloven har været pligtig at indeholde eller opkræve.
KSL §  

 73 B henviser til reglerne om eftergivelse og henstand i OPKL § 15.
E.7.2.1.3 Arbejdsmarkedsbidrag/særlig  

 pensionsbidrag Efter AMFL § 13, stk. 7, finder reglerne om eftergivelse og henstand i  

 OPKL § 15 og KSL § 73 D tilsvarende anvendelse på følgende bidrag:
 Indeholdte bidrag:
 Bidrag opgjort af Told- og Skattestyrelsen vedrørende:
E.7.2.1.4 Moms, told og punktafgifter Fra 1. januar 2001 finder OPKL § 15 anvendelse på moms (tilsvar),  

 renter, gebyrer, og administrative bøder, der opkræves efter denne  

 lov.
 Efter TDL § 72 finder ML § 83 kun anvendelse til og med 31.  

 december 2000 på:
forbrugsafgifter, der efter toldlovens regler skal betales ved  

 indførslen, bidrag til de statslige told- og skattemyndigheders,  

 sikkerhedsstillelsesordning efter § 30, stk. 4, afgift for overskridelse af fristen for kontant afregning efter §  

 34, stk. 1, ekspeditionsafgift efter § 81.
 Fra 1. januar 2001 findes reglerne om eftergivelse og henstand for  

 ovennævnte afgifter i § 15 i OPKL.
 Derudover finder § 15 i OPKL anvendelse på lov om afgift af tinglysning  

 og registrering af ejer- og panterettigheder mv., § 21 stk.  

 3.
E.7.2.1.5 Administrative bøder Administrative bøder, der pålægges fysiske personer i henhold til KSL §  

 79, stk. 1, er omfattet af bestemmelsen om eftergivelse i KSL § 73 B.  

 Bestemmelsen om henstand og eftergivelse i KSL § 73 B finder efter SKL §  

 23 A også anvendelse på administrativt vedtagne bøder efter SKL § 20.  

 Tilsvarende gælder for administrative bøder efter lov om en  

 arbejdsmarkedsfond, jf. bestemmelsen i § 13, stk. 7.
Administrative bøder efter momsloven er i henhold til bestemmelsen i ML  

 § 83 omfattet af reglerne om eftergivelse.
I TDL § 72 og i en række love  

 om punktafgifter er det endvidere bestemt, at ML § 83 skal finde  

 tilsvarende anvendelse på administrative bøder efter disse love.
Disse  

 bestemmelser er gældende til og med 31. december 2000.
 Fra 1. januar 2001 findes reglerne om eftergivelse og henstand af  

 administrative bøder i § 15 i OPKL.
E.7.2.1.6 Erstatningsbeløb Fra og med 1. januar 2001 findes reglerne om eftergivelse og henstand  

 af erstatningsbeløb i OPKL § 15, stk. 2.
Efter OPKL 15, stk. 2, kan der under tilsvarende betingelser som ved  

 eftergivelse af skat, arbejdsmarkedsbidrag, særlig pensionsbidrag, moms,  

 told og punktafgifter bevilges eftergivelse af og henstand med beløb, som  

 f.eks. direktører dømmes til at betale som erstatning for et selskabs  

 manglende indbetaling af indeholdte skattebeløb mv.
Tilsvarende regler  

 gælder for arbejdsmarkedsbidrag, særlig pensionsbidrag, moms, told og  

 punktafgifter i medfør af de lovbestemmelser, der er nævnt under punkt  

 E.7.2.1.3 og E.7.2.1.4.
 Der er i disse tilfælde tale om, at de pågældende personer pålægges et  

 civilretligt ansvar for de indeholdte beløb ud fra almindelige  

 erstatningsregler.
 E.7.2.1.7 Renter, gebyrer m.v.
 Ud over eftergivelse af skat, arbejdsmarkedsbidrag, særlig  

 pensionsbidrag, moms, told, og punktafgifter kan påløbne renter,  

 procenttillæg samt eventuelle gebyrer mv. ligeledes eftergives.
Renter der er påløbet et skattebeløb, der eftergives, er omfattet af  

 eftergivelsen, uanset om de i øvrigt er betalt.
Er dette tilfældet, skal  

 der ske tilbagebetaling efter gældende regler.
E.7.2.2 Betingelser for eftergivelse E.7.2.2.1 Gældssaneringsprincipperne Det er konkurslovens almindelige gældssanerings- principper, der finder  

 anvendelse i sager om eftergivelse af skat, arbejdsmarkedsbidrag, særlig  

 pensionsbidrag, moms, told og punktafgifter.
De nærmere principper  

 gennemgås nedenfor.
Der er ikke ved gældssanering tale om et egentligt  

 nød- og trangskriterium.
Konkurslovens regler om gældssanering sigter mod  

 at mildne følgerne af allerede indtrådt økonomisk sammenbrud med henblik  

 på at undgå socialt uheldige virkninger af permanent  

 forgældelse.
E.7.2.2.2 Krav om ansøgning Reglerne vedrører eftergivelse og henstand efter ansøgning fra debitor.  

 Reglerne omhandler ikke de aftaler om fx henstand, der ud fra rene  

 opkrævningshensyn indgås med skyldneren af opkrævningsmyndighederne.  

 Reglerne omhandler heller ikke den opkrævningsmæssige henstand med  

 indregnet restskat, som de kommunale skattemyndigheder kan give  

 kontanthjælpsmodtagere ved at trække den indregnede restskat ud af  

 forskudsregistreringen og omdanne den til et skattetilsvar som  

 B-skat/restskat, jf. punkt  

 E.7.2.4 .
E.7.2.2.3 Insolvenskravet Efter OPKL § 15, stk. 1, pkt. 1, jf.
KSL § 73 C, jf.
B, er det en  

 forudsætning for eftergivelse, at der foreligger kvalificeret insolvens,  

 dvs. at "skyld-neren godtgør, at denne ikke er i stand til og inden for de  

 nærmeste år ingen udsigt har til at kunne opfylde sine  

 gældsforpligtelser," (den objektive betingelse). Der skal således bestå et  

 misforhold mellem skyldnerens betalingsevne og vedkommendes gæld i form af  

 skatter, arbejdsmarkedsbidrag, særlig pensionsbidrag, moms, told og  

 punktafgifter.
Bestemmelserne forudsætter, at gælden ikke allerede er betalt.
Allerede  

 betalt gæld kan således som hovedregel ikke tilbagebetales i forbindelse  

 med en eftergivelse.
Til belysning af insolvensen og skyldnerens mulighed for at overholde  

 en afviklingsordning efter gældssaneringsprincipperne skal skyldnerens  

 aktiver, aktuelle indtægter og formodede fremtidige indtægtsmuligheder  

 sammenholdes med nødvendige udgifter og gældens størrelse.
Der lægges  

 efter gældssaneringsprincipperne ikke alene vægt på skyldnerens egne  

 forhold, men også på husstandens. Ægtefællens, samlevers eller  

 hjemmeboende børns indkomstforhold må eksempelvis inddrages i vurderingen.  

 Disse personers aktiver kan i lighed med gældssaneringspraksis ligeledes  

 indgå i vurderingen, hvis særlige forhold taler derfor.
Ved vurderingen af husstandsindkomsten i de tilfælde, hvor der er tale  

 om ny ægtefælle/samlever efter gældens stiftelse, bør der tages særlige  

 hensyn til dette.
Der kan her bl.a. lægges vægt på, hvor lang tid der er  

 gået siden gældens pådragelse, og indtil det nye samliv er påbegyndt.
En  

 ny ægtefælles eventuelle aktiver bør holdes ude ved vurderingen.
Der skal  

 dog i alle tilfælde foretages en konkret individuel vurdering.
Denne  

 vurdering kan betyde en afvigelse fra gældssaneringspraksis.
I forbindelse med eftergivelse af personlige skatter efter KSL § 73 C  

 kan ægtefællens aktiver indgå på baggrund af reglerne om subsidiær  

 udlægsadgang, jf.
KSL § 72, stk. 2.
Der må tages højde for, om der kan ske belåning eller salg af aktiver,  

 der ikke er nødvendige for skyldneren og dennes husstand.
Ved vurdering  

 af, om der bør ske belåning eller salg af aktiver, er det alene  

 skyldnerens aktiver, der skal vurderes.
Som hovedregel forlanges ikke, at familiens bolig afhændes, såfremt  

 boligudgiften er rimelig, uanset at der måtte være friværdi i ejendommen.  

 Er dette tilfældet, kan der ved eftergivelsessager foretages udlæg heri og  

 den pantsikrede del af fordringen, holdes uden for eftergivelsen.
Der  

 sigtes på, at der skal "gøres op" med det pantsikrede krav, således at der  

 alene anmeldes/medtages den del af en pantsikret fordring, som på  

 afgørelses/anmeldelses tidspunktet ligger uden for pantets værdi (for fast  

 ejendom, den offentlige vurdering).
Tilbagekøb eller ophævelse af en pensionsordning mv. bør kræves i samme  

 omfang som efter praksis vedrørende gældssanering.
Der ses bort fra mindre  

 beløb eller ordninger, der ikke kan tilbagekøbes.
 Der kan endvidere tages hensyn til skyldnerens udsigt til arv, herunder  

 nærliggende mulighed for arveforskud.
 I overensstemmelse med de almindelige gældssane-ringsprincipper ses der  

 ved eftergivelse bort fra pantefordringer, i det omfang pantet strækker  

 til.
 Dette betyder, at pantesikret gæld ikke kan eftergives.
Hvad angår indtægtsforholdene skal det vurderes, om der er udsigt til,  

 at disse bliver væsentlig forbedret.
Der skal ligeledes tages hensyn til,  

 om der er udsigt til, om der på grund af fremførsel af underskud for et  

 eller flere år ikke betales indkomstskat.
Er skyldnerens (husstandens) indtægtsforhold væsentligt lavere end  

 almindeligt, skal mulighederne for afvikling af gælden ses i lyset heraf.  

 Har skyldneren således i længere tid modtaget kontanthjælp, og er der ikke  

 udsigt til, at de økonomiske forhold vil blive forbedret, er dette en  

 omstændighed, der med betydelig vægt må indgå i vurderingen af, om  

 eftergivelse kan bevilges.
Det forhold, at hus-standsindkomsten er  

 usædvanlig høj, udelukker ikke i sig selv eftergivelse.
Dog må gælden i  

 denne situation være tilsvarende større, før eftergivelse kan komme på  

 tale.
Der kan ikke opstilles generelle betingelser for, hvor stor gælden skal  

 være, for at den kan eftergives.
Det afgørende er, om skyldneren under  

 hensyn til de nuværende økonomiske forhold og de forudsætninger, der kan  

 opstilles vedrørende de fremtidige indtjeningsmuligheder, er ude af stand  

 til at opfylde sine gældsforpligtelser.
Gældens størrelse må i den  

 forbindelse også sammenholdes med skyldnerens alder, uddannelse og  

 erhvervsmuligheder.
Indrømmelse af eftergivelse er ikke udelukket, selvom  

 der er tale om mindre beløb, hvis skyldnerens forhold i øvrigt taler  

 derfor.
Når det skal vurderes, om skyldneren har udsigt til at betale gælden,  

 må der tages hensyn til rimelige udgifter til bolig, nødvendig bil, andre  

 rimelige faste udgifter, leveomkostninger og underholdsforpligtelser.
Der  

 bør endvidere tages hensyn til det rådighedsbeløb, som skifteretten  

 anvender i den retskreds, hvor skyldneren hører hjemme.
Der skal endvidere tages hensyn til afdrag på tjenestemandslån, der  

 dækkes med lønforskrivning efter tjenestemandslovens § 57 og indeholdes i  

 lønnen, jf.
U.f.R. 1991,49 ØLD.
E.7.2.2.4 Skyldnerens forhold og omstændigheder  

 i øvrigt Efter OPKL § 15, stk. 1, pkt. 2, jf.
KSL § 73 C, jf.
B, er det en  

 forudsætning for eftergivelse, at "skyldnerens forhold og omstændighederne  

 i øvrigt taler derfor" (den subjektive betingelse). Ved denne vurdering  

 skal der navnlig lægges vægt på, om der udelukkende eller overvejende er  

 skatte- og afgiftsgæld mv., skyldnerens interesse i eftergivelse, gældens  

 alder, omstændighederne ved gældens pådragelse (jf. ØLD nr.
B-2679-98 af  

 10. december 1999) og hidtidige afvikling samt skyldnerens forhold under  

 eftergivelsessagen.
Det skal vurderes, om skyldneren ved eftergivelse af gælden vil have  

 mulighed for at opfylde sine fremtidige forpligtelser.
I dette skal der  

 ligge en vurdering af, om eftergivelsen har reel nyttevirkning for  

 skyldneren.
Det bør undgås, at en håbløs gæld fører til varig blokering af  

 skyldnerens muligheder, for at føre et rimeligt liv.
Ved delvis  

 eftergivelse må det sikres, at skyldneren får en realistisk mulighed for  

 at afvikle den resterende del af gælden.
Ved vurderingen af skyldnerens forhold og omstændighederne i øvrigt  

 indgår der en række momenter, som er omtalt i punkt E.7.2.2.5. For  

 selvstændige erhvervsdrivende skal der herudover ses på nogle særlige  

 forhold.
Disse er ligeledes omtalt i punkt E.7.2.2.6. Ingen af momenterne  

 er i sig selv afgørende for, om der skal bevilges eftergivelse.
Der må  

 foretages en samlet vurdering af omstændighederne i den enkelte  

 sag.
E.7.2.2.5 Forskellige relevante momenter ved  

 vurderingen Gældens alder er et moment, der kan indgå i vurderingen af, om  

 eftergivelse skal bevilges.
Jo ældre gælden er, jo større er muligheden  

 for eftergivelse.
 Har skyldneren haft henstand i forbindelse med påklage, skal gældens  

 alder først vurderes fra det tidspunkt henstanden udløb.
Det taler for eftergivelse, hvis skyldneren har forsøgt efter evne at  

 afdrage på gælden.
Er der efter gældens pådragelse indtrådt alvorlig,  

 længerevarende sygdom, ulykkestilfælde eller afgørende uforudsete  

 ændringer i skyldnerens økonomi, fx i forbindelse med overgang til  

 pension, vil dette ligeledes tale for eftergivelse.
I de tilfælde, hvor  

 gælden hovedsageligt skyldes skønsmæssige ansættelser, som ikke er blevet  

 genoptaget i rette tid, fx på grund af skyldners sygdom, økonomisk  

 sammenbrud eller lignende, bør det tages med i vurderingen om  

 eftergivelse.
 Det er derimod en omstændighed, der taler imod eftergivelse, hvis den  

 pågældende i tiden efter gældens opståen har fremført skattemæssige  

 underskud eller overført disse til sin ægtefælle, og derigennem reduceret  

 eller helt elimineret sin husstands skattebetaling, uden at den yderligere  

 likviditet, der herved er opnået, er blevet brugt til at nedbringe gælden  

 til det offentlige.
 Det taler ligeledes imod eftergivelse, hvis gælden er opstået ved  

 skyldnerens deltagelse i økonomiske arrangementer, som er underkendt af  

 skattemyndighederne, og hvor det væsentligste formål med arrangementet har  

 været af formindske eller eliminere den pågældende persons skatte- eller  

 afgiftsbetaling.
Endelig taler det ligeledes imod eftergivelse, hvis gælden er pådraget  

 ved strafbare forhold, eller hvis gælden er oparbejdet systematisk og  

 gennem en længere årrække.
Ved vurderingen af begrebet systematisk  

 oparbejdning, ses der bort fra restskatter, der udelukkende er renter af  

 personskat.
Det taler imod eftergivelse, hvor gælden eller størstedelen  

 heraf er pådraget ved, (et konstateret) strafbart forhold.
Kun hvor gælden  

 for størstedelens vedkommende vedrører strafbare forhold af ældre dato,  

 eller hvor kun en lille del af nettogælden stammer fra et strafbart  

 forhold, kan eftergivelse komme på tale.
Dette kan også gælde, hvor en  

 endnu ikke afsonet bøde indgår i den samlede gæld.
 Ved eftergivelse af bøder skal der foretages en vurdering af en række  

 forhold i forbindelse med bødens pådragelse.
 Ligeledes taler det også imod eftergivelse, hvis skyldneren gennem  

 særlige arrangementer har indrettet sig således, at husstanden, i forhold  

 til gælden, har kunnet opretholde en urimelig høj levestandard, og  

 samtidig har vist sig immun overfor  

 retsforfølgning.
E.7.2.2.6 Virksomheder Er virksomheden overdraget til ægtefælle eller samlever, men driver  

 skyldneren fortsat virksomheden, eller fortsættes virksomheden i  

 selskabsform med skyldneren som faktisk leder, kan gælden som hovedregel  

 ikke eftergives.
Undtagelse kan gøres, hvis virksomheden er af mindre  

 økonomisk betydning.
 Såfremt en virksomhed er videreført i nogle år, uden at der er  

 oparbejdet en ny gæld, men også uden at der er opstået eller kan forventes  

 en økonomisk situation, som kan føre til en fuld afvikling af den gamle  

 gæld, bør den videreførte virksomhed ikke i sig selv føre til en blokering  

 af mulighederne for en hel/ eller delvis eftergivelse.
 Det vil naturligvis være en betingelse, at indtjeningen i virksomheden  

 og dens afregning af skatter og afgifter er stabil.
E.7.2.2.7 Gældssanering og akkorder Efter OPKL § 15, stk. 3, jf.
KSL § 73 C, jf.
B, skal der navnlig lægges  

 vægt på, om skyldneren udelukkende eller i overvejende grad har gæld i  

 form af skatte- told- og afgiftsrestancer mv., skyldnerens interesse i  

 eftergivelse, gældens alder, omstændighederne ved dens pådragelse og  

 hidtidige afvikling samt skyldnerens forhold under eftergivelsessagen.
 Hvis der er andre offentlige eller private kreditorer af væsentlig  

 betydning, må skyldneren henvises til at søge en generel ordning, fx i  

 form af en gældssanering eller en frivillig kreditorordning båret af  

 gældssaneringsprincipperne.
 Såfremt en skyldner ved en erklæring eller lignende fra andre  

 kreditorer, eller det på anden måde kan sandsynliggøres, at en ældre  

 væsentlig gæld til dem, ikke længere vil blive opkrævet, bør det ikke  

 udelukke en eventuel hel eller delvis eftergivelse.
 Hvis der udover ovenanførte ældre gæld er ny gæld, som er anvendt til  

 fornuftige formål for at komme videre efter en økonomisk nedtur, fx lån  

 til boligindskud, til nødvendig bil, til uddannelse, er dette momenter,  

 der ikke må udelukke en eventuel delvis eftergivelse.
 Der er ikke tilsigtet nogen indskrænkning af de gældende regler i  

 konkursloven om gældssanering.
 Selv om told- og skattemyndighederne i en konkret sag ikke kan bevilge  

 eftergivelse eller henstand, er dette således ikke til hinder for, at  

 skifteretterne efter konkurslovens bestemmelser gennemfører en  

 gældssanering, der bl.a. omfatter gæld i form af skatter,  

 arbejdsmarkedsbidrag, særlig pensionsbidrag, moms, told og  

 punktafgifter.
Hvor eftergivelse bevilges, kan skifteretten give skyldneren  

 gældssanering for en eventuel resterende anden gæld.
En delvis  

 eftergivelse er heller ikke til hinder for, at en senere gennemførelse af  

 gældssanering kan bevirke en nedsættelse eller eventuelt fuldstændig  

 bortfald af resterende gæld i form af skatter, arbejdsmarkedsbidrag,  

 særlig pensinonsbidrag, moms, told og  

 punktafgifter.
E.7.2.3 Indholdet af eftergivelse E.7.2.3.1 Hel eller delvis  

 eftergivelse Efter OPKL § 15, stk. 1, jf.
KSL 73 C, jf.
B, kan de under punkt  

 E.7.2.1 nævnte beløb eftergives helt eller delvis.
Det må bero på en  

 vurdering af skyldnerens (husstandens) økonomiske forhold, om der skal  

 meddeles hel eller delvis eftergivelse.
Ved delvis eftergivelse skal gælden nedsættes så meget, at skyldneren  

 sættes i stand til at betale den resterende del i løbet af normalt 5 år.  

 Nedsættelsesprocenten fastsættes ud fra skyldnerens (husstandens)  

 forventede indtægter og udgifter i afviklingsperioden og under hensyn til,  

 at skyldneren og dennes husstand skal kunne opretholde en beskeden  

 levefod.
Skyldneren kan efter aftale betale den ikke eftergivne del af  

 gælden gennem afdrag eller med et engangsbeløb.
 Hvis skyldneren kan fremskaffe et engangsbeløb kan der gives nedslag i  

 engangsbeløbets størrelse, svarende til den rentefordel, der opnås ved en  

 øjeblikkelig betaling.
For så vidt angår renter, der er påløbet et skattebeløb, der  

 eftergives, er sådanne renter omfattet af eftergivelsen, uanset om de i  

 øvrigt er betalt.
Er dette tilfældet, skal der ske tilbagebetaling efter  

 gældende regler.
En restskat der eftergives, kan bl.a. bestå af renter.  

 Disse renter skal ikke eftergives på ny.
En restskat, der fremkommer året  

 efter eftergivelsen, kan indeholde renter af tidligere eftergivne beløb.  

 Såfremt dette er tilfældet skal disse renter  

 eftergives.
E.7.2.3.2 Forrentning ved delvis  

 eftergivelse Ved delvis eftergivelse efter OPKL § 15, stk. 1, jf.
KSL § 73 C, jf.
B,  

 sker der fra datoen for ansøgningens modtagelse ingen forrentning af den  

 del af gælden, der ikke eftergives, og som betales gennem afdrag eller med  

 et engangsbeløb.
 Rentefritagelsen svarer til, hvad der er gældende ved en kendelse om  

 gældssanering, hvor krav på renter bortfalder for tiden efter indledning  

 af en gældssanering.
E.7.2.3.3 Forbehold/modregning i afgangsførte  

 uerholdelige beløb Af meddelelsen om eftergivelse af skattebeløb skal det fremgå, at det  

 eftergivne beløb nedsættes i det omfang, der på årsopgørelsen for det  

 pågældende indkomstår som følge af en senere ansættelsesændring fremkommer  

 en overskydende skat.
Dette følger af, at betalt skat som hovedregel ikke  

 eftergives jf. punkt E.7.2.2.3.
Fordringer, der eftergives efter reglerne i OPKL § 15, stk. 1, jf.
KSL  

 § 73 C, jf.
B, søges ikke inddrevet senere og skal endeligt afskrives.
 Opnår en skatteyder som følge af en ændring af skatteansættelsen for et  

 givet indkomstår en overskydende skat/overskydende arbejdsmarkedsbidrag,  

 og der for det samme indkomstår er bevilget eftergivelse af restskat,  

 arbejdsmarkedsbidrag, B-skat, eller særlig indkomstskat, skal den  

 afskrevne fordring dog dækkes ved modregning, da den overskydende  

 skat/overskydende arbejdsmarkedsbidrag er udsprunget af samme retsforhold,  

 som den afskrevne fordring (konnekse krav).
 En fordring, der er ophørt som følge af forældelse eller præklusion, er  

 ikke længere retskraftig og må ikke forsøges inddrevet hos skyldneren, men  

 skal endeligt afskrives.
 Opnår en skatteyder som følge af en ændring af skatteansættelsen for et  

 givet indkomstår en overskydende skat/overskydende arbejdsmarkedsbidrag,  

 og der for det samme indkomstår tidligere er afskrevet restskat,  

 arbejdsmarkedsbidrag, B-skat, tillægsskat eller særlig indkomstskat som  

 forældet mv., skal den afskrevne fordring dog dækkes ved modregning, da  

 den overskydende skat/overskydende arbejdsmarkedsbidrag er udsprunget af  

 samme retsforhold, som den afskrev-ne fordring (konnekse  

 krav).
E.7.2.3.4 Bortfald af eftergivelse Eftergivelsen kan efter OPKL § 15, stk. 6, jf.
KSL § 73 C, jf.
B,  

 bortfalde, "såfremt skyldneren i forbindelse med eftergivelsessagen har  

 gjort sig skyldig i svigagtigt forhold eller groft tilsidesætter sine  

 forpligtelser i forbindelse med afvikling af den ikke eftergivne del af  

 gælden." Delvis eftergivelse kan bortfalde, hvis skyldneren groft tilsidesætter  

 sine forpligtelser i forbindelse med afvikling af den ikke eftergivne del  

 af gælden.
Der kan fx være tale om, at skyldneren gennem længere tid  

 undlader at betale, skønt den pågældende har midler dertil.
 Er det fx en konjunkturændring, en almindelig krise indenfor branchen,  

 arbejdsløshed eller sygdom, der er årsag til misligholdelsen, er denne  

 ikke udslag af grov tilsidesættelse af forpligtelserne, og eftergivelsen  

 fastholdes.
Nogle få dages forsinkelse med afdrag kan heller ikke anses for en grov  

 tilsidesættelse.
Der må ses både på misligholdelsens omfang og grund.
 Mulighederne for bortfald af eftergivelsen skal fremgå af meddelelsen  

 om hel- eller delvis eftergivelse.
E.7.2.4 Henstand i stedet for eftergivelse og  

 henstand med indregnet restskat Efter OPKL § 15, stk. 7, jf.
KSL § 73 C, jf.
B, kan der "Såfremt  

 skyldneren ikke kan godtgøre, at denne ikke er i stand til og inden for de  

 nærmeste år ingen udsigt har til at kunne opfylde sine gældsforpligtelser,  

 jf. stk. 1, nr. 1, kan der i stedet for eftergivelse meddeles skyldneren  

 henstand". Dette indebærer, at der kan indrømmes henstand ud over den  

 periode, for hvilken myndighederne ud fra rene opkrævningsmæssige hensyn  

 meddeler henstand.
De kriterier der taler henholdsvis for og imod eftergivelse, finder  

 tilsvarende anvendelse ved vurderingen af, om der kan bevilges henstand.  

 Henstand vil således kunne bevilges i situationer, hvor der ikke fuldt ud  

 er grundlag for eftergivelse, men hvor der på trods heraf er et behov for  

 lempelse.
Er der særlig stor usikkerhed om, hvorledes skyldnerens  

 økonomiske forhold vil udvikle sig inden for de nærmeste år, kan dette  

 tale for at meddele henstand fremfor eftergivelse.
 Rentefritagelsen ved den delvise eftergivelse finder ikke anvendelse  

 ved henstand efter disse bestemmelser.
 Overskydende skat eller andre udbetalinger fra staten kan modregnes i  

 henstandsbeløbet, såfremt der i henstandsbevillingen er taget forbehold  

 herom.
Disse skatteydere har i lighed med alle andre mulighed for at søge om  

 eftergivelse og henstand med restskatten.
Betingelserne for at indrømme  

 eftergivelse vil dog normalt ikke være opfyldt.
Ansøgning om eftergivelse behandles af de regionale told- og  

 skattemyndigheder og af Københavns Kommune og Frederiksberg Kommune.
Ved  

 afslag gives klagevejledning til Told- og Skattestyrelsen.
Hvis skatteyderen kun har bistandshjælp og derfor nedsat betalingsevne,  

 kan der gives hel eller delvis opkrævningsmæssig henstand med den  

 indregnede restskat, jf. principperne om retningslinier for  

 eftergivelse og henstand.
Det beløb, der er givet henstand med, trækkes i  

 så fald ud af forskudsregistreringen og omdannes til et skattetilsvar som  

 B/restskat.
Ansøgning om sådan henstand behandles af kommunerne.
Ved afslag gives  

 der klagevejledning til de regionale told- og skattemyndigheder.
 Der skal i disse tilfælde træffes afgørelse ud fra skatteyderens  

 aktuelle økonomiske forhold, således at man i hvert enkelt tilfælde har  

 sikre oplysninger om, at der overlades skatteyderen de nødvendige midler  

 til eget og eventuelt familiens underhold, jf. retsplejelovens § 509.
 Opkrævningsmæssig henstand efter ovenstående principper kan gives,  

 uanset at restskatten efter kildeskattelovens § 61, stk. 3, anses for  

 betalt.
E.7.2.5 Eftergivelse/henstand, når forholdene i  

 ganske særlig grad taler derfor Under punkt E.7.2.2 til E.7.2.4 er de normale betingelser for  

 eftergivelse og henstand for fysiske personer gennemgået.
I OPKL § 15,  

 stk. 8, og KSL § 73 D er der indsat en bestemmelse om eftergivelse eller  

 henstand med betaling af skattebeløb, "når forholdene i ganske særlig grad  

 taler derfor." Bestemmelsen lægger op til eftergivelse eller henstand ud fra en mere  

 konkret og friere bedømmelse af situationen end efter OPKL § 15, stk. 1,  

 og KSL §§ 73 B og 73 C.
 OPKL § 15, stk. 8, og KSL § 73 D giver eksempel hjemmel til  

 eftergivelse i situationer, hvor der ikke foreligger økonomisk trang.  

 Bestemmelserne administreres dog ganske restriktivt og anvendes  

 fortrinsvis i tilfælde, hvor der foreligger myndighedsfejl, livstruende  

 sygdom, force majeure eller force majeure-lignende situationer.
Der er tale om en skønsmæssig afgørelse, der som udgangspunkt ikke kan  

 efterprøves af domstolene, jf.
TfS 2001, 172 VLD.
OPKL § 15, stk. 8, og KSL 73 D omfatter skatter som fysiske personer er  

 pålignet eller har skullet indeholde eller opkræve.
Bestemmelsen omfatter  

 dermed de samme beløb, som er omfattet af OPKL § 15, stk. 1, og KSL §§ 73  

 B og 73 C.
Der kan således være tale om tilsvar, renter, gebyrer og  

 administrative bøder samt almindelige indkomst- og formueskatter  

 (vedrørende formueskatter er sidste år 1998) i form af restskatter,  

 herunder restskatter, der er indregnet i forskudsskatten jf.
KSL § 61,  

 stk. 3.
Ifølge AMFL § 13, stk. 7, finder KSL § 73 D tilsvarende anvendelse på  

 bidrag, renter, gebyrer og administrative bøder efter denne lov.
Der kan  

 således også for fysiske personer meddeles eftergivelse eller henstand med  

 arbejdsmarkedsbidrag og særlig pensionsbidrag, når forholdene i ganske  

 grad taler derfor jf.
ATP-lovens § 17 F, stk.  

 1.
E.7.3 Eftergivelse og henstand for juridiske  

 personer Eftergivelse og henstand med skattebeløb for juridiske personer sker  

 med hjemmel i KSL § 73 D.
Eftergivelse og henstand med  

 arbejdsmarkedsbidrag og særlig pensionsbidrag sker med hjemmel i AMFL §  

 13, stk. 7, der henviser til KSL § 73 D.
Eftergivelse og henstand med  

 momsbeløb sker med hjemmel i OPKL § 15, stk. 8. Eftergivelse og henstand  

 med told-, afgifts- og rentebeløb m.v. sker med hjemmel i TDL § 72 stk. 1,  

 og en række punktafgiftslove, der henviser til OPKL § 15 stk. 8.  

 Punktafgiftslovene er nævnt under punkt  

 E.7.2.1.4.
E.7.3.1 Kredsen af juridiske personer KSL § 73 D omtaler selskaber og foreninger mv., mens OPKL § 15, stk. 8,  

 herudover også omtaler selvejende institutioner og fonde eller lignende.  

 Begge bestemmelser må imidlertid antages at omfatte samme kreds af  

 juridiske personer, nemlig aktieselskaber, anpartsselskaber, selvejende  

 institutioner, fonde og foreninger.
Bestemmelsen omfatter derimod ikke  

 kommanditselskaber, interessentskaber og partrederier, idet hæftelsen i  

 disse tilfælde er knyttet til en eller flere af  

 deltagerne.
E.7.3.2 Beløb der kan eftergives E.7.3.2.1 Selskabsskat I henhold til KSL § 73 D kan juridiske personers selskabsskatter efter  

 selskabsskatteloven eftergives.
 E.7.3.2.2 Ikke afregnet A-skat m.v.
 OPKL § 15, stk. 1, omfatter såvel indeholdte som ikke indeholdte  

 A-skattebeløb, som juridiske personer ikke har afregnet til de statslige  

 told- og skattemyndigheder.
Desuden omfatter bestemmelsen udbytteskatter og royaltyskatter herunder  

 skatter i forbindelse med indeholdelse ved aktieselskabers tilbagekøb af  

 egne aktier jf.
KSL § 65.
E.7.3.2.3 Arbejdsmarkedsbidrag, særlig  

 pensionsbidrag, moms, told og punktafgifter For så vidt angår arbejdsmarkedsbidrag, særlig pensionsbidrag, moms,  

 told og punktafgifter kan der eftergives de samme beløb for juridiske  

 personer som for fysiske personer.
Der henvises til punkt E.7.2.1.3 og  

 E.7.2.1.4.
E.7.3.2.4 Administrative bøder Bøder på skatteområdet (skattekontrollovsbøder og kildeskattebøder) er  

 ikke omtalt i KSL § 73 D.
Alligevel må det ud fra en formålsfortolkning af  

 § 73 D antages, at bestemmelsen omfatter såvel kildeskattebøder som  

 skattekontrollovsbøder, således at der også for juridiske personer kan  

 meddeles eftergivelse med disse bøder.
Bøder efter lov om  

 arbejdsmarkedsbidragsfond kan således eftergives i henhold til AMFL § 13,  

 stk. 7, der henviser til KSL § 73 D.
 Bøder efter moms-, told-, og punktafgiftslovene kan eftergives i  

 henhold til OPKL § 15, stk. 8, TDL § 72 og en række punktafgiftslove, der  

 er nævnt under E.7.2.1.4.
 E.7.3.2.5 Renter, gebyrer m.v.
Renter af skattebeløb er ikke omtalt i KSL § 73 D.
Som anført under  

 punkt E.7.2.5 om fysiske personer må § 73 D imidlertid antages at omfatte  

 renter af skattebeløb og gebyrer i forbindelse med opkrævning af  

 skattebeløb.
Der kan således også for juridiske personer meddeles  

 eftergivelse med renter af skattebeløb og med gebyrer.
Renter af arbejdsmarkedsbidrag og særlig pensionsbidrag samt gebyrer i  

 forbindelse med opkrævning af arbejdsmarkedsbidrags beløb kan eftergives i  

 henhold til AMFL § 13, stk. 7, der henviser til KSL § 73 D.
Renter af  

 momsbeløb samt gebyrer kan eftergives i henhold til OPKL § 15, stk. 8.  

 Renter af told- og punktafgifter samt gebyrer kan ligeledes eftergives.
E.7.3.3 Betingelser for eftergivelse Under punkterne E.7.2.2 til E.7.2.4 er betingelserne for eftergivelse  

 af skat, arbejdsmarkedsbidrag, særlig pensionsbidrag, moms, told, og  

 punktafgifter for fysiske personer behandlet.
De betingelser, der er  

 anført under de nævnte afsnit, gælder ikke ved eftergivelse for juridiske  

 personer.
Ligesom for fysiske personer er det dog en betingelse for  

 eftergivelse eller henstand efter disse regler, at der foreligger en  

 ansøgning.
Efter KSL § 73 D og OPKL § 15, stk. 8, kan eftergivelse af skatte- og  

 afgiftsbeløb meddeles juridiske personer, når forholdene i ganske særlig  

 grad taler derfor.
Tilsvarende gælder for arbejdsmarkedsbidrag, særlig  

 pensionsbidrag, told og punktafgifter.
Betingelsen, når forholdene i  

 ganske særlig grad taler derfor, sammenholdt med gældssaneringsreglerne  

 viser, at der er betydeligt snævrer adgang til eftergivelse for juridiske  

 personer end for fysiske personer.
 Der vil formentlig kun i meget få tilfælde kunne blive tale om hel  

 eftergivelse af skat, arbejdsmarkedsbidrag, særlig pensionsbidrag, moms,  

 told og punktafgifter for en juridisk person.
E.7.3.4 Henstand i stedet for  

 eftergivelse Under punkt E.7.3.3 er betingelserne for eftergivelse af skat,  

 arbejdsmarkedsbidrag, særlig pensionsbidrag, moms, told og punktafgifter  

 for juridiske personer gennemgået.
Af KSL § 73 D og OPKL § 15, stk. 8,  

 fremgår imidlertid, at der også kan meddeles henstand for juridiske  

 personer med betaling af de nævnte beløb.
Også for meddelelse om henstand  

 er det en betingelse, at forholdene i ganske særlig grad taler derfor.  

 Henstand vil navnlig kunne komme på tale i form af en  

 moratorieordning.
 E.7.4 Henstand ved klage over skatteansættelser  

 m.v.
Afsnit E.7.2 og E.7.3 behandler bl.a. eftergivelse og henstand med  

 skattebeløb, hvor der er fastsat et skattekrav, og hvor afgørelsen ikke er  

 påklaget til højere administrativ myndighed eller til domstolene.
I dette  

 afsnit behandles henstand med skattebetaling, hvor skatteyderen har  

 påklaget opkrævningsgrundlaget til en højere administrativ myndighed eller  

 har indbragt skatteansættelsen for domstolene.
SSL § 38, stk. 2, indeholder en bestemmelse, hvorefter skatteministeren  

 på sit forretningsområde kan fastsætte regler om henstand i forbindelse  

 med klage over skatteansættelsen.
De nærmere regler for henstand ved klage  

 over skatteansættelsen findes i sagsudlægningsbekendtgørelse nr. 948 af  

 30. oktober 2001.
E.7.4.1 Henstand med betaling af afgift ved  

 klage 0Efter skatteministeriets bekendtgørelse om sagsudlægning kan der  

 under de samme betingelser som ved henstand med klage over  

 skatteansættelser mv. gives henstand i forbindelse med klager over  

 afgørelser efter et større antal afgiftslove.
For så vidt angår importafgift (told) er der hjemmel i artikel 244 i  

 toldkodeksen til at give henstand ved klage over afgørelser.
Henstanden  

 skal som hovedregel betinges af, at der stilles sikkerhed.
Se nærmere  

 under afsnit E.7.7.
E.7.4.1.1 Hvilke klagesituationer Når en skatteansættelse påklages efter reglerne i skattestyrelsesloven  

 kan der efter ansøgning bevilges vedkommende skattepligtige henstand med  

 skattebetalingen.
Henstand kan bevilges i det omfang, ansættelsen påklages til  

 skatteankenævnet eller Landskatteretten.
Indbringes sagen for de ordinære  

 domstole, skal der indgives fornyet ansøgning, for at henstand kan  

 opnås.
 Samme betingelser som ved henstand med klage over skatteansættelser mv.  

 er gældende ved klage over afgift mv.
E.7.4.2 Hvilke beløb omfatter  

 henstanden Henstanden kan gives med betaling af indkomstskat til  

 staten, kommune og amtskommune, og/ eller eventuelle afledte krav på  

 arbejdsmarkedsbidrag, særlig pensionsbidrag og skat af aktieindkomst,  

 formueskat, selskabsskat, og dødsboskat.
Henstand kan endvidere gives med  

 betaling af kirkeskat, skat i henhold til lov om kulbrinteindvending, samt  

 andre skatter og afgifter, for hvilke reglerne i kildeskatteloven finder  

 tilsvarende anvendelse.
Henstanden skal omfatte de påløbne morarenter.
 Henstand kan endvidere gives med betaling af afgift ved klager over  

 afgiftsafgørelser.
E.7.4.3 Begrænsninger i adgangen til  

 henstand Henstand kan kun gives med den del af den pålignede skat incl.  

 morarenter, der ved årsopgørelsen er fremkommet som skyldig skat, som ikke  

 er betalt på ansøgningstidspunktet, og som kan henføres til den påklagede  

 forhøjelse.
Det er endvidere en betingelse for henstand, at den skyldige  

 skat opkræves særskilt.
Henstand kan således ikke gives i det omfang det  

 skyldige beløb i henhold til KSL § 61 og § 61 A overføres som tilsvar til  

 det efterfølgende år (indregnet restskat).
E.7.4.4 Betingelser for henstand E.7.4.4.1 Forrentning af  

 henstandsbeløbet Henstanden skal betinges af, at der i henstandsbevillingen  

 indsættes som et vilkår, at henstandsbeløbet forrentes med rentesatsen i  

 den pågældende lov og dennes lovs definerede forfaldstidspunkter.  

 Henstanden omfatter også denne rente samt eventuelt allerede påløbne  

 renter.
Disse renteudgifter er ikke fradragsberettigede ved opgørelsen af  

 den skatte-pligtige indkomst, jf.
LL § 17 A og KSL § 23, stk. 1.
 Ved ansøgning om henstand bør der gives en vejledning om konsekvenserne  

 ved at få henstand, bl.a. at henstanden altid betinges af rentebetaling,  

 som ikke er fradragsberettiget.
I TfS 1999,99 ØLD drejede en sag sig om skattemyndighedernes hjemmel  

 til at betinge henstand med betaling af skyldig skatter af et krav om  

 forrentning samt om fradragsretten for renter.
Skatteyderen havde i 1991  

 anmodet den kommunale skattemyndighed om henstand med betaling af  

 restskatter.
Anmodningen blev imødekommet, betinget af forrentning med 1%  

 per måned og med bemærkning, at der ikke var fradragsret for renterne.  

 Skatteyderen søgte på ny henstand i 1992, og dette blev bevilget.
Han  

 betalte i alt morarenter med 463.333,00 kr. og skyldte yderligere renter  

 med 51.047,00 kr.
Skatteyderen påstod tilbagebetaling af renterne, men fik  

 ikke medhold.
Landsretten fandt, at der for renter påløbet før henstanden  

 var hjemmel i KSL § 63, stk. 1, til opkrævning af renterne, ligesom  

 almindelige aftaleretlige grundsætninger gav grundlag for rentekrav.
Der  

 var ikke fradragsret for morarenterne ifølge LL § 17  

 A.
E.7.4.4.2 Sikkerhedsstillelse I særlige tilfælde kan en henstandsbevilling gøres betinget af, at der  

 stilles sikkerhed for skattekravet, fx ved begrænset skattepligt, eller  

 hvis det skønnes, at der er risiko for, at muligheden for inddrivelse af  

 skattekravet senere forringes.
Ved juridiske personers ansøgning om  

 henstand skal det altid ud fra en undersøgelse af den skattepligtiges  

 økonomiske forhold vurderes, om der er grundlag for at betinge henstanden  

 af sikkerhed.
I denne vurdering skal bl.a. indgå oplysninger om den  

 skattepligtiges seneste afregningsperiode for A-skat,  

 arbejdsmarkedsbidrag, særlig pensionsbidrag og moms samt eventuelle  

 restancer hermed.
Henstandsbevillingen skal altid betinges af sikkerhedsstillelse, når  

 den skattepligtige er et selskab mv. uden eller med kun ringe  

 erhvervsmæssig aktivitet og som tillige besidder en (stor) likvid  

 beholdning.
Overstiger det omstridte krav selskabets egenkapital, må  

 kravet om sikkerhedsstillelsen begrænses i forhold hertil.
Afvejningen er  

 på den ene side, at retten til henstand i forbindelse med klage ikke må  

 gøres illusorisk, og på den anden side, at myndighederne sikrer den del af  

 sit krav, som ville kunne inddrives på henstandstidspunktet.
Tilsvarende bør der for fysiske personers vedkommende foretages en  

 solvensmæssig vurdering i forhold til det omstridte kravs størrelse med  

 henblik på et eventuelt krav om hel eller delvis sikkerhed.
Afgørelse om  

 sikkerhedsstillelse træffes af den myndighed, som er kompetent til at  

 bevilge henstand.
En eventuel sikkerhedsstillelse stilles overfor  

 opkrævningsmyndigheden, der påser, at sikkerheden er  

 betryggende.
 E.7.4.4.3 Henstandsperioden, modregning  

 m.v.
Henstanden gives, indtil afgørelse foreligger, i et tidsrum af ikke  

 over 4 år.
Henstanden kan forlænges efter fornyet ansøgning.  

 Opkrævningsmyndigheden underrettes om den indrømmede henstand med  

 oplysning om den påklagede del af skatteansættelsen.
I de tilfælde, hvor henstanden ophører inden udløbet af  

 henstandsperioden skal ligningsmyndigheden rette henvendelse til  

 inddrivelsesmyndigheden.
Dette vil sikre, at der sker en hurtig og  

 effektiv inddrivelse.
Overskydende skat, udbetaling efter KSL § 55, udbytteskat og  

 tilbagebetaling af moms kan modregnes i henstandsbeløbet, såfremt der i  

 henstandsbevillingen er taget forbehold herom.
Et sådant  

 modregningsforbehold bør normalt altid tages, og ikke mindst når henstand  

 gives, uden at der samtidig stilles krav om fuld sikkerhed.
E.7.4.5 Henstand med forskudsskat ved klage over  

 skattepligtsspørgsmål Det fremgår af KSL § 89, at "Når forholdene i ganske særlig grad taler  

 derfor, kan skatteministeren eller den, som skatteministeren bemyndiger  

 dertil, indrømme en skattepligtig midlertidig fritagelse for betaling af  

 A-skat eller B-skat." Efter KSL § 89 A er der hjemmel til at bevilge henstand med  

 forskudsskat, fx ved klage over skatteansættelsen i forbindelse med sager  

 om skattepligts- spørgsmål.
Henstanden skal betinges af, at der indsættes  

 som et vilkår i henstandsbevillingen, at henstandsbeløbet forrentes med  

 rentesatsen i den pågældende lov fra de i samme lov definerede  

 forfaldstidspunkter.
Disse renteudgifter er ikke fradragsberettigede ved  

 opgørelsen af den skatte-pligtige indkomst, jf.
LL § 17 A og KSL § 23,  

 stk. 1. Det bør i øvrigt altid overvejes at betinge henstanden af, at der  

 stilles betryggende sikkerhed.
 E.7.5 Henstand med formueskat vedrørende  

 ejerbolig for pensionister m.fl.
 Formueskatten er ophævet med virkning fra og med indkomståret 1997.  

 Personer som før 1. januar 1997 har fået henstand med den del af  

 formueskatten, der vedrører ejerboligen, har fortsat henstand efter  

 reglerne i KSL § 89 A, stk. 2-8.
E.7.6 Kompetence, hørings- og  

 klageregler I dette afsnit behandles de formelle regler om eftergivelse og henstand  

 med skat, arbejdsmarkedsbidrag, moms, told og punktafgifter, herunder de  

 formelle regler om henstand ved klage over skatteansættelse mv. og klage  

 over afgørelser om afgifter mv.
Ved de formelle regler forstås  

 kompetenceregler, høringsregler og regler om klageadgang.
E.7.6.1 Kompetenceregler For så vidt angår skatteområdet fremgår det af OPKL § 16,  

 jf.
KSL § 73 C, jf.
B, at kompetencen til at eftergive skattebeløb,  

 herunder administrativt vedtagne bøder efter kildeskatteloven og  

 skattekontrolloven, ligger hos skatteministeren.
Skatteministeren har  

 imidlertid i bekendtgørelse nr. 520 af 25. juni 2002 om  

 myndigheds-inddeling og sagsudlægning om henlæggelser af visse  

 beføjelser til de kommunale skattemyndigheder, told- og skatteregioner,  

 Told- og Skattestyrelsen mfl. bestemt, at kompetencen til som 1. instans  

 at træffe afgørelse om eftergivelse eller henstand med personlige  

 skatterestancer ligger hos told- og skatteregionen.
Afgørelsen træffes af  

 den region, hvorunder skyldnerens aktuelle bopælskommune hører.
I  

 Københavns og Frederiksberg Kommuner træffes afgørelse om eftergivelse  

 eller henstand med personlige skatter dog af skatteforvaltningerne.
 Kompentencen til at træffe afgørelse i 1. instans om eftergivelse og  

 henstand med indeholdt ikke betalt A-skat, arbejdsmarkedsbidrag, moms,  

 told og punktafgifter ligger hos told- og skatteregionerne.
Er der tale om henstand ved klage over en skatteansættelse, træffes  

 afgørelsen af den kommunale skattemyndighed, jf. den ovenfor nævnte  

 bekendtgørelse.
Afgørelse træffes som udgangspunkt af den myndighed, der  

 har foretaget skatteansættelsen.
 Det er ligeledes den kommunale skattemyndighed, der træffer afgørelse i  

 sager om henstand ved klage over  

 skattepligtsspørgsmål.
E.7.6.2 Høringsregler Ved ansøgning om eftergivelse eller henstand med personlige  

 skatter i henhold til KSL § 73 C eller § 73 D skal der, forinden afgørelse  

 træffes, indhentes en udtalelse fra kommunalbestyrelsen i skyldnerens  

 aktuelle bopælskommune, jf.
KSL § 73 C, 2. pkt.
For så vidt angår  

 eftergivelse og henstand med selskabsskatter, skal der indhentes en  

 udtalelse fra kommunalbestyrelsen i selskabets aktuelle  

 hjemstedskommune.
Af hensyn til en hurtig og hensigtsmæssig klagebehandling i Told- og  

 Skatteregion/Told- og Skattestyrelsen er det af væsentlig betydning, at  

 kommunens/regionens indstilling i klagesagen indeholder en  

 sagsfremstilling, som er operationel.
Det vil sige, at den indeholder de  

 nødvendige oplysninger og begrundelser, herunder kommunens/regionens  

 stillingtagen til nye oplysninger i klagen.
 I sager om eftergivelse og henstand med ikke afregnede A-skattebeløb,  

 arbejdsmarkedsbidrag, moms, told og punktafgifter er der ingen  

 høringspligt.
Der er ligeledes ingen høringspligt i sager om henstand ved fysiske  

 personers klage over skatteansættelser.
I sager om juridiske personers  

 klage over skatteansættelser skal den kommunale skattemyndighed indhente  

 oplysninger hos den stedlige told- og skatteregion om den skattepligtiges  

 forhold, inden afgørelse om henstand og eventuelt sikkerhedsstillelse  

 træffes.
 I sager om henstand ved klage over skattepligtsspørgsmål er der ingen  

 høringspligt.
E.7.6.3 Klageregler Det fremgår af bekendtgørelsen om sagsudlægning, at told- og  

 skatteregionens afgørelse om eftergivelse af og henstand med personlige  

 skatterestancer (restskatter) kan påklages til Told- og  

 Skattestyrelsen.
 Klager over afgørelser om eftergivelse af restskatter mv. skal  

 indsendes til den told- og skatteregion, der har truffet afgørelsen.  

 Regionen videresender sagen til Told- og Skattestyrelsen med en  

 udtalelse.
Told- og Skattestyrelsens afgørelse om eftergivelse af og henstand med  

 personlige skattebeløb kan i henhold til bekendtgørelsen ikke indbringes  

 for højere administrative myndighed.
Afgørelsen kan dog indbringes for  

 domstolene inden 3 måneder fra dato, jf.
SSL § 31, stk. 3. Det må efter  

 nuværende praksis forventes, at domstolene kun vil foretage en legalitets  

 prøvelse af skønnet, dvs. en prøvelse af om skønnet er udøvet i  

 overensstemmelse med lovgivningen, men ikke om resultatet af det konkrete  

 skøn er korrekt.
Klager over afgørelser om eftergivelse efter OPKL § 15, stk. 1, skal  

 indsendes til den told- og skatteregion, der har truffet afgørelsen.
Told-  

 og Skatteregionen videresender sagen til Told- og Skattestyrelsen med en  

 udtalelse.
Told- og Skattestyrelsens afgørelse kan i henhold til bekendtgørelsen  

 ikke indbringes for højere administrative instanser.
Afgørelsen kan dog  

 indbringes for domstolene inden 3 måneder fra dato, jf.
SSL § 31, stk. 3.  

 Det må efter nuværende praksis forventes, at domstolene kun vil foretage  

 en legalitets- prøvelse af skønnet, dvs. en prøvelse af om skønnet er  

 udøvet i overensstemmelse med lovgivningen, men ikke om resultatet af det  

 konkrete skøn er korrekt.
Med hensyn til påklage i sager om henstand i forbindelse med klage over  

 skatteansættelser følger det af førnævnte bekendtgørelse, at kommunens  

 afgørelse kan indbringes for told- og skatteregionen til endelig  

 afgørelse.
Tilsvarende gælder for afgørelser om henstand ved klage over  

 skattepligtsspørgsmål.
E.7.7 Særligt om EF-toldkodeksens artikel 244  

 (toldbeløb m.v.) Retningslinierne for bevilling af henstand i forbindelse med klage  

 findes i sagsudlægningsbekendtgørelsens § 27. For så vidt angår afgørelser  

 efter toldlovgivningen fastsætter sagsudlægningbekendtgørelsens § 27, stk.  

 1, at artikel 244 i Rådets forordning (EØF) nr. 2913/92 af 12. oktober  

 1992 om indførelse af en EF-toldkodeksen skal finde anvendelse.
 Det er en betingelse for bevilling af henstand, at de regionale told-  

 og skattemyndigheders afgørelse af selve toldspørgsmålet er  

 påklaget.
E.7.7.1 EF-toldkodeksens artikel 244  

 (indhold) Det følger af artikel 244, at toldmyndighederne midlertidigt kan  

 udsætte gennemførelsen af en påklaget afgørelse helt eller delvist, hvis de har en begrundet formodning om, at den anfægtede afgørelse ikke  

 er i overensstemmelse med toldforskrifterne, eller hvis der må frygtes uoprettelig skade for den pågældende.
 Udsættelsen kan være betinget af sikkerhedsstillelse, såfremt kravet om  

 sikkerhedsstillelsen ikke medfører alvorlige vanskeligheder af økonomisk  

 eller social karakter for debitor.
E.7.7.2 ToldSkats administration af artikel  

 244 ToldSkats administration af EF-toldkodeksens artikel 244 følger  

 retningslinierne udstukket af EF-domstolen i den såkaldte Giloy-sag (sag  

 C-130/95).
Hovedreglen er, at ToldSkat kun undtagelsesvis afslår at imødekomme en  

 ansøgning om henstand under en klagesag.
Ud fra en konkret vurdering i den  

 enkelte sag tages der stilling til spørgsmålet om sikkerhedsstillelse.  

 Udgangspunktet er, at der altid stilles krav om sikkerhedsstillelse fra en  

 juridisk person.
Sikkerhedsstillelsen vil dog efter omstændighederne kunne  

 begrænses til virksomhedens egenkapital på henstandstidspunktet, Bevilling af henstanden er betinget af, at henstandsbeløbet forrentes i  

 henstandsperioden.
Henstanden omfatter også rentebeløbet.
 I henstandsbevillingen kan der tages forbehold for modregning for  

 henstandsbeløbet i krav, som virksomheden måtte få mod det offentlige.
 Henstand kan ikke gives for en periode ud over 4 år ad gangen, men kan  

 mod ansøgning forlænges.
E.7.7.3 Den såkaldte Giloy-sag (sag  

 C-130/95) EF-domstolen har i Giloy-sagen fastslået, at toldmyndighederne kan  

 udsætte gennemførelsen af en påklaget afgørelse, selv om kun en af de to  

 betingelser iartikel 244, stk. 2, er opfyldt.
Endvidere fastlår domstolen,  

 at risikoen for at virksomheden lider uoprettelig skade ved en  

 gennemførelse, ikke i sig selv udelukker krav om sikkerhedsstillelse.
Krav  

 om sikkerhedsstillelse kan dog udelades eller nedsættes til et mindre  

 beløb, hvis debitor ikke råder over tilstrækkelige midler til at stille  

 sikkerhed, da et krav om sikkerhedsstilelse/fuld sikkerhedsstillelse i så  

 fald må antages at medføre alvorlige vanskeligheder af økonomisk eller  

 social karakter.
Om begrebet "uoprettelig skade" anfører domstolen i præmis 37, 38 og  

 39, at et økonomisk tab kun kan anses som "alvorligt og uopretteligt",  

 hvis klageren ikke kan opnå fuld erstatning, hvis han får medhold.
Som  

 eksempler på uoprettelige skader nævner domstolen opløsning af et selskab  

 og tvangsrealisering af privatbolig.
E.7.7.4 Sikkerhedsstillelsesformer Ifølgeartikel 193 kan sikkerhed stilles enten i form af kontant  

 depositum eller ved kaution, jf. nærmere nedenfor.
Den person, der skal  

 stille sikkerheden, kan frit vælge mellem de forskellige former,  

 jf.artikel 196, men toldmyndighederne kan afvise den foreslåede  

 sikkerhedsstillelse.
I artikel 194 er det anført, at kontant depositum sidestilles med check  

 og andet værdipapir, der kan godkendes af myndighederne.
Endvidere  

 fastslår artikel 194, at sikkerheden skal stilles i overensstemmelse med  

 bestemmelserne i national ret.
Danske former for sikkerhed er omtalt i  

 opkrævningsbekendtgørelsens § 8, der nævner følgende muligheder:  

 børsnoterede obligationer, bankgaranti, kontante indskud eller anden  

 betryggende sikkerhed efter de statslige told- og skattemyndigheders  

 bestemmelse.
For så vidt angår kaution fastsætter artikel 195, at kautionisten  

 skriftligt skal forpligte sig til solidarisk med debitor at betale  

 sikkerhedsstillelsesbeløbet ved forfald.
Det er Told- og Skattestyrelsens  

 opfattelse, at der her er tale om en selvskyldnerkaution.
Da en kautionist  

 indestår for en tredje-mands skyld, vil kravet mod kautionisten have  

 karakter af et civilretligt krav, der skal inddrives ved de almindelige  

 domstole.
Af artikel 195 fremgår det endvidere, at kautionisten skal være en  

 anden person, der er etableret i Fællesskabet og godkendt af  

 toldmyndighederne i en medlemsstat.
Toldmyndighederne kan afslå at  

 godkende den foreslåede kautionist, når de finder, at denne ikke fuldt ud  

 vil kunne sikre rettidig betaling af toldskylden.
 Vedrørende kravet "etableret i Fællesskabet" fremgår det af  

 toldkodeksens artikel 4, stk. 2, at en fysisk person anses som etableret i  

 Fællesskabet, hvis pågældende har sit sædvanlige opholdssted der, og en  

 juridisk person, hvis pågældende har sit hjemsted, sit hovedsæde eller et  

 fast driftssted der.
