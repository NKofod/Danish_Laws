Ændringsforslag stillet den 16. december 2009 Ændringsforslag til 3. behandling af Forslag til lov om ændring af lov om energiafgift af mineralolieprodukter m.v., lov om afgift af spiritus m.m., lov om tobaksafgifter, lov om afgift af øl, vin og frugtvin m.m. og forskellige andre love (Gennemførelse af EU-cirkulationsdirektiv) [af skatteministeren (Kristian Jensen)] Til § 1 Af skatteministeren:
 1) I indledningen indsættes efter »§ 4 i lov nr. 527 af 12. juni 2009,«: »og som ændres ved § 4 i det af Folketinget den 17. december 2009 vedtagne forslag til lov om ændring af lov om afgift af elektricitet, lov om kuldioxidafgift af visse energiprodukter og forskellige andre love. (Ændringer som følge af afgørelse i statsstøttesag m.m.),«.
[Konsekvensændring som følge af ændringsforslag nr. 2 og 3] 2) I den under nr. 5 foreslåede affattelse af § 3, stk. 2, der bliver stk. 3, ændres »bilag 2, nr. 15 og 16« til: »§ 1, stk. 1, nr. 17 og 18«.
[Konsekvensændring som følge af § 4, nr. 2, i lovforslag nr.
L 63 om ændring af lov om afgift af elektricitet, lov om kuldioxidafgift af visse energiprodukter og forskellige andre love. (Ændringer som følge af afgørelse i statsstøttesag m.m.), der ændrer i den pågældende bestemmelse] 3) Nr. 23 affattes således:
 »23. § 9 stk. 7, ophæves.
[Konsekvensændring som følge af L 63] 4) Nr. 24 affattes således:
 »24. § 9, stk. 12-17, der bliver stk. 11-16, affattes således:
»Stk. 11. Et energiprodukt, der medgår direkte til produktion af et tilsvarende energiprodukt, er fritaget for afgift.
Fritagelsen gælder kun for energiprodukter, som er produceret på virksomhedens område.
Fritagelsen gælder dog ikke for energiprodukter, der anvendes som motorbrændstof.
 Stk. 12. En forholdsmæssig del af energiprodukterne kan henregnes under stk. 11 i de tilfælde, hvor samme anlæg forsyner såvel anvendelser omfattet af stk. 11 som andre anvendelser i virksomheden, når en sådan fordeling kan opgøres. § 11, stk. 5, nr. 4, finder tilsvarende anvendelse.
Stk. 13. For nyttiggjort overskudsvarme fra varme og varer, for hvilke stk. 11 finder anvendelse, betales afgift i overensstemmelse med reglerne for nedsættelse af tilbagebetaling af afgift efter § 11, stk. 9-12. Ved opgørelse af afgiften efter § 11, stk. 9, 1. pkt., anvendes dog satsen 62,7 kr. pr.
GJ varme.
I perioden 2010-2014 er satsen som nævnt i bilag 6. Satsen reguleres efter § 32 a.
Stk. 14. For nyttiggjort overskudsvarme vedrørende eget kraft-varme-anlæg fra varme og varer, for hvilke stk. 11 finder anvendelse, betales afgift i overensstemmelse med reglerne for nedsættelse af tilbagebetaling af afgift efter § 11, stk. 9-12. Ved opgørelse af afgiften efter § 11, stk. 9, 2. pkt., anvendes dog satsen 50,1 kr. pr.
GJ varme.
I perioden 2010-2014 er satsen som nævnt i bilag 6. Satsen reguleres efter § 32 a.
 Stk. 15. Den, som forbruger varme, hvoraf der er betalt afgift efter stk. 13 eller stk. 14, får tilbagebetalt afgiften efter reglerne om tilbagebetaling af beløb i § 11, stk. 15.
