 I medfør af § 2 i lov nr. 191 af 4. juni 1964 om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler fastsættes herved følgende om uddannelse af  

 varmemestre:
 Almindelige bestemmelser.
§ 1.  Ved tekniske skoler kan der efter forud  

 indhentet godkendelse fra direktoratet for erhvervsuddannelserne oprettes  

 kursus til uddannelse af varmemestre.
Efter forhandling med  

 handelsministeriet kan direktoratet for erhvervsuddannelserne tillade, at der  

 oprettes kursus ved de teknologiske institutter i København og Århus.
 § 2 .  Uddannelsens formål er at meddele eleverne en  

 praktisk og teoretisk undervisning vedrørende fyrings-, varme- og  

 ventilationsanlæg med henblik på almindelig betjening af sådanne anlæg.
 § 3 .  Ved afslutningen af kursus afholdes en eksamen.
 Stk. 2 .  Det i § 9 omtalte uddannelsesnævn kan tillade,  

 at personer, som på anden måde har erhvervet sig de nødvendige teoretiske og  

 praktiske færdigheder, kan indstille sig til eksamen uden at have deltaget i  

 kursus.
 Undervisningen .
§ 4.  Kursus kan gennemføres som suppleret med periodevis undervisning på en teknisk skole eller et  

 teknologisk institut.
 Stk. 2.  Gennemføres kursus som dag- eller  

 aftenundervisning, har det en varighed af 245 timer, hvori er medregnet tid  

 til prøver.
 Undervisningstimerne fordeles på de enkelte fag efter nedenstående skema:
 Stk. 3.  De nærmere bestemmelser om undervisningens  

 indhold samt eksamenskravene fastsættes af direktoratet for  

 erhvervsuddannelserne efter indstilling fra det i § 9 omtalte  

 uddannelsesnævn.
 Stk. 4.  Efter indstilling fra uddannelsesnævnet kan  

 direktoratet for erhvervsuddannelserne godkende, at der meddeles undervisning  

 i andre fag end de i stk. 2 nævnte, samt at der i øvrigt foretages ændringer  

 i timefordelingsplanen.
 Stk. 5.  Gennemføres kursus som brevskoleundervisning,  

 skal undervisnings- og eksamensplan samt undervisningsmidler godkendes af  

 direktoratet for erhvervsuddannelserne, før undervisningen påbegyndes.
 § 5 .  Den i § 1 omhandlede uddannelse vil efter  

 nærmere bestemmelse af direktoratet for erhvervsuddannelserne kunne suppleres  

 med specialkursus.
 Eksamen.
 § 6.  For afholdelsen af eksamen gælder de til enhver  

 tid fastsatte bestemmelser om eksamensordningen ved de godkendte tekniske  

 skoler, jfr. for tiden bekendtgørelse nr. 397 af 21. december 1933 om  

 eksamensordningen ved de statsunderstøttede tekniske skoler.
 Stk. 2.  De nærmere bestemmelser om tilrettelæggelsen og  

 omfanget af eksamen samt tidspunktet for afholdelsen fastsættes af  

 direktoratet for erhvervsuddannelserne.
 Stk. 3.  De skriftlige prøver kan afholdes umiddelbart  

 efter, at undervisningen i de pågældende fag er afsluttet.
 Stk. 4.  De skriftlige opgaver udarbejdes af  

 eksamenskommissionen for den tekniske undervisning.
 Stk. 5.  Ved bedømmelsen af samtlige prøver anvendes  

 følgende karakterskala:
 § 7.  Der afholdes 2 skriftlige prøver af 4 timers  

 varighed omfattende fagene rapportskrivning, fagregning, erhvervsfysik og  

 -kemi og brændselsregnskab samt en praktisk prøve med mundtlig eksamination i  

 almindelig betjening af fyrings-, varme- og ventilationsanlæg af 4 timers  

 varighed.
 Stk. 2.  Bedømmelsen af prøverne foretages af  

 vedkommende lærer og en censor, der beskikkes af uddannelsesnævnet.
Stk. 3.  Til at bestå eksamen kræves en kvotient af  

 mindst 3,00 i gennemsnit af de opnåede karakterer.
Karakteren for den  

 praktiske prøve med mundtlig eksamination tæller tredobbelt.
 § 8.  Bevis for bestået eksamen, der affattes i en af  

 direktoratet for erhvervsuddannelserne fastsat form, udstedes af  

 uddannelsesnævnet.
 Stk. 2.  Bestået eksamen giver ret til betegnelsen  

 eksamineret varmemester.
 Uddannelsesnævn.
 § 9.  Direktoratet for erhvervsuddannelserne nedsætter  

 et uddannelsesnævn på 8 medlemmer, hvoraf 1 udpeges af direktoratet for  

 erhvervsuddannelserne, 1 af Fællesorganisationen af almennyttige danske  

 Boligselskaber, 1 af De danske grundejeres Landsorganisation, 1 af De  

 samvirkende Lejerforeninger i samråd med Danmarks Lejerforbund. 3 af Dansk  

 Funktionærforbund og 1 af Fjernvarmesammenslutningen.
 Stk. 2.  Nævnet vælger blandt medlemmerne en formand og  

 en næstformand og fastsætter selv sin forretningsorden.
 Stk. 3.  Nævnet er rådgivende for direktoratet for  

 erhvervsuddannelserne i alle spørgsmål, der vedrører undervisningen, jfr. dog  

 § 3, stk. 2, og § 7, stk. 2, og kan selv optage spørgsmål til behandling og  

 afgive indstilling herom til direktoratet for erhvervsuddannelserne.
 Ikrafttræden og overgangsbestemmelser.
 § 10 .  Bekendtgørelsen træder i kraft den 1. august  

 1969.
 Stk. 2.  Bekendtgørelse nr. 151 af 1. april 1960 om  

 uddannelse af varmemestre ophæves.
 § 11 .  Efter indstilling fra uddannelsesnævnet  

 fastsætter direktoratet for erhvervsuddannelserne bestemmelser om, efter  

 hvilke regler personer, som har gennemgået et eller flere kursus efter  

 reglerne i bekendtgørelsen af 1. april 1960, vil kunne indstille sig til  

 eksamen efter nærværende bekendtgørelse.
 Undervisningsministeriet, den 15. juli  

 1969.
 P.M.V.
 E.B.
