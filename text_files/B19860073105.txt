§ 1.  Ligningsmyndigheden i den kommune, i hvilken  

 slutligningen foretages, bemyndiges til som 1. instans at yde  

 skattefritagelse for statslige godtgørelsesbeløb ydet i henhold til aktstykke  

 96 10/ 12-85 for skader foranlediget af storm og højvande den 6. og 7.  

 november 1985 i de indre danske farvande, særligt på den jyske østkyst og i  

 Limfjorden.
Skattefritagelsen omfatter statslige godtgørelser for skader på  

 diger og kystsikringsværker og til delvis dækning af skader på privat  

 ejendom, hvor skaden kan henføres til, at oversvømmelsen m.v. havde et  

 usædvanligt omfang.
Stk. 2.  Den kommunale ligningsmyndighed bemyndiges  

 endvidere til at yde skattefritagelse for godtgørelser m.v., der af  

 amtskommunerne eller primærkommunerne ydes til de i stk. 1 nævnte formål.
Der  

 kan dog for den enkelte modtager højst ydes skattefritagelse for godtgørelser  

 m.v., ydet af amts- eller primærkommunerne for et beløb svarende til den  

 statslige godtgørelse.
 Stk. 3.  Modtagere af de pågældende beløb kan ikke ved  

 indkomstopgørelsen fradrage udgifter, som er afholdt af de nævnte beløb.  

 Ligeledes kan beløbene ikke medregnes ved opgørelsen af grundlaget for  

 skattemæssige afskrivninger eller medregnes til anskaffelsessummen ved  

 opgørelsen af den skattepligtige fortjeneste ved afståelse af fast ejendom.
 Stk. 4.  Meddelelse om skattefritagelse skal indeholde  

 oplysning om de udbetalte beløb, herunder om hvilke skader beløbene skal  

 dække.
 § 2.  Afgørelser truffet af den kommunale  

 ligningsmyndighed i henhold til denne bekendtgørelse kan indbringes for  

 statsskattedirektoratet, som træffer afgørelse på ministeren for skatter og  

 afgifters vegne.
 § 3.  Bekendtgørelsen træder i kraft dagen efter  

 bekendtgørelsen i Lovtidende.
