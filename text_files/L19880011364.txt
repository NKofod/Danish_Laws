 I henhold til kgl. resolution af 9. maj 1983 har Danmark ratificeret en i  

 London den 2. november 1973 udfærdiget protokol vedrørende indgriben på det  

 åbne hav ved forurening af havet med andre stoffer end olie.
 Protokollen knytter sig til den internationale konvention af 29. november  

 1969 om indgriben på det åbne hav i tilfælde af olieforureningsulykker, jf.  

 Udenrigsministeriets bekendtgørelse nr. 66 af 27. juni 1975 og senere  

 bekendtgørelser, senest nr. 37 af 25. maj 1984, Lovtidende C.
 Protokollens ordlyd er som følger:
PROTOKOL VEDRØRENDE INDGRIBEN PÅ DET ÅBNE HAV VED FORURENING AF HAVET MED  

 ANDRE STOFFER END OLIE, 1973 DELTAGERNE I DENNE PROTOKOL, SOM ER KONTRAHERENDE PARTER i den internationale konvention om indgriben  

 på det åbne hav ved olieforureningsulykker, udfærdiget i Bruxelles den 29.  

 november 1969, SOM TAGER I BETRAGTNING den resolution om internationalt samarbejde  

 vedrørende andre forureningsstoffer end olie, som blev vedtaget af den  

 internationale juridiske konference om skader ved havforurening, 1969, SOM OGSÅ TAGER I BETRAGTNING, at Den mellemstatlige rådgivende  

 Søfartsorganisation i medfør af resolutionen har intensiveret sit arbejde med  

 alle aspekter af forurening med andre stoffer end olie i samarbejde med alle  

 interesserede internationale organisationer, ER BLEVET ENIGE om følgende:
Artikel I 1. Parterne i denne protokol kan træffe de nødvendige  

 foranstaltninger på det åbne hav til at forebygge, mindske eller eliminere  

 alvorlig og overhængende fare for deres kystlinie eller dermed forbundne  

 interesser, som hidrører fra forurening eller trussel om forurening med andre  

 stoffer end olie efter en søulykke eller handlinger i forbindelse med en  

 sådan ulykke, som med rimelighed kan forventes at have alvorlige skadelige  

 virkninger.
 2. Andre stoffer end olie' som omtalt i stk. 1.  

 omfatter:
 b)de stoffer i øvrigt, som kan fremkalde fare for den menneskelige  

 sundhed, være skadelige for levende ressourcer og livet i havet, volde skade  

 på rekreative værdier eller være til gene for anden retmæssig anvendelse af  

 havet.
 3. Når som helst en intervenerende kontraherende part  

 træffer foranstaltninger med henblik på det af de i stk. 2, punkt b), ovenfor  

 omtalte stoffer, påhviler det den pågældende kontraherende part at bevise, at  

 stoffet under de på tidspunktet for indgriben rådende forhold med rimelighed  

 kunne frembyde en alvorlig og overhængende fare svarende til den, der  

 frembydes af et hvilket som helst af de stoffer, der er anført i den i stk. 2  

 a), ovenfor omtalte liste.
Artikel II 1. Bestemmelserne i artikel I, stk. 2, og i artiklerne  

 II-VIII i den internationale konvention om indgriben på det åbne hav ved  

 olieforureningsulykker, 1969, og dennes bilag skal i det omfang, de vedrører  

 olie, finde anvendelse på de stoffer, som er omtalt i denne protokols artikel  

 I.
2. For anvendelsen af denne protokol skal den i  

 artikel III c) og IV i konventionen omtalte liste over eksperter udvides til  

 at omfatte eksperter, der er kvalificeret til at rådgive om andre stoffer end  

 olie.
Indstilling til listen kan foretages af organisationens medlemsstater  

 og af denne protokols parter.
Artikel III 1. Den i artikel I, stk. 2 a), nævnte liste skal  

 holdes ajour af det af organisationen udpegede særlige organ.
 2. Enhver ændring til listen, som foreslås af en part  

 i denne protokol, skal indsendes til organisationen og af denne rundsendes  

 til alle medlemmer af organisationen og alle parter i denne protokol, mindst  

 tre måneder før den behandles af det særlige organ.
 3. Parter i denne protokol skal, uanset om de er  

 medlemmer af organisationen eller ej, være berettiget til at deltage i dette  

 organs forhandlinger.
 4. Ændringer skal vedtages med to tredjedels flertal  

 af kun de parter i denne protokol, som er til stede og afgiver deres stemme.
 5. Hvis en ændring vedtages i overensstemmelse med  

 stk. 4 ovenfor, skal den af organisationen videresendes til alle parter i  

 denne protokol til accept.
 6. Ændringen skal anses for at være blevet accepteret  

 ved udløbet af et tidsrum på seks måneder, efter at den er blevet  

 videresendt, medmindre der inden for dette tidsrum er tilgået organisationen  

 indsigelse fra mindst en tredjedel af parterne i denne protokol.
 7. En ændring, som anses for at være blevet accepteret  

 i overensstemmelse med stk. 6 ovenfor, træder i kraft tre måneder efter dens  

 accept for alle parter i denne protokol med undtagelse af dem, der før denne  

 dato har afgivet erklæring om, at de ikke accepterer ændringen.
Artikel IV 1. Denne protokol skal stå åben for undertegnelse for  

 de stater, der har undertegnet eller tiltrådt den i artikel II omtalte  

 konvention, og for enhver stat, som var indbudt til at lade sig repræsentere  

 ved den internationale konference om havforurening, 1973. Protokollen skal  

 være åben for undertegnelse fra den 15. januar 1974 til den 31. december 1974  

 i organisationens hovedsæde.
 2. Med forbehold af stk. 4 i denne artikel skal denne  

 protokol være genstand for ratifikation, accept eller godkendelse fra de  

 stater, som har undertegnet den.
 3. Med forbehold af stk. 4 skal denne protokol stå  

 åben for tiltrædelse for de stater, som ikke har undertegnet den.
 4. Denne protokol kan kun ratificeres, accepteres,  

 godkendes eller tiltrædes af de stater, som har ratificeret, accepteret,  

 godkendt eller tiltrådt den i artikel II omtalte konvention.
Artikel V 1. Ratifikation, accept, godkendelse eller tiltrædelse  

 skal ske ved deponering af et instrument herom hos organisationens  

 generalsekretær.
 2. Ethvert ratifikations-, accept-, godkendelses-  

 eller tiltrædelsesinstrument, som deponeres, efter at en ændring til denne  

 protokol er trådt i kraft for alle eksisterende parter, eller efter at alle  

 de skridt er taget, som er nødvendige for ændringens ikrafttræden for alle  

 eksisterende parter, skal anses for at gælde protokollen som ændret.
Artikel VI 1. Denne protokol træder i kraft 90 dage efter den  

 dato, hvor femten stater har deponeret ratifikations-, accept-, godkendelses-  

 eller tiltrædelsesinstrumenter hos organisationens generalsekretær, dog  

 således at denne protokol ikke træder i kraft, før den i artikel II nævnte  

 konvention er trådt i kraft.
 2. For enhver stat, som derefter ratificerer,  

 accepterer, godkender eller tiltræder den, træder denne protokol i kraft 90  

 dage efter, at en sådan stat har deponeret det behørige instrument.
Artikel VII 1. Denne protokol kan opsiges af enhver part på  

 ethvert tidspunkt efter den dato, hvorpå protokollen træder i kraft for den  

 pågældende part.
 2. Opsigelse sker ved, at et instrument derom  

 deponeres hos organisationens generalsekretær.
 3. En opsigelse får virkning et år, eller det længere  

 tidsrum, som måtte være angivet i opsigelsesinstrumentet, efter dens  

 deponering hos organisationens generalsekretær.
4. En kontraherende parts opsigelse af den i artikel  

 II omtalte konvention skal anses for også at være en opsigelse af denne  

 protokol.
En sådan opsigelse får virkning på samme dag, som opsigelsen af  

 konventionen får virkning i henhold til artikel XII, stk. 3, i nævnte  

 konvention.
Artikel VIII 1. En konference med det formål at revidere eller  

 ændre denne protokol kan sammenkaldes af organisationen.
 2. På begæring af mindst en tredjedel af parterne skal  

 organisationen sammenkalde en konference af denne protokols parter med det  

 formål af revidere eller ændre protokollen.
Artikel IX 1. Denne protokol skal deponeres hos organisationens  

 generalsekretær.
 2. Organisationens generalsekretær skal:
2)datoen for denne protokols ikrafttræden, 3)deponering af ethvert instrument om opsigelse af denne protokol samt  

 datoen, da opsigelsen får virkning, 4)alle ændringer til denne protokol eller dens bilag og enhver indsigelse  

 mod en ændring eller erklæring om, at en part ikke kan acceptere en ændring, b)tilstille alle de stater, som har undertegnet eller tiltrådt denne  

 protokol, bekræftede afskrifter af den.
Artikel X Så snart denne protokol træder i kraft, skal organisationens  

 generalsekretær tilstille De forenede Nationers sekretariat en bekræftet  

 afskrift af den til registrering og offentliggørelse i overensstemmelse med  

 artikel 102 i De forenede Nationers pagt.
Artikel XI Denne protokol er udfærdiget i et eksemplar på engelsk, fransk, russisk og  

 spansk, hvis tekster er af lige gyldighed.
 TIL BEKRÆFTELSE HERAF har undertegnede, der er behørigt bemyndiget dertil,  

 underskrevet denne protokol.
 UDFÆRDIGET I LONDON den anden november nittenhundrede og treoghalvfjerds.
 Protokollen trådte i medfør af artikel VI, stk. 1, i kraft den 30. marts  

 1983.
 Danmarks ratifikationsinstrument deponeredes hos IMO den 9. maj 1983, og  

 protokollen trådte i medfør af artikel VI, stk. 2, i kraft for Danmark den 7.  

 august 1983.
 Foruden Danmark har følgende lande ratificeret eller tiltrådt protokollen:
 Amerikas Forenede Stater, Australien, Bahama-øerne, Belgien, Italien,  

 Jugoslavien, Liberia, Nederlandene, Norge, Mexico, Oman, Polen, De  

 Socialistiske Sovjetrepublikkers Union, Det Forenede Kongerige Storbritannien  

 og Nordirland, Sverige, Tunesien og Yemen.
 Der er afgivet følgende erklæringer og forbehold:
 Den australske regerings tiltrædelsesinstrument var ledsaget af følgende  

 erklæring: »Australien henleder opmærksomheden på den udtalelse, som  

 blev afgivet af den australske delegation ved den internationale konference  

 om havforurening i 1973, som havde følgende ordlyd: ». . .  

Australien mener, at ingen kyststat ville afholde sig fra at tage de  

 nødvendige forholdsregler for at beskytte områder under sin jurisdiktion mod  

 alvorlig skade på miljøet, og Australien mener, at en kyststats ret til  

 indgriben på det åbne hav for at beskytte områder under sin jurisdiktion er  

 anerkendt i folkeretlig sædvaneret.«» »Ved indtrædelse som  

 deltager i protokollen anfører Australien som sit synspunkt, at det stadigvæk  

 kan tage forholdsregler for at beskytte områder og ressourcer under sin  

 jurisdiktion, som er tilladt efter folkeretlig sædvaneret, og som er i  

 overensstemmelse med protokollen«.
Storbritannien erklærede i sit ratifikationsinstrument, at det forbeholder  

 sig retten til, på et senere tidspunkt, at anvende nærværende protokol på  

 ethvert territorium, for hvis internationale relationer Storbritanniens  

 regering er ansvarlig, og til hvilke den internationale konvention om  

 indgriben på det åbne hav i tilfælde af olieforureningsulykker er blevet  

 gjort anvendelig i overensstemmelse med bestemmelsen i dennes artikel III,  

 stk. 1. Under henvisning hertil finder nærværende protokol fra den 20. marts  

 1983 også anvendelse på: Anguilla.
Bermuda-øerne, Det britiske antarktiske  

 Territorium, De britiske Jomfruøer, Cayman-øerne, Falklands-øerne og  

 tilhørende områder, Hongkong, Montserrat, Pitcairn-, Henderson-,  

 Duci-, og Oeno-øerne, St.
Helena og tilhørende områder,  

Turks- og Caicos-øerne og Det Forenede Kongeriges Suveræne  

 Baseområder Akrotiri og Dhekelia på Cypern.
 Nederlandene har afgivet erklæring om, at protokollen også finder  

 anvendelse for De nederlandske Antiller.
