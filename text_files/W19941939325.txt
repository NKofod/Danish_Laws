Spaltning efter fusionsskattelov Tilladelse til spaltning efter fusionsskatteloven Det var hensigten at gennemføre spaltningen pr. 1. oktober  

 1994.
Som grundlag for ansøgningen havde revisionsfirmaet fremlagt udkast  

 til henholdsvis spaltningsredegørelse, spaltningsplan med  

 vurderingsmændenes udtalelse, regnskabsopstilling og udkast til  

 åbningsbalancer for de fire nystiftede selskaber, henholdsvis selskab  

 A, selskab B, selskab C og selskab D.
Materialet var udarbejdet med  

 udgangspunkt i M A/S' status pr. 31. oktober 1993.
M A/S havde en aktiekapital på nom. 300.000 kr.
Hvert af de  

 nystiftede selskaber ville få en aktiekapital på nom. 500.000  

 kr.
 M A/S' samlede aktiver udgjorde ifølge regnskabet pr. 31. oktober  

 1993 12.000.582 kr. og omfattede i hovedtræk følgende  

 aktivgrupper:
 Anlægsaktiver:
 udlejningsejendomme m.v.
 2.653.568 kr.
 Finansielle anlægsaktiver:
børsnoterede aktier, investeringsforeningsbeviser og obligationer 5.044.030 kr.
 Omsætningsaktiver:
tilgodehavender og likvide beholdninger 4.302.994 kr.
Aktiver i alt 12.000.582 kr.
 Revisionsfirmaet oplyste, at M A/S ikke havde goodwillskabende  

 aktiviteter.
Spaltningen var planlagt gennemført ved, at de finansielle  

 anlægsaktiver/værdipapirer skulle overføres til  

 selskaberne A, B og C med, i det væsentligste, lige store andele  

 på ca. 1.681.000 kr. til hvert selskab.
Omsætningsaktiverne  

 skulle fordeles på selskaberne A, B og C med hver 500.000 kr. og resten  

 eller 2.802.984 kr. til selskab D, der endvidere skulle modtage samtlige  

 anlægsaktiver på 2.653.568 kr.
 Omsætningsaktiverne, der skulle overføres til de 3 nystiftede  

 selskaber, omfattede del af tilgodehavende (nu likvid beholdning).
 Af selskabet M A/S' gæld på 2.234.843 kr., skulle der  

 overføres for 40.000 kr. kortfristet gæld til hvert af  

 selskaberne A, B og C, mens resten skulle overføres til selskab D,  

 herunder samtlige selskabsskatter samt udskudte skatter.
Selskabets revisor oplyste, at den udskudte skat på i alt 183.000  

 kr. vedrørte de til selskab D overførte ejendomme og  

 driftsmidler med henholdsvis 73.000 kr. og 110.000 kr., at der ikke var  

 knyttet udskudt skat til selskaberne A, B og C, idet børskursen  

 på de overførte obligationer var mindre end  

 værdipapirernes anskaffelsessum, og at der ikke er praksis for at  

 balance føre 'negativ udskudt skat.' Spaltningen var bl.a. begrundet med, at den nuværende  

 hovedaktionær, som var 75 år, og som ejede nom. 256.000 kr. af  

 aktiekapitalen i M A/S, ønskede en opdeling i flere selskaber for  

 derved via testamentariske dispositioner at kunne fordele selskaberne mellem  

 sine arvinger.
Efter de foreliggende oplysninger kunne Ligningsrådet, i  

 overensstemmelse med indstillinger fra de stedlige skattemyndigheder, tillade  

 det ansøgte.
Ligningsrådet fandt ikke grundlag for at  

 fastsætte vilkår for tilladelsen.
 Under henvisning til fusionslovens § 15 b, stk. 2, jf. § 6, stk. 1 og 4,  

 henledte Ligningsrådet opmærksomheden på, at genpart af de  

 heri omhandlede dokumenter vedrørende spaltningen skal indsendes til  

 Told- og Skattestyrelsen senest 6 måneder fra fusionsdatoen.
Det var således forudsat ved tilladelsen, at de endelige dokumenter  

 vedrørende spaltningen ikke ville give anledning til en ændret  

 bedømmelse af sagen.
Indsendes de endelige dokumenter ikke inden denne  

 dato til Told- og Skattestyrelsen måtte en foretagen spaltning anses  

 for en skattepligtig spaltning.
 Ligningrådet har ikke taget stilling til  

 værdiansættelsen af de overførte aktiver og passiver og  

 dermed heller ikke til opgørelsen af anskaffelsessummen for de  

 modtagne aktier, idet dette spørgsmål henhører under den  

 stedlige skattemyndighed.
