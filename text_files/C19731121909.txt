Kapitel I.
Oprettelse af samarbejdsudvalg.
 § 1.  Inden for fængselsvæsenet oprettes  

 hovedsamarbejdsudvalg, lokale samarbejdsudvalg ved insititutionerne samt et  

 områdeudvalg vedrørende arrestvæsenet, således at reglerne om  

 samarbejdsudvalgenes sammensætning, kompetence m.v. i økonomi- og  

 budgetministeriets cirkulære nr. 25 af 16. februar 1972 finder anvendelse med  

 de fravigelser, der fremgår af de følgende bestemmelser.
Kapitel II.
Hovedsamarbejdsudvalg.
 § 2.  For fængselsvæsenet oprettes et  

 hovedsamarbejdsudvalg, der benævnes »Justitsministeriets centrale  

 samarbejdsudvalg for fængselsvæsenet«.
§ 3.  Direktøren for fængselsvæsenet er udvalgets  

 formand.
Direktøren for fængselsvæsenet udpeger to repræsentanter til at  

 indtræde i det centrale samarbejdsudvalg for fængselsvæsenet.
 Stk. 2.  Fængselsvæsenets personaleorganisationer  

 udpeger 8 repræsentanter til at indtræde i udvalget:
3 repræsentanter udpeges af Dansk fængselsforbund, 2 repræsentanter udpeges af Dansk fængselsforening, 2 repræsentanter for Akademikernes Centralorganisations retsgruppe og  

 administrationsgruppe udpeges af henholdsvis Foreningen af  

 fængselsinspektører og vicefængselsinspektører og Foreningen af  

 overenskomstansatte jurister (sektionen i fængselsdirektoratet) og 1 repræsentant udpeges af Landsorganisationen i Danmark (LO).
§ 4.  Væsentlige principielle spørgsmål vedrørende  

 fængselsforhold skal drøftes i det centrale samarbejdsudvalg.
De  

 repræsenterede organisationer kan selvstændigt forlange spørgsmål taget op på  

 dagsordenen.
Kapitel III.
Lokale samarbejdsudvalg.
 § 5.  Der oprettes lokale samarbejdsudvalg ved  

 fængselsvæsenets større institutioner.
 Stk. 2.  Anstaltslederen, der er formand for det lokale  

 samarbejdsudvalg, udpeger højst 8 ledelsesrepræsentanter til at indtræde i  

 udvalget.
 Stk. 3.  De i § 3, stk. 2, nævnte  

 personaleorganisationer (bortset fra Foreningen af overenskomstansatte  

 jurister) udpeger højst 9 personalerepræsentanter til at indtræde i udvalget.  

 Antaller af repræsentanter for den enkelte organisation fastsættes efter  

 aftale mellem organisationerne.
 § 6.  Forinden formanden for de i § 5 nævnte  

 samarbejdsudvalg træffer afgørelse eller afgiver indstilling til  

 justitsministeriet, direktoratet for fængselsvæsenet, om væsentlige,  

 generelle spørgsmål vedrørende institutionen, skal sagen drøftes i  

 samarbejdsudvalget.
 Stk. 2.  Må anstaltslederen på grund af en sags hastende  

 karakter træffe afgørelse eller afgive indstilling om et spørgsmål, der er  

 omfattet af bestemmelsen i stk. 1, uden af det har været muligt at drøfte  

 sagen i samarbejdsudvalget, skal han snarest muligt derefter informere  

 samarbejdsudvalgets medlemmer om afgørelsen eller indstillingen og om  

 baggrunden herfor.
 § 7.  Ved arresthuse, ved hvilke der er beskæftiget 20  

 heldagsansatte personer eller derover, oprettes lokale samarbejdsudvalg.
 Stk.2.  Udvalget består af:
Arrestforvareren, en vagtmester, to repræsentanter udpeget af »Arrestfunktionærerne i Provinsen«  

 under Dansk fængselsforbund.
Stk. 3.  Arrestforvareren er formand for  

 samarbejdsudvalget.
Udvalgets næstformand udpeges af  

 »Arrestfunktionærerne i Provinsen«.
 § 8.  Ved arresthuse, ved hvilke der er ansat under 20  

 heldagsbeskæftigede personer, oprettes lokale samarbejdsudvalg med følgende  

 sammensætning:
Arrestforvareren, der er udvalgets formand, og 1 repræsentant for »Arrestfunktionærerne i Provinsen«.
Kapitel IV.
Områdeudvalg vedrørende arrestvæsenet.
 § 9.  Der oprettes et områdeudvalg vedrørende  

 arrestvæsenet, som sammensættes således:
2 repræsentanter udpeges af justitsministeriet, direktoratet for  

 fængselsvæsenet, 1 repræsentant udpeges af Foreningen af politimestre i Danmark, 1 repræsentant, der skal være forsorgsmedarbejder, udpeges af Dansk  

 fængselsforening, og 3 repræsentanter, der skal beklæde stillinger som arrestforvarer, udpeges  

 af Dansk fængselsforbund.
Stk. 2.  Det ene af de af direktoratet udpege medlemmer  

 er formand for områdeudvalget.
Dansk fængselsforbund udpeger udvalgets  

 næstformand.
 Stk. 3. »  Arrestfunktionærerne i Provinsen«  

 under Dansk fængselsforbund udpeger 7 personalerepræsentanter til at indtræde  

 i områdeudvalget.
Kapitel V.
Fælles bestemmelser.
 § 10.  Formanden eller et flertal af  

 personalerepræsentanter i et samarbejdsudvalg (områdeudvalg) kan forlange, at  

 spørgsmål, der er undergivet personaleorganisationernes forhandlingsret,  

 udskydes til sædvanlig organisationsmæssig forhandling, forinden drøftelse  

 finder sted i samarbejdsudvalget (områdeudvalget).
§ 11.  Sager om udøvelse af medbestemmelsesret med  

 hensyn til principperne for visse personale- og arbejdsmæssige spørgsmål,  

 jfr. §§ 5 og 6 i økonomi- og budgetministeriets cirkulære nr. 25 af 16.  

 februar 1972, behandles i de lokale samarbejdsudvalg (områdeudvalget),  

 såfremt kompetencen til at afgøre sådanne sager er henlagt til udvalgets  

 formand.
Andre sager henhører under det centrale samarbejdsudvalg for  

 fængselsvæsenet.
 § 12.  Sager, som et lokalt samarbejdsudvalg  

 (områdeudvalget for arrestvæsenet) kræver forelagt centralrådet for statens  

 samarbejdsudvalg, jfr. kapitel 6 i økonomi- og budgetministeriets cirkulære  

 nr. 25 af 16. februar 1972, fremsendes gennem »Justitsministeriets  

 centrale samarbejdsudvalg for fængselsvæsenet«.
§ 13.  Samarbejdsudvalget kan nedsætte arbejdsgrupper,  

 herunder grupper med medlemmer uden for udvalget, til behandling af specielle  

 spørgsmål.
Udvalget følger arbejdet i disse grupper og modtager disses  

 indstillinger til videre behandling.
 Stk. 2.  Der kan gives adgang til deltagelse i udvalgets  

 arbejdsgrupper.
 Stk. 3.  Udvalget kan indstille, at spørgsmål, der  

 forelægges udvalget, gøres til genstand for drøftelse i en videre kreds,  

 herunder eventuelt et almindeligt personalemøde, forinden der tages stilling.
 § 14.  Suppleanter for ledelsesrepræsentanter i  

 samarbejdsudvalgene indkaldes efter formandens nærmere bestemmelse.  

 Suppleanter for personalerepræsentanter indkaldes af vedkommende  

 organisation.
§ 15.  Samarbejdsudvalgene holder møde mindst en gang  

 om måneden.
I øvrigt holdes møde, når formanden beslutter det, eller mindst 3  

 udvalgsmedlemmer fremsætter anmodning derom.
 Stk. 2.  En dagsorden skal normalt indeholde følgende  

 punkter:
§ 16.  Referater af møde i »Justitsministeriets  

 centrale samarbejdsudvalg for fængselsvæsenet« udsendes via de  

 repræsenterede organisationer.
Enkelte punkter kan efter formandens  

 bestemmelse undtages, når emnet er fortroligt, og i øvrigt når der er enighed  

 derom.
 § 17.  Meddelelser, der i samarbejdsudvalgene  

 (områdeudvalget) udtrykkeligt gives som fortrolig, må ikke viderebringes.
Kapitel VI.
Ikrafttrædelse m.v.
 § 18.  Cirkulæret træder i kraft straks.
 Stk. 2.  Justitsministeriets cirkulærskrivelser af 20.  

 oktober 1970 og 29. februar 1972 om afholdelse af regelmæssige personalemøder  

 i arresthusene opretholdes.
 Stk. 3.  Justitsministeriets cirkulære nr. 7 af 26.  

 januar 1971 om oprettelse af institutionsråd ved fængselsvæsenets anstalter  

 ophæves.
K.
Axel Nielsen /Kjærgaard.
 Til fængselsvæsenets anstalter og arrestinspektørerne.
