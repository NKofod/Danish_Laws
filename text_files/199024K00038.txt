Nr BTL 38 Betænkning over Forslag til lov om ændring af lov om stempelafgift  

 (Indførelse af stempelfrihed ved ombytning af realkreditlån og  

 realkreditlignende lån mellem realkreditinstitutter m.v. samt ved optagelse  

 af nye lån hos disse til indfrielse af gamle realkreditlån eller  

 realkreditlignende lån)   

 Nr L 38 1990-91, 2. samling Afgivet af Skatteudvalget Afgivet: 19910222 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Assurandør-Societetet og Realkreditrådet.
 Der er af skatteministeren stillet et ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det af skatteministeren stillede ændringsforslag.
Ændringsforslag Af skatteministeren, tiltrådt af udvalget:
Til § 1 1) I den under nr. 1 foreslåede affattelse af § 62, stk.  

 1, nr. 3, ændres »lån i realkreditinstitutter« til: »lån i  

 realkreditinstitutter og i Dansk Landbrugs Realkreditfond«.
Bemærkninger Til nr. 1 Dansk Landbrugs Realkreditfond er et finansieringsinstitut, der i henhold  

 til lov nr. 278 af 7. juli 1960 er godkendt af landbrugsministeren til at yde  

 sekundære lån i landbrugsejendomme og gartnerier samt skov- og  

 havebrugsejendomme med dertil hørende besætninger og inventar m.v.
 Realkreditfonden er således ikke et realkreditinstitut, der skal godkendes  

 af boligministeren.
 Da realkreditfonden imidlertid yder lån på vilkår, der svarer til  

 realkreditlån, er det fundet rigtigt at medtage den under ordningen med  

 stempelfrie kreditorskifter.
