 Ankenævnet fandt, at der på grund af forseelsens ringe omfang ikke var  

 grundlag for uagtsomhedskarantæne.
 I forbindelse med en stikprøveundersøgelse udtalte afdelingen den 11.  

 oktober 1982, at der på grund af manglende dyrtidsregulering kunne  

 efterbetales medlemmet brutto 1874 kr. for ugerne 1, 11, 12, 25, 26, 27, 31  

 og 35/1981 samt for 7 feriedage.
Afdelingen anførte videre, at der på dagpengekortet for uge 12 var oplyst  

 3,5 timer for lidt, og på dagpengekortet for uge 25 var oplyst 0,25 timer for  

 lidt.
Medlemmet kunne ikke nærmere oplyse om årsagen til differencen.
Hovedledelsen meddelte den 1. februar 1986, at direktoratet var enig med  

 arbejdsløshedskassen i, at der opstod et efterbetalingsbeløb på grund af den  

 manglende dyrtid.
Direktoratet fandt, at efterbetalingen var på brutto 143  

 kr., idet uge 12 og uge 25/1981 udgik, idet der her var oplyst urigtig  

 indtægt.
For uge 12 skulle der tilbagebetales 117 kr., og for uge 25 skulle  

 der efterbetales 6 kr.
Medlemmet kunne således få efterbetalt brutto 149 kr.  

 samt skulle tilbagebetale brutto 117 kr.
Der kunne således ialt efterbetales  

 brutto 32 kr.
 Herudover fandt direktoratet, at medlemmet for afgivelse af urigtige  

 lønoplysninger for ugerne 12 og 25/1981 skulle gennemgå 20 timers effektiv  

 karantæne.
 Medlemmet klagede den 27. januar 1986 til ankenævnet over den idømte  

 karantæne.
Medlemmet anførte, at hun var ledig i uge 11/1981, hvorefter hun fik  

 arbejde fra torsdag den 19. marts 1981 i uge 12. Efter den akkord, som hun  

 normalt arbejdede efter, regnede hun ud, at hun torsdag og fredag havde tjent  

 644 kr., hvilket hun opgav på kontrolkortet for uge 12. Kontrolkort skulle  

 afleveres i afdelingen senest mandag morgen i uge 13. Hun modtog sin  

 lønseddel om torsdagen i uge 13 og var da ikke opmærksom på, at der var en  

 difference.
Det samme skete i uge 25, hvilket var årsagen til, at hun påførte  

 for lidt på kontrolkortet.
 Medlemmet var enig i, at der skulle ske tilbagebetaling, men fandt ikke,  

 at det var rigtigt, at hun skulle idømmes 20 timers effektiv karantæne, når  

 hun havde været så ærlig, som hun kunne være.
Ved sagens oversendelse til ankenævnet den 20. marts 1986 fandt  

 direktoratet ikke grundlag for at ændre den trufne afgørelse.
Direktoratet  

 havde ved afgørelsen bl.a. lagt vægt på, at medlemmet som hjemmesyerske  

 vidste, at belægningen af dagpengekortet skete ud fra indkomsten, hvorfor hun  

 måtte sikre, at den oplyste indtægt var korrekt.
Forholdet var ikke af  

 direktoratet betragtet som svig, men henført under  

 arbejdsløshedsforsikringslovens § 87, stk. 2 (nu stk. 3).
 Ankenævnet tilbagesendte den 27. juni 1986 sagen til direktoratet, efter  

 at direktoratet den 24. april 1986 havde udsendt cirkulære vedrørende  

 retningslinier for idømmelse af sanktion i henhold til  

 arbejdsløshedsforsikringslovens § 87, stk. 1 og 2 (nu stk. 3).
 Efter at have genoptaget sagen udtalte direktoratet, at direktoratet  

 fortsat fandt, at medlemmet havde begået et uagtsomt forhold, jf.  

 arbejdsløshedsforsikringslovens § 87, stk. 2. De med urette modtagne dagpenge  

 skulle tilbagebetales af medlemmet, jf. lovens § 86, stk. 1.
 Direktoratet fandt fortsat, at medlemmet måtte gennemgå en effektiv  

 karantæne på 20 timer, jf. lovens § 87, stk. 2, og direktoratets cirkulære af  

 24. april 1986 vedrørende retningslinier for idømmelse af sanktion i henhold  

 til lovens § 87, stk. 1 og 2 (nu stk. 3). Ankenævnet fandt, at der var tale  

 om en uagtsom forseelse af så ringe omfang, at der ikke var grundlag for at  

 idømme pågældende nogen sanktion.
 Ankenævnet ændrede således direktoratets afgørelse.
