Bekendtgørelse om delegation til Naturerhvervsstyrelsen af tilsynet med overholdelsen af en pesticid-, dyrknings-, og gødskningsfri zone omkring visse vandindvindingsanlæg I medfør af § 67 og § 80, stk. 1 og 2, i lov om miljøbeskyttelse, jf. lovbekendtgørelse nr. 879 af 26. juni 2010, som ændret ved lov nr. 553 af 1. juni 2011, fastsættes:
 § 1. Til Naturerhvervsstyrelsen delegeres beføjelsen til at udføre tilsyn og kontrol med overholdelsen af lovens § 21 b, stk. 1.
 § 2. Naturerhvervsstyrelsens afgørelser kan ikke påklages til anden administrativ myndighed.
 § 3. Bekendtgørelsen træder i kraft den 1. januar 2012.
