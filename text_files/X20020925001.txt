Støtte ydet af Team Danmark ikke  

 bidragspligtigt efter arbejdsmarkedsfondsloven En told- og skatteregion har truffet afgørelse om, at Team Danmark  

 støtte ikke var omfattet af bidragspligten efter  

 arbejdsmarkedsfondslovens § 7, stk. 1, litra c.
 Støtten blev af Team Danmark ydet til nogle sportsfolk som  

 ét samlet beløb, der blev udbetalt i månedsvise rater.  

 Der var knyttet visse nærmere individuelle betingelser til  

 støtten, og støtten fra Team Danmark ophørte,  

 såfremt sportsfolkene ikke fortsat opfyldte betingelserne.
 Regionen fandt, at det var en betingelse for bidragspligt efter  

 arbejdsmarkedsfondsloven § 7, stk. 1, litra c, at støttebeløbet  

 havde karakter af vederlag for personligt arbejde uden for  

 ansættelsesforhold, og at vederlaget ikke kunne henføres til  

 selvstændig virksomhed.
Bidragspligten afhang således af, om støtten var betaling for  

 en konkret personlig arbejdsindsats.
Regionen fandt ikke, at dette var  

 tilfældet og derfor heller ikke, at den af Team Danmark ydede  

 støtte var omfattet af bidragspligten.
