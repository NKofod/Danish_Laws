Formålet med registeret er at virke som administrationssystem for kommunen inden for kommunens beskæftigelsesindsats, at visitere ledige personer til beskæftigelsesaktiviteter samt at afrapportere kommunens beskæftigelsesindsats, herunder dens omfang og effekt, over for kommunalbestyrelsen.
Personkreds: Registeret må kun indeholde oplysninger om de af kommunens borgere, som har rettet henvendelse til kommunen om erhvervs- eller uddannelsesvejledning, som modtager kontanthjælp primært på grund af ledighed, som er medlem af en arbejdsløshedskasse, og retten til dagpenge forfalder inden for en given periode, samt personer med bopæl i andre kommuner, hvor personen deltager på kurser arrangeret af Nykøbing F.
Kommune.
 Ikrafttrædelsesdato: 24/06/1992.
