Nr BTB 2 Betænkning over Forslag til folketingsbeslutning om ændring af lov om  

 arbejdstilbud til ledige   

 Nr B 2 1987-88, 2. samling Afgivet af Arbejdsmarkedsudvalget Afgivet: 19880629 Udvalget har behandlet beslutningsforslaget i nogle møder.
 Der er af et mindretal stillet et ændringsforslag, hvorom henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) beslutningsforslaget og det stillede  

 ændringsforslag til forkastelse ved 2. (sidste) behandling.
 Mindretallet ønsker at udtale, at det afviser såvel beslutningsforslaget,  

 som det stillede ændringsforslag, idet mindretallet har taget til  

 efterretning, at arbejdsministeren vil lægge op til en bred politisk  

 drøftelse med Folketingets partier og organisationerne på arbejdsmarkedet i  

 løbet af sommeren med henblik på til oktober at fremsætte et lovforslag, der  

 også omfatter en overgangsordning.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller beslutningsforslaget til vedtagelse  

 med det stillede ændringsforslag.
 Et tredje mindretal (Fremskridtspartiets medlem af udvalget)  

 indstiller beslutningsforslaget til forkastelse ved 2. (sidste)  

 behandling, men kan dog stemme for det stillede ændringsforslag, da dette -  

 om end i beskedent omfang - mindsker forslagets negative indhold.
Ændringsforslag Af et mindretal (S og SF):
 1) Beslutningsforslagets tekst affattes således:
»Folketinget pålægger regeringen inden udgangen af oktober 1988 at  

 fremsætte forslag til lov om ændring af lov om arbejdstilbud til ledige,  

 således at de ledige i 1989 ikke risikerer at miste deres tilknytning til  

 arbejdsmarkedet.« Bemærkninger Ændringsforslaget har den betydning, at den moratorieordning, som er  

 gældende indtil den 31. december 1988, forlænges uændret til udgangen af  

 1989, således at ingen arbejdsløs uden egen skyld mister tilknytningen til  

 arbejdsmarkedet.
 I den mellemliggende periode vil der være den fornødne tid til at få  

 planlagt effektive ændringer af arbejdstilbudsloven, der vil give de  

 arbejdsløse muligheder for at uddanne sig til fremtidens udfordringer på  

 arbejdsmarkedet.
 Det vil ligeledes være af betydning, at en revideret arbejdstilbudsordning  

 giver bistandsklienter, der ønsker dette, en mulighed for gennem kombinerede  

 job-/uddannelsestilbud at kvalificere sig til faste stillinger på  

 arbejdsmarkedet.
Pia Christmas-Møller (KF) Kirkegaard (KF) Connie Hedegaard (KF) Jens Peter  

 Jensen (V) Traberg Smidt (V) Glistrup (FP) Jørgen Estrup (RV) Bollmann (CD)  

 fmd.
Glønborg (KRF) Jytte Andersen (S) Bakholt (S) Søren B.
Jørgensen  

 (S) nfmd.
Kaj Poulsen (S) Nyrup Rasmussen (S) Tommy Dinesen (SF) Lilli  

 Gyldenkilde (SF) Ole Henriksen (SF) Tilføjelse til betænkning Efter at 2. (sidste) behandling af beslutningsforslaget blev standset og forslaget henvistes til fornyet udvalgsbehandling, har udvalget afholdt yderligere møder og har herunder stillet spørgsmål til arbejdsministeren, som denne har besvaret dels skriftligt, dels i samråd.
 Der er af et mindretal stillet et ændringsforslag, hvorom der henvises til  

 de ledsagende bemærkninger.
Et mindretal (Det Konservative Folkepartis, Venstres, Det Radikale  

 Venstres, Centrum-Demokraternes og Kristeligt Folkepartis medlemmer af  

 udvalget) har noteret sig, at arbejdsministeren ved 2. (sidste) behandling  

 gentog regeringens invitation til et bredt samarbejde i sommerens løb om  

 såvel en kortsigtet som en langsigtet løsning af de langtidslediges  

 problemer.
Med henvisning hertil indstiller mindretallet såvel  

 underændringsforslaget som ændringsforslaget og beslutningsforslaget til  

forkastelse.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller beslutningsforslaget til vedtagelse  

 med de stillede ændringsforslag og udtaler, at mindretallet har anmodet om at  

 få forslaget tilbage til udvalget for at imødekomme ministeren, som under  

 forslagets 2. (sidste) behandling gav udtryk for, at i og med at  

 forslagsstillerne havde foreslået, at uddannelsesdelen skulle udgå, var  

 forslaget gjort mindre perspektivrigt.
 Under det fornyede udvalgsarbejde fik mindretallet bekræftet, at det ikke  

 var det, sagen handlede om for ministeren.
 Betingelsen for, at ministeren ville tilslutte sig et forbedret forslag,  

 er, at oppositionen tilslutter sig de budget- og finanslovsforudsætninger  

 samt besparelsesmål, som regeringen ultimativt har lagt sig fast på.
 Det har derimod ikke været muligt at opnå forståelse for, at dette må være  

 de reelle merudgifter forbundet med ordningens videreførelse, som må danne  

 udgangspunkt for finansieringsovervejelserne.
 Mindretallet kan heller ikke tilslutte sig regeringens krav om fuldstændig  

 udgiftsneutralitet inden for Arbejdsministeriets område, samtidig med at  

 regeringen i sin nye landbrugsaftale med Fremskridtspartiet bevilger  

 offentlige midler til landbrugets refinansiering m.v. på indtil 1,5 mia. kr.  

 og indgår aftaler om lettelse i formuebeskatningen på tilsvarende  

 milliardbeløb, uden at der i nogle af tilfældene er anvist bare delvis  

 dækning overhovedet.
Et tredje mindretal (Fremskridtspartiets medlem af udvalget)  

 indstiller beslutningsforslaget til forkastelse, men kan dog stemme  

 for de stillede ændringsforslag.
Mindretallet har konstateret, at der består  

 en uklarhed om udgiftsstørrelsen til moratorieordningen.
Ændringsforslag Af et mindretal (S og SF):
Underændringsforslag til ændringsforslag nr. 1 i udvalgets betænkning 2) I den under ændringsforslag nr. 1 foreslåede affattelse af  

 teksten indsættes efter »til ledige,» ordene: »der sikrer det  

 fornødne antal uddannelsespladser og arbejdstilbud,».
Bemærkninger Til nr. 2 Ændringsforslaget har den betydning, at den moratorieordning, som er  

 gældende indtil den 31. december 1988, forlænges til udgangen af 1989,  

 således at ingen arbejdsløs uden egen skyld mister tilknytningen til  

 arbejdsmarkedet.
 I den mellemliggende periode vil der være den fornødne tid til at få  

 planlagt effektive ændringer af arbejdstilbudsloven, der vil give de  

 arbejdsløse muligheder for at uddanne sig til fremtidens udfordringer på  

 arbejdsmarkedet.
 Det vil ligeledes være af betydning, at en revideret arbejdstilbudsordning  

 giver bistandsklienter, der ønsker dette, en mulighed for gennem kombinerede  

 job-/uddannelsestilbud at kvalificere sig til faste stillinger på  

 arbejdsmarkedet.
