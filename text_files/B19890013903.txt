 VI MARGRETHE DEN ANDEN, af Guds Nåde Danmarks Dronning,  

 gør vitterligt: I medfør af §§ 2, 3 og 5 i lov nr. 817 af 21. december 1988,  

 anordner Vi herved følgende:
§ 1.  Der udmøntes skillemønt lydende på 10 kroner af  

 aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
diameter 23,35 mm vægt 7,0 g Skillemønten skal have følgende præg:
 På forsiden:
Hendes Majestæt Dronningens profilprotræt, langs randen en ring og inden  

 for denne: MARGRETHE II DANMARKS DRONNING.
Mellem II og DANMARKS er indskudt  

 møntmærket, et hjerte.
Forneden udmøntningsårstallet og navnebogstaver for  

 chefen for møntproduktionen, medaljøren og tegneren.
 På bagsiden:
I midten tre løver og ni hjerter omgivet af en cirkelformet ramme under en  

 krone.
Forneden 10 KRONER.
Mellem kronen foroven og værdiangivelsen forneden  

 en ornamentik.
 Mønten præges i glat ring.
 § 2.  Der udmøntes skillemønt lydende på 5 kroner, 1  

 krone og 25 øre af kobbernikkel (75 vægtdele kobber og 25 vægtdele nikkel) og  

 af følgende størrelse og vægt:
 Skillemønterne skal have følgende præg:
 5-kronen:
 På forsiden:
Hendes majestæt Dronningens profilportræt, langs randen en ring og inden  

 for denne: MARGRETHE II DANMARKS DRONNING.
Forneden navnebogstaver for chefen  

 for møntproduktionen, møntmærket og medaljørens navnebogstav.
 På bagsiden:
Det store rigsvåben, på begge sider af dette to egegrene.
Under våbnet  

 værdiangivelsen: 5 KRONER.
På begge sider af våbnets krone  

 udmøntningsårstallet.
 Mønten præges i riflet ring.
 1-kronen:
 På forsiden:
Hendes majestæt Dronningens profilportræt, langs randen en ring og inden  

 for denne: MARGRETHE II DANMARKS DRONNING.
Forneden navnebogstaver for chefen  

 for møntproduktionen, møntmærket og medaljørens navnebogstav.
 På bagsiden:
Det store rigsvåben; under dette værdiangivelsen: 1 KRONE.
På begge sider  

 af våbnet udmøntningsårstallet.
 Mønten præges i riflet ring.
 25-øren:
 På forsiden:
Hendes Majestæt Dronningens kronede navnetræk til venstre for hullet, over  

 dette udmøntningsårstallet og til højre en egegren.
Forneden navnebogstaver  

 for chefen for møntproduktionen, møntmærket og medaljørens navnebogstav.
 Hullet er omgivet af en ophøjet kant.
 På bagsiden:
Over hullet værdiangivelsen 25 og under hullet: ØRE.
Forneden: DANMARK og  

 på hver side af hulllet en stregdekoration.
Hullet er omgivet af en ophøjet  

 kant.
 Mønten præges i glat ring.
 § 3.  Der udmøntes skillemønt lydende på 50 øre af  

 tinbronze (97 vægtdele kobber, 2,5 vægtdele zink og 0,5 vægtdele tin) og af  

 følgende størrelse og vægt:
diameter 21,5 mm Skillemønten skal have følgende præg:
 På forsiden:
Centralt placeret krone, langs randen en ring og langs denne og under  

 kronen: DANMARK.
Foroven udmøntningsårstallet.
Til højre tegnerens  

 navnebogstav.
 På bagsiden:
Centralt placeret tallet 50. Langs randen fire flige jævnt fordelt på en  

 ring.
Mellem denne og tallet foroven et hjerte, forneden ØRE, og herunder  

 navnebogstaver for chefen for møntproduktionen, møntmærket og medaljørens  

 navnbogstav.
 Mønten præges i glat ring.
 § 4.  Fra og med 1. juli 1989 ophører 5- og 10  

 øremønterne med at være gyldige som betalingsmidler, dog ikke i forhold til  

 statens kasser og Danmarks Nationalbank.
 § 5.  Anordning nr. 580 af 12. november 1973 og  

 anordning nr. 468 af 15. september 1978 ophæves pr. 1. juli 1989.
 § 6.  Ved betaling i dansk mønt af et ørebeløb, som  

 ikke er deleligt med 25, afrundes dette fra og med 1. juli 1989 til det  

 nærmeste beløb, der kan deles med 25, medmindre andet er aftalt.
Givet på Amalienborg, den 8. marts 1989 Under Vor Kongelige Hånd og Segl I Dronningens Navn:
