 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 § 1.  Pastoralseminariets formål er at give vordende  

 præster i folkekirken en praktisk teologisk uddannelse på videnskabeligt  

 grundlag.
 Undervisningen.
 § 2.  Undervisningen finder sted i Århus og i  

 København.
 Stk. 2.  Adgang til at deltage i undervisningen har  

 teologiske studenter, normalt dog først efter to års studietid, teologiske  

 kandidater samt efter kirkeministerens bestemmelse andre, som forbereder sig  

 til præstegerning i folkekirken.
§ 3.  Hovedfagene er: homiletik, kateketik, liturgik,  

 pastorallære og kirkeret.
De øvrige fag fastsættes af kirkeministeren efter  

 indstilling fra direktionen og studieudvalgene.
 Stk. 2.  En undervisningsplan fastsættes af  

 kirkeministeren efter indstilling fra direktionen og studieudvalgene.
Stk. 3.  I forbindelse med de homiletiske og kateketiske  

 øvelser skal deltagerne have lejlighed til i et vist omfang at prædike og til  

 at undervise konfirmander.
Endvidere skal deltagerne have lejlighed til at  

 sætte sig ind i forskellige grene af kirkens og menighedens arbejde.
 Stk. 4.  Der kan efter derom af kirkeministeren  

 fastsatte regler gives studenter eller kandidater adgang til i en kortere  

 periode at følge en præst i hans gerning.
 § 4.  Deltagelse i seminariets kurser er obligatorisk.
 Stk. 2.  Inden en teologisk kandidat kan modtage  

 præstevielse, skal han forevise attest fra pastoralseminariet for at have  

 deltaget i seminariets undervisning.
Stk. 3.  Under særlige omstændigheder kan der af  

 kirkeministeren gives hel eller delvis fritagelse for deltagelse i  

 undervisningen.
Rektor kan efter indstilling fra vedkommende faglærer fritage  

 for undervisningen i enkelte fag.
 Direktion.
 § 5.  Pastoralseminariet ledes af en direktion  

 bestående af:
 Stk. 2.  Direktionen vælger formand af sin midte og  

 fastsætter selv en forretningsorden.
 Rektor.
 § 6.  Rektor skal have bestået teologisk embedseksamen  

 ved et dansk universitet og iøvrigt opfylde betingelserne for at kunne  

 ansættes som præst i folkekirken.
 Stk. 2.  Rektor leder undervisningen, der varetages af  

 ham selv og et antal lærere, ansat af kirkeministeren efter indstilling fra  

 direktionen og vedkommende studieudvalg.
 Studieudvalg.
 § 7.  Der vælges ved hver af pastoralseminariets  

 afdelinger et studieudvalg bestående af:
 Stk. 2.  Afdelingens lærerrepræstentant i direktionen er  

 formand for studieudvalget, der selv fastsætter en forretningsorden.
§ 8.  Studieudvalget forhandler spørgsmål vedrørende  

 undervisningens praktiske tilrettelæggelse ved vedkommende afdeling.
Opnås  

 der ikke enighed, kan hvert af udvalgets medlemmer forlange sådanne spørgsmål  

 forelagt direktionen, hvis afgørelse er endelig.
Stk. 2.  Studieudvalget kan begære spørgsmål vedrørende  

 undervisningen iøvrigt, herunder undervisningsplanen og studievejledninger,  

 optaget til behandling på direktionens møder.
I sager, der ikke rejses af  

 studieudvalget, indhentes dettes erklæring.
 Stk. 3.  Studieudvalget udtaler sig om besættelse af  

 lærerstillinger og kan afgive indstilling om oprettelse og nedlæggelse af  

 stillinger ved vedkommende afdeling.
 Ikrafttræden.
 § 9.  Anordningen træder i kraft fra den 1. september  

 1975. Fra samme tidspunkt ophæves anordning nr. 29 af 10. februar 1969  

 angående pastoralseminariets ordning.
 Givet på Fredensborg slot, den 21.  

 august 1975.
 Under Vor Kongelige Hånd og Segl.
 MARGRETHE R.
 /Jørgen Peder Hansen.
