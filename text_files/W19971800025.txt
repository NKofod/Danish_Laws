Told- og Skattestyrelsen har udarbejdet en kommentar til en afgørelse,  

 styrelsen har truffet vedrørende regulering for ambi af varelager.
Afgørelsen  

 er bragt i TfS 1997, 61.
 Told- og Skattestyrelsen har i TfS 1997,61 offentliggjort en afgørelse om  

 genoptagelse af skatteansættelsen i forbindelse med regulering af Ambi på  

 varelager i henhold til TSS-cirkulære 1995-21.
 Af afgørelsen fremgår det, at fristen for at indgive anmodning om  

 genoptagelse er forlænget til udgangen af februar måned 1997, og det er kort  

 beskrevet, hvorledes reguleringen af varelagre skal foretages.
 Told- og Skattestyrelsen har udarbejdet nedenstående kommentar med  

 tilhørende eksempler til afgørelsen.
Ifølge pkt. 5. i TSS-cirkulære 1995-21 skal de erhvervsdrivende, der  

 ønsker genoptagelse, udarbejde en korrektion til selvangivelsen.
I den  

 korrektion, der udarbejdes, skal der på såvel resultatopgørelsen som balancen  

 reguleres for den ambi, der nu skal holdes uden for indkomstopgørelsen.
 Pkt. 4 i cirkulæret har følgende ordlyd:
»Behandles ambi ligesom moms, betyder det, at ambi kan holdes uden  

 for skatteansættelsen hos momspligtige virksomheder og hos de  

 erhvervsdrivende, der skulle beregne ambi efter momsmetoden.
Den ambi, som  

 har været indeholdt i priserne fra leverandørerne, og som refunderes af  

 staten, indgår herefter ikke som en udgift ved den pågældendes  

 indkomstopgørelse.
Den ambi, som hviler på virksomhedens salg, indgår tilsvarende ikke som en  

 indtægt (omsætning) i indkomstopgørelsen.
Er denne ambi større end den ambi,  

 virksomheden har betalt til sine leverandører, har virksomheden indbetalt  

 forskelsbeløbet til staten.
Dette beløb kan ikke fradrages ved  

 indkomstopgørelsen.
Er det omvendte tilfældet, har virksomheden fået  

 forskellen godtgjort (negativ ambi). Negativ ambi er ikke skattepligtig.  

 herved bliver ambien skattemæssigt neutral i samme omfang som momsen.« Regulering efter cirkulæret forudsætter således, at ambien for de år, der  

 kan genoptages, bliver neutral i samme omfang som momsen.
 En regulering af primovarelageret 1989 vil (indirekte) medføre en  

 korrektion af varelagerets værdi ultimo 1988. Denne regulering er imidlertid  

 kun af beregningsmæssig karakter, idet der ikke efter cirkulæret kan ske en  

 skattemæssig regulering (genoptagelse) for indkomståret 1988.
Regulering af alle poster vedrørende varelageropgørelsen Ved regulering af ambi på varelagre kan den forudsatte neutralitet opnås  

 ved, at der reguleres for ambi på alle poster vedrørende varelageropgørelsen,  

 dvs. varekøb og varesalg samt varelager primo og ultimo.
 Reguleringen sker ved, at der udarbejdes en helt ny varelageropgørelse,  

 hvor ambi vedrørende alle disse poster er trukket ud.
 Såfremt virksomheden har haft et positivt ambitilsvar vedrørende varesalg,  

 og dette beløb har været fratrukket på selvangivelsen, skal dette fradrag  

 tilbageføres.
 I det omfang virksomheden måtte have et varekøb, der ikke har været  

 ambibelagt, fordi varerne er købt i udlandet, skal der naturligvis ikke  

 reguleres for ambi på varekøbskontoen.
 Tilsvarende gælder for varesalget, hvis virksomheden har haft eksportsalg,  

 der ikke har skullet beregnes ambi af.
 Regulering af varelageret primo og ultimo.
 Reguleringen af ambi efter cirkulæret kan også foretages ved kun at  

 regulere primo- og ultimolageret for ambi.
 Der skal i alle tilfælde ske regulering af både primo- og ultimolageret,  

 medmindre det er godtgjort, at fx. primolageret ikke indeholder ambi, jf.  

 eksempel 5.
 Såfremt denne metode anvendes, skal der ikke reguleres for det  

 fradrag, som virksomheden har fået for betalt ambi, fordi ambien blev opgjort  

 på grundlag af virksomhedens momsgrundlag, dvs. forskellen mellem varesalg og  

 varekøb.
 Der skal kun reguleres for ambi på varelageret i det omfang, der er  

 beregnet ambi af varelageret.
 Hvis virksomheden fx. har et primovarelager, der består af varer indkøbt i  

 udlandet, skal der således ikke reguleres for ambi af dette varelager, jf.  

 eksempel 5.
 Tilsvarende gælder, hvis det er ultimovarelageret, der består af varer  

 indkøbt i udlandet.
 Såfremt en virksomhed i sin anmodning om genoptagelse kun har korrigeret  

 for ambi af primo- og ultimolageret, kan metoden, hvor alle poster renses for  

 ambi, bruges til at kontrollere, om den neutralitet, der er forudsat ved  

 anvendelsen af cirkulæret, er til stede.
 Som det fremgår af nedenstående eksempler, vil der kun være grundlag for  

 en genoptagelse, hvis virksomhedens varelager ultimo er større end  

 varelageret primo, idet det i cirkulærets pkt. 6. er forudsat, at en  

 genoptagelse af skatteansættelsen skal føre til en lavere indkomst i  

 det år, der anmodes om genoptagelse for.
 Når der ændres på varelageropgørelsen for et enkelt indkomstår, skal der  

 tillige reguleres for konsekvenserne heraf i de efterfølgende indkomstår.
 Nedenstående 5 eksempler viser, hvorledes indkomstopgørelsen oprindeligt  

 kan have set ud, og hvordan en ændret indkomstopgørelse nu kan fremstå alt  

 efter om virksomheden regulerer for ambi af alle poster vedrørende  

 varelageropgørelsen, eller der kun reguleres for ambi på varelageret primo og  

 ultimo.
I alle eksempler er den skattepligtige indkomst opgjort både før og efter  

 nedskrivning på varelager Eksempel 1 - Varelageret ultimo er større end varelageret primo Told- og Skattestyrelsen har på baggrund af en række forespørgsler  

 vedrørende, hvorledes der skal forholdes med hensyn til ambi af varelager og  

 genoptagelse heraf samt den tvivl, der synes at være opstået i forbindelse  

 med Styrelsens udmelding, besluttet at forlænge fristen for genoptagelse i  

 T&S - Cirkulære 1995-21 om den skattemæssige behandling af ambi.
Styrelsen finder, at ambien kan reguleres i det omfang, der er  

 stigning/fald i varelageret primo og varelageret ultimo samme år.
Ved  

 varelagerforskydning forstås forskellen mellem varelager uden ambi primo og  

 varelager uden ambi ultimo.
 Regulering efter cirkulæret forudsætter således, at ambien for de år, der  

 efter cirkulærets pkt. 5 kan genoptages, bliver skattemæssigt neutral i samme  

 omfang som momsen.
Fristen for genoptagelse efter cirkulærets pkt. 7 forlænges herefter 2  

 måneder.
Herefter skal anmodning om genoptagelse af skatteansættelserne  

 indgives til skattemyndighederne inden 1. marts 1997.
