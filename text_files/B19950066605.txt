 I medfør af § 1, stk. 4, i lov om patientforsikring, jf. lovbekendtgørelse  

 nr. 849 af 14. oktober 1992, med senere ændringer, herunder lov nr. 217 af  

 29. marts 1995, fastsættes:
 § 1.  Med de præciseringer, der nærmere er indeholdt i  

 denne bekendtgørelse, ydes erstatning efter lov om patientforsikring til:
 Stk. 2.  Skader, der skyldes egenskaber ved de  

 lægemidler, der er anvendt ved undersøgelse, behandling, forsøg eller  

 lignende efter stk. 1, er ikke omfattet af denne bekendtgørelse, jf. lovens §  

 3, stk. 3, og § 4, stk. 2.
 § 2.  Offentlige sygehuse, jf. § 1, omfatter de  

 sygehuse, som amtskommunerne og Hovedstadens Sygehusfællesskab  

 (sygehuskommunerne) driver i henhold til lovgivningen om sygehusvæsenet.
§ 3.  Sygehuse, som det offentlige har  

 driftsoverenskomst med, jf. § 1, stk. 1, nr. 1, omfatter sådanne private  

 herunder foreningsejede sygehuse, hvormed en sygehuskommune har indgået en  

 driftsoverenskomst, hvorefter kommunen som led i løsning af sine opgaver  

 under sygehusvæsenet har aftalt at benytte og betale for en del af  

 institutionens senge- samt eventuelle ambulatoriefaciliteter m.v.
Tilsvarende  

 er omfattet private sygehuse, hvor sygehuskommunerne, uden at en egentlig  

 driftsoverenskomst foreligger, benytter og betaler for nævnte faciliteter.
 Stk. 2.  Afgrænsningen af private sygehuse efter stk. 1  

 ændres ikke af, at sygehuskommunerne eller andre måtte yde helt eller delvist  

 tilskud til driften af disse sygehuse.
 § 4.  De i §§ 2 og 3 nævnte sygehuse omfatter ikke  

 følgende institutioner:
 Stk. 2.  I et bilag til bekendtgørelsen er opregnet de  

 private sygehuse, der på tidspunktet for bekendtgørelsens udstedelse anses  

 for omfattet af lovens dækningsområde.
 § 5.  Den primære sundhedssektor, jf. § 1, stk. 1, nr.  

 3, omfatter privat praktiserende sundhedspersoner, der er autoriseret ved  

 særlig lovgivning.
 § 6.  Erstatning efter lov om patientforsikring ydes  

 for skader, der er forårsaget inden for det geografiske område for de efter  

 denne bekendtgørelse omfattede sygehuse, jf. dog stk. 5.
 Stk. 2.  Skader efter loven forårsaget uden for  

 sygehusets geografiske område i lokaliteter indrettet til behandlingsformål  

 efter sygehusets anvisning er ligeledes omfattet af lovens område, forudsat  

 patienten fortsat er under sygehusets direkte behandlingsansvar, f.eks.  

 skader efter loven opstået i patientens eget hjem, hvor dette er særligt  

 indrettet til hjemmedialyse.
 Stk. 3.  Skader efter loven forårsaget uden for  

 sygehusets geografiske område i forbindelse med afgivelse af blod i mobile  

 blodbanker er omfattet af lovens område i tilfælde, hvor tapningen sker efter  

 aftale med det sygehus, der skal modtage blodportionerne.
 Stk. 4.  Skader efter loven forårsaget under transport  

 af patienter til et sygehus eller mellem forskellige sygehuse er omfattet af  

 lovens område, hvis transporten foregår med ambulance eller særligt  

 sygekøretøj.
Stk. 5.  Skader forårsaget på sygehusets geografiske  

 område i tilfælde, hvor patienten står under ansvar af andre end  

 sygehusmyndigheden, er ikke omfattet af lovens område.
Dette gælder ligeledes  

 i tilfælde, hvor patienten undersøges eller behandles på sygehus af en læge  

 efter de særlige regler om lægers adgang til at behandle egne patienter fra  

 lokaliteter på sygehuset.
 § 7.  Til personer, der er omfattet af § 1, stk. 1,  

 nr. 2 og 3, ydes erstatning efter loven i tilfælde, hvor forsøg m.v. er  

 foretaget på sygehuse, jf. §§ 2-4 og § 6, på statslige højere  

 uddannelsesinstitutioner (universiteter og højere læreanstalter), i den  

 primære sundhedssektor, jf. § 5, eller andetsteds, hvis de er udført under  

 direkte ansvar for de nævnte sygehuse, højere uddannelsesinstitutioner eller  

 privat praktiserende autoriserede sundhedspersoner.
 Stk. 2.  Skader efter loven forårsaget på personer, der  

 deltager i biomedicinske forsøg m.fl., jf. § 1, stk. 1, nr. 2 og 3, der  

 udføres af private firmaer og foreninger, er omfattet af lovens område, hvis  

 forsøget udføres under direkte ansvar af et af de i stk. 1 nævnte sygehuse,  

 en af de nævnte højere uddannelsesinstitutioner eller privat praktiserende  

 autoriserede sundhedspersoner.
 Stk. 3.  I tilfælde omfattet af stk. 2, påhviler  

 erstatnings- og eventuelt forsikringspligten efter lov om patientforsikring  

 vedkommende sygehus, højere uddannelsesinstitution eller den amtskommune  

 eller Hovedstadens Sygehusfællesskab, hvori vedkommende privat praktiserende  

 autoriserede sundhedsperson har sin praksis.
 § 8.  Sundhedsministeriet træffer i øvrigt i  

 tvivlstilfælde afgørelse i sager om, hvorvidt en institution eller lignende  

 er omfattet af forsikringspligten efter lov om patientforsikring.
 § 9.  Bekendtgørelsen træder i kraft den 15. august  

 1995.
 Stk. 2.  § 1, stk. 1, nr. 3, § 5 og § 7 har virkning fra  

 den 1. juli 1995.
 Stk. 3.  Bekendtgørelse nr. 216 af 27. marts 1992  

 vedrørende dækningsområdet for lov om patientforsikring ophæves.
