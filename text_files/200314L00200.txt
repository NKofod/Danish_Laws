Betænkning afgivet af Arbejdsmarkedsudvalget den 10.  

 december 2003 Betænkning over Forslag til lov om  

 ændring af ferieloven (Renteafkast af Feriekonto) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 13. november 2003 og var til 1.  

 behandling den 21. november 2003. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 11. november 2003 dette udkast  

 til udvalget, jf. alm. del  bilag 64. Den 19. november 2003 sendte  

 beskæftigelsesministeren de indkomne høringssvar samt et notat herom til  

 udvalget.  

 Den 20. november 2003 sendte beskæftigelsesministeren et yderligere  

 høringssvar  

 samt et notat herom til udvalget.
Spørgsmål Udvalget har stillet 1 spørgsmål til beskæftigelsesministeren  

 til skriftlig besvarelse, som denne har besvaret.
Endvidere er der i udvalget  

 blevet omdelt beskæftigelsesministerens svar på tre § 20-spørgsmål, jf.
L 76  

   

 bilag 7. Disse spørgsmål og beskæftigelsesministerens svar herpå er optrykt  

 som  

 bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved  


  

 3. behandling  

                                                                          .
Socialdemokratiets medlemmer af udvalget kan ikke anbefale  

 regeringens forslag til vedtagelse.
Regeringen har forklaret, at de 100 mio.  

 kr., som regeringen vil tage af renteafkastet fra Feriekonto, blandt andet  

 skal  

 gå til at betale for de 450 ekstra betjente i politiforliget.
Beskæftigelsesministeren har imidlertid bekræftet, at pengene  

 ikke indgik i de forhandlinger, som regeringen havde med blandt andre  

 Socialdemokraterne forud for politiforliget.
I disse forhandlinger blev  

 Socialdemokraterne derimod præsenteret for en række helt uacceptable  

 finansieringsforslag.
For det første var det forslaget om at ændre aftalen om  

 satsreguleringen, som vil forringe stigningerne af indkomstoverførsler over  

 de  

 kommende 4 år.
Det gælder blandt andet boligstøtten og børnechecken.
 For det andet var det besparelsen på tilskuddet til  

 hjemmeservice, som fremover kun kan gives til pensionister og  

 førtidspensionister inden for en beløbsramme på 100 mio. kr., og som vil føre  

 til, at en stor del af hjemmeservicefirmaerne må lukke.
 For det tredje gjaldt det besparelsen på det almene byggeri,  

 hvor en ændret finansiering giver en besparelse på 45 mio. kr.
Når alt kommer til alt er besparelsen ved at tage lønmodtagernes  

 feriepenge blot en feberredning, som skal lukke hullet i finanslovforslaget.  

 At  

 renteafkastet fra Feriekonto skal gå til at betale for mere politi er i  

 realiteten ren kosmetik.
I virkeligheden går lønmodtagernes feriepenge til at  

 finansiere skattestoppet.
 Socialdemokraterne skal samtidig understrege, at vi deler ønsket  

 fra LO om, at arbejdsmarkedets parter inddrages i et udredningsarbejde, som  

 kan  

 sikre en langsigtet plan for, hvad der skal ske med Arbejdsmarkedets  

 Feriefond.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 76 Bilagsnr.
Titel 1 Høringssvar og høringsnotat, fra beskæftigelsesministeren 2 Supplerende høringssvar og notat, fra  

 beskæftigelsesministeren 3 Spm. 1 om redegørelse for, hvorledes forslaget harmonerer  

 med regeringens skattestop, til beskæftigelsesministeren 4 Tidsplan for udvalgets behandling af lovforslaget 5 Svar på spm. 1 om redegørelse for, hvorledes forslaget  

 harmonerer med regeringens skattestop, fra beskæftigelsesministeren 6 1. udkast til betænkning 7 Besvarelse af § 20-spørgsmål nr.
S 954-956 om afkastet af  

 Feriekonto, fra beskæftigelsesministeren Bilag 2 § 20-spørgsmål til beskæftigelsesministeren og dennes  

 svar herpå Spørgsmålene og beskæftigelsesministerens svar herpå er optrykt  

 efter ønske fra S.
 Spørgsmål S 954:
Vil ministeren oplyse, om Socialdemokratiet i forbindelse med  

 foregående forhandlinger om et politiforlig er blevet præsenteret for, at en  

 del af finansieringen skal komme fra de 100 mio. kr., som regeringen påtænker  

 at tage fra afkastet af Feriekonto? Svar:
Overførslen af op til 100 mio. kr. af renteafkastet fra  

 Feriekonto til staten,  

    

  

 indgik på linje  

 med en række andre elementer som finansieringselement i den afsluttende  

 aftale om Finansloven for 2004 mellem regeringen og Dansk Folkeparti.
Den  

 pågældende finansiering blev ikke drøftet med andre af Folketingets partier.
 Spørgsmål S 955:
Vil ministeren oplyse, om de 100 mio. kr., som regeringen  

 påtænker at tage fra afkastet af Feriekonto, har indgået i finansieringen i  

 det  

 oprindelige udkast til finanslovforslag for 2004, eller om pengene er blevet  

 indskrevet i finansieringsgrundlaget efterfølgende? Svar:
 Den pågældende overførsel indgik ikke i regeringens oprindelige  

 finanslovforslag fra august 2003.
 Spørgsmål S 956:
Vil ministeren oplyse, om der på baggrund af, at der i  

 forbindelse med finanslov 1993 den 26. november 1992 blev indgået en aftale  

 mellem Det Konservative Folkeparti, Venstre, Det Radikale Venstre, CD,  

 Kristeligt Folkeparti og Socialdemokratiet om at tage 200 mio. kr. af  

 afkastet  

 af Feriekonto, dengang var en fælles forståelse mellem aftalepartierne om,  

 hvad  

 pengene skulle gå til? Svar:
I forlængelse af aftalen om Finanslov 1993 og  

 beskæftigelsesfremmende initiativer mellem den daværende regering (Det  

 Konservative Folkeparti og Venstre), Socialdemokratiet, Centrum-Demokraterne,  

 Det Radikale Venstre og Kristeligt Folkeparti blev det besluttet at op til  

 200  

 mio. kr. af renteafkastet af Feriekonto skulle tilfalde staten.
Det var en  

 del  

 af finanslovsaftalen, at midlerne skulle anvendes til finansiering af en  

 pulje  

 på 200 mio. kr. med henblik på at styrke den almene voksenuddannelse mv., jf.  

 aftaleteksten:
»Med henblik på at styrke  

 den almene voksenuddannelse mv. afsættes en pulje på 200 mio. kr.
Puljen  

 fordeles mellem Undervisnings- Arbejds- og Kulturministeriet.
Udbygningen  

 skal  

 ske ved at sammensætte nye uddannelsesforløb med både almene og  

 erhvervsrettede  

 elementer, især af hensyn til de kortuddannede.
Puljen finansieres gennem  

 ændret anvendelse af feriefondsmidlerne, idet fondens formål ændres, således  

 at  

 midlerne også kan anvendes til uddannelsesformål.
Regeringen vil optage  

 forhandlinger med Arbejdsmarkedets Feriefond herom.« Aftalen blev bl.a. udmøntet ved en ændring af lov om ferie,  

 hvori der blev fastsat følgende (jf. lov nr. 1038 af 23. december 1992):
 »§ 19.  



  

 Medmindre andet  

 følger af loven, ydes feriegodtgørelse gennem et system, Feriekonto, der  

 sikrer, at feriegodtgørelsen udbetales til lønmodtageren, når ferien holdes.  

 Arbejdsministeren fastsætter nærmere regler herom.
Stk. 2. Arbejdsministeren  

 bestemmer inden den 31. januar 1993 og inden den 31. december 1993, hvor stor  

 en del af renteafkastet af Feriekonto i hvert af årene 1993 og 1994 der skal  

 tilfalde Arbejdsmarkedets Feriefond, og hvor stor en del der skal anvendes  

 til  

 uddannelsesformål til lønmodtagere.
Der kan for 1993 og 1994 tilsammen  

 anvendes  

 op til 200 mio. kr. til uddannelsesformål.
Arbejdsministeren kan fastsætte  

 nærmere regler om overførsel af renteafkastet«.
