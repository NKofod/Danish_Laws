 Da patientens datter den 1. februar 2000 endnu ikke havde fået svar  

 på sin anmodning om aktindsigt, skrev hun til Det Sociale Nævn,  

 idet hun vedlagde kopi af sit brev af 12. januar 2000. Den 3. februar 2000  

 meddelte Det Sociale Nævn, at man samme dag havde videresendt  

 anmodningen om aktindsigt til kommunen.
Den 6. marts 2000 rykkede patientens datter kommunen, idet hun stadig ikke  

 havde fået svar på sin anmodning om aktindsigt.
Den 9. marts 2000  

 svarede kommunen patientens datter, at hun kunne få aktindsigt i sin  

 moders hjemmeplejejournal, hvis hun forelagde en fuldmagt.
For sent svar på anmodning om  

 aktindsigt, fuldmagt Patientklagenævnet lagde ved sin afgørelse til grund, at den  

 kommunale hjemmepleje havde modtaget anmodningen om aktindsigt senest den 4.  

 februar 2000.
 Nævnet fandt, at den kommunale hjemmepleje i henhold til § 21, stk.  

 3, i lov om patienters retsstilling senest indenfor 10 dage efter den 4.  

 februar 2000 burde have meddelt patientens datter, at hun kunne få  

 aktindsigt i sin moders hjemmeplejejournal, hvis hun foreviste en  

 fuldmagt.
 Herved lagde nævnet vægt på, at anmodningen om  

 aktindsigt først blev besvaret den 9. marts 2000.
 Det var nævnets vurdering, at det forhold, at anmodningen om  

 aktindsigt ikke var vedlagt en fuldmagt, ikke kunne ændre herved, idet  

 det måtte stå den kommunale hjemmepleje klart, at datteren  

 varetog sin moders interesser og enten ikke havde vidst, at hun skulle  

 vedlægge en fuldmagt eller havde glemt dette.
