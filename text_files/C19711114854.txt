I en af politimesteren i Hillerød for justitsministeriet forelagt sag  

 havde ejeren af Rågeleje Kro ansøgt om tilladelse til at opsætte 11  

 spilleautomater med gevinst samt 10 morskabsautomater uden gevinst i et  

 lokale på 1. etage af kroen, hvortil der var adgang uden om  

 serveringslokalerne.
Politimesteren forelagde sagen under hensyn til det  

 store antal spilleautomater, der ønskedes opsat.
Justitsministeriet har i dag  

 sendt sagen tilbage til politimesteren i Hillerød med følgende  

 påtegningsskrivelse:
 »Tilbagesendes politimesteren i Hillerød under henvisning til  

 vedlagte genparter af korrespondancen i den samtidig behandlede sag  

 vedrørende opsætning af spilleautomater i særlige dertil indrettede lokaler.
 For så vidt angår underholdningsautomater uden gevinst er  

 justitsministeriet enigt med politidirektøren i København i, at disse  

 formentlig frit kan opsættes i forbindelse med restaurationsdrift.
For så vidt angår spilleautomater med gevinst, herunder spillemærker,  

 finder justitsministeriet det rettest, at der ikke tillades opsat flere end  

 hvad der følger af de i politikredsen anvendte retningslinier om forholdet  

 mellem antallet af siddepladser i restaurationen og antallet af  

 spilleautomater, (* 1), jfr.
Deres skrivelse af 6. maj 1970 til  

 kommunalbestyrelserne i politikredsen.« Der henvises til justitsministeriets skrivelse af dags dato vedrørende  

 opsætning af spilleautomater i særlige dertil indrettede lokaler.
 (* 1) 1 automat i restaurationer med indtil 100 siddepladeser, 2 automater  

 i restaurationer med indtil 200 siddepladser og derefter 1 automat for hver  

 100 siddepladser - red.
