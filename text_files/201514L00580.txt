Betænkning afgivet af Kulturudvalget den 16. marts 2016 Betænkning over Forslag til lov om kollektiv forvaltning af ophavsret [af kulturministeren (Bertel Haarder)]:
1. Ændringsforsalg Der er stillet 9 ændringsforslag til lovforslaget.
Kulturministeren har stillet ændringsforslag nr. 2 og nr. 6-9. Socialdemokratiets, Dansk Folkepartis, Radikale Venstres og Enhedslistens medlemmer af udvalget har stillet ændringsforslag nr. 1. Enhedslistens medlemmer af udvalget har stillet ændringforslag nr. 3-5.
2. Udvalgsarbejdet Lovforslaget blev fremsat den 9. december 2015 og var til 1. behandling den 15. januar 2016. Lovforslaget blev efter 1. behandling henvist til behandling i Kulturudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og kulturministeren sendte den 21. september 2015 dette udkast til udvalget, jf.
KUU alm. del  bilag 15 (folketingsåret 2014-15, 2. samling). Den 9. december 2015 sendte kulturministeren de indkomne høringssvar og et notat herom til udvalget.
Teknisk gennemgang Kulturministeren og embedsmænd fra ministeriet forestod den 3. februar 2016 en teknisk gennemgang af lovforsalget for udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
 Global Sound Branding Expert,  HORESTA og Campingrådet og  Koda.
 Kulturministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 25 spørgsmål til kulturministeren til skriftlig besvarelse, som denne har besvaret.
3. Indstillinger Et flertal i udvalget (S, DF, V, SF og KF) indstiller lovforslaget til vedtagelse med de af kulturministeren og det af  S, DF, RV og EL stillede ændringsforslag.
 Et mindretal i udvalget (EL, ALT og RV) indstiller lovforslaget til vedtagelse med de stillede ændringsforslag.
 Et andet mindretal i udvalget (LA) indstiller lovforslaget til vedtagelse med de af kulturministeren stillede ændringsforslag.
4. Politiske bemærkninger Socialdemokratiets, Alternativets og Socialistisk Folkepartis medlemmer af udvalget finder, at forvaltningen af ophavsretten er utrolig vigtig for danske kunstnere og dansk kulturindhold og -produktion.
Derfor er det afgørende, at gennemførelsen af EU-direktivet om kollektiv forvaltning af ophavsret tager hensyn til den særlige og gode måde, vi i Danmark igennem mange år har formået at forvalte ophavsretten på ikke mindst via vores kollektive forvaltningsorganisationer som bl.a.
Koda, Gramex, Copydan og deres medlemsorganisationer.
Lovforslaget skaber en god ramme for at gennemføre direktivet på en måde, som er i overensstemmelse med dansk praksis og danske traditioner, når det gælder forvaltningen af ophavsret.
Der bør dog være fokus på, at loven ikke medfører forøget bureaukrati og administrative omkostninger for forvaltningsorganisationerne.
Det er vigtigt, at det holdes på det lavest mulige niveau i forhold til at gennemføre lovens bestemmelser.
Socialdemokratiet, Alternativet og Socialistisk Folkeparti finder tillige, at lovens bestemmelser også bør omfatte de forvaltningsorganisationer, som er etableret uden for EØS-området, så ingen kan være i tvivl om, at alle forvaltningsorganisationer, som opererer på dansk jord, er omfattet af dansk lov.
 Dansk Folkepartis medlemmer af udvalget er kritiske over for direktivets krav om, at loven skal træde i kraft senest den 1. april 2016. Dansk Folkeparti ser hellere, at loven indarbejdes i forvaltningsorganisationen senest 1 år efter ikrafttrædelsen, fordi det vil lette overgangen for forvaltningsorganisationerne.
Enhedslistens medlemmer af udvalget ser forslaget som et skridt fremad i bestræbelserne på at gøre den kollektive forvaltning af ophavsretten mere demokratisk og transparent.
Derfor bør loven også finde anvendelse på alle kollektive forvaltningsorganisationer og uafhængige forvaltningsorganisationer, som er aktive i Danmark, ganske uanset hvor de er etableret (jf. ændringsforslag til § 1). Formålet med den kollektive forvaltning af ophavsretten er at sikre de individuelle rettighedshavere betaling for deres arbejde.
Derfor bør de kollektive forvaltningsorganisationers administrationsomkostninger holdes på det lavest mulige niveau, således at mest muligt kan gå direkte videre til de individuelle rettighedshavere efter en gennemskuelig og godkendt fordelingsplan (jf. de stillede ændringsforslag til § 6 og § 12). De kollektive forvaltningsorganisationer bør bygge på det demokratiske princip om, at alle tilsluttede medlemmer har mulighed for at deltage i diskussioner, stemme og stille op til kompetente organer (jf. ændringsforslag til § 6, stk. 3).
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til § 1 Af et flertal (S, DF, RV og EL), tiltrådt af et mindretal (V, ALT, SF og KF):
 1) Stk. 5 affattes således:
»Stk. 5. Stk. 1-3, 6 og 7 finder tilsvarende anvendelse på alle kollektive forvaltningsorganisationer, der er etableret uden for Det Europæiske Økonomiske Samarbejdsområde, men som er aktive i Danmark, og stk. 4 finder tilsvarende anvendelse på alle  uafhængige forvaltningsorganisationer, der er etableret uden for Det Europæiske Økonomiske Samarbejdsområde, men som er aktive i Danmark.« [Udvidelse af lovens anvendelsesområde] Til § 3 Af kulturministeren, tiltrådt af udvalget:
 2) I stk. 4, 1. pkt., ændres »ret til fra en kollektiv forvaltningsorganisation at« til: »kan fra en forvaltningsorganisation«.
[Sproglig forenkling af bestemmelsen] Til § 6 Af et mindretal (EL), tiltrådt af et mindretal (ALT og RV):
 3) I stk. 3 indsættes som 2. pkt.:
»Alle bestyrelsesmedlemmer skal vælges på møder, hvor alle medlemmer har mulighed for at stille op og for at stemme.« [Mest mulig direkte medlemsindflydelse] 4) I stk. 5, nr. 1, indsættes efter »rettighedshaverne« ordene: »og godkende fordelingsplaner«.
[Godkendelse af de konkrete fordelingsplaner] Til § 12 5) Ordene »fordeling til rettighedshaverne, medmindre den kan fratrække eller modregne« ændres til: »fordeling til de individuelle rettighedshavere, medmindre den kan fratrække eller modregne de begrundede og dokumenterede«.
[Individuelle rettighedshavere skal have mest muligt af deres vederlagt udbetalt direkte] Til § 13 Af kulturministeren, tiltrådt af udvalget:
 6) I stk. 1, 2. pkt., ændres »investerings- og risikoforvaltningspolitik« til: »investerings- og risikostyringspolitik«.
[Ensretning af sprogbrug] Til § 42 7) Den under nr. 1 foreslåede fodnote til lovens titel affattes således:
»1) Loven indeholder bestemmelser, der gennemfører Rådets direktiv 91/250/EØF af 14. maj 1991, EF-Tidende 1991, nr.
L 122, side 42, Rådets direktiv 92/100/EØF af 19. november 1992, EF-Tidende 1992, nr.
L 346, side 61, Rådets direktiv 93/83/EØF af 27. september 1993, EF-Tidende 1993, nr.
L 248, side 15, Rådets direktiv 93/98/EØF af 29. oktober 1993, EF-Tidende 1993, nr.
L 290, side 9, Europa-Parlamentets og Rådets direktiv 96/9/EF af 11. marts 1996, EF-Tidende 1996, nr.
L 77, side 20, Europa-Parlamentets og Rådets direktiv 2001/29/EF af 22. maj 2001, EF-Tidende 2001, nr.
L 167, side 10, Europa-Parlamentets og Rådets direktiv 2001/84/EF af 27. september 2001, EF-Tidende 2001, nr.
L 272, side 32, Europa-Parlamentets og Rådets direktiv 2004/48/EF af 29. april 2004, EU-Tidende 2004, nr.
L 157, side 45, dele af Europa-Parlamentets og Rådets direktiv 2006/123/EF af 12. december 2006, EU-Tidende 2006, nr.
L 376, side 36, dele af Europa-Parlamentets og Rådets direktiv 2007/65/EF af 11. december 2007 om ændring af Rådets direktiv 89/552/EØF af 3. oktober 1989, EU-Tidende 2007, nr.
L 332, side 27, dele af Europa-Parlamentets og Rådets direktiv 2011/77/EU af 27. september 2011 om ændring af Europa-Parlamentets og Rådets direktiv 2006/116/EF, EU-Tidende 2011, nr.
L 265, side 1, Europa-Parlamentets og Rådets direktiv 2012/28/EU af 25. oktober 2012, EU-Tidende 2012, nr.
L 299, side 5, og dele af Europa-Parlamentets og Rådets direktiv 2014/26/EU af 26. februar 2014, EU-Tidende 2014, nr.
L 84, side 72.
« [Korrektion af fodnote til ophavsretsloven] 8) I nr. 2 ændres »§ 52, stk. 8, § 52, stk. 4,« til: »§ 52 a, stk. 8, § 52 b, stk. 4,«.
[Korrektion af henvisninger i ophavsretsloven] Til bilag 1 9) I punkt 2, litra c, nr. vi, udgår », stk. 2-3«.
[Korrektion af bilaget] Bemærkninger Til nr. 1 Med ændringen omfattes kollektive forvaltningsorganisationer og uafhængige forvaltningsorganisationer, der er etableret uden for Det Europæiske Økonomiske Samarbejdsområde (EØS), men som er aktive i Danmark, af lovens bestemmelser på samme måde som de kollektive forvaltningsorganisationer og uafhængige forvaltningsorganisationer, der er etableret i Danmark. Ændringen betyder, at kollektive forvaltningsorganisationer, der er etableret uden for EØS, vil være omfattet af alle lovforslagets regler med undtagelse af kapitel 7. Såfremt en sådan forvaltningsorganisation forvalter rettigheder til  musikværker med henblik på onlineanvendelse på et multiterritorialt grundlag, vil kapitel 7 ligeledes finde anvendelse.
Der er tale om samme struktur, som gælder for kollektive forvaltningsorganisationer, der er etableret i Danmark.
Lovforslagets regler om datterselskaber m.v. i stk. 3 og medlemsorganisationer i stk. 6 og 7 finder ligeledes tilsvarende anvendelse for kollektive forvaltningsorganisationer, der er etableret uden for EØS.
Ændringen medfører endvidere, at uafhængige forvaltningsorganisationer, der er etableret uden for EØS, men som er aktive i Danmark, vil være omfattet af lovforslagets §§ 19 og 21, § 22, nr. 1-3 og 5-7, og §§ 38 og 39. Kollektive forvaltningsorganisationer vil dog være omfattet af direktivets regler, da det land, de er etableret i, ligeledes skal have implementeret direktivets regler.
Såfremt Kulturministeriet vurderer, at en kollektiv forvaltningsorganisation, der er aktiv i Danmark, men som er etableret i en anden EU-medlemsstat, ikke overholder direktivets krav, har Kulturministeriet mulighed for at henvende sig til den kompetente myndighed i det pågældende land i medfør af direktivets artikel 37 med en anmodning om at træffe passende foranstaltninger.
Den anmodede kompetente myndighed skal afgive et begrundet svar inden for 3 måneder.
Kulturministeriet kan ligeledes bringe spørgsmålet op i den ekspertgruppe, der beskrives i artikel 41 i direktivet.
Til nr. 2 Der er tale om en redaktionel ændring af bestemmelsen for at øge læsevenligheden samt for at sikre korrekt gennemførelse af direktivet.
Til nr. 3 Der er tale om at sikre størst muligt direkte medlemsindflydelse.
Til nr. 4 Bestyrelsen skal også godkende de konkrete fordelingsplaner.
Til nr. 5 De individuelle rettighedshavere skal have mest muligt af deres vederlagt udbetalt direkte.
Til nr. 6 Der er tale om en redaktionel ændring, der har til formål at ensrette sprogbrugen i lovforslaget, således at der bruges samme begreb  »risikostyringspolitik«  i forslaget til § 6, stk. 5, nr. 6, og forslaget til § 13.
Til nr. 7 Der er tale om en korrektion af fodnoten i lov om ophavsret, jf. lovbekendtgørelse nr. 1144 af 23. oktober 2014.
Til nr. 8 Der er tale om en korrektion, således at der henvises til de rette bestemmelser i lov om ophavsret, jf. lovbekendtgørelse nr. 1144 af 23. oktober 2014.
Til nr. 9 Der er tale om en korrektion af bilag 1, således at bilag 1, punkt 2, litra c, nr. vi, henviser til hele forslagets § 15. Dette er i overensstemmelse med bilag 1 til direktivet, der i punkt 2, litra c, nr. vi, henviser til artikel 13, stk. 1, der gennemføres i lovforslagets § 15.
Alex Ahrendtsen (DF) Morten Marinus (DF) Karin Nødgaard (DF) nfmd.
Kristian Thulesen Dahl (DF) Peter Skaarup (DF) Søren Espersen (DF) Britt Bager (V) Jan E.
Jørgensen (V) Michael Aastrup Jensen (V) Morten Løkkegaard (V) Hans Andersen (V) Anni Matthiesen (V) Mette Bock (LA) Leif Mikkelsen (LA) Naser Khader (KF) Annette Lind (S) Daniel Toft Jakobsen (S) Flemming Møller Mortensen (S) Jan Johansen (S) Mogens Jensen (S) Orla Hav (S) fmd.
Søren Søndergaard (EL) Pernille Skipper (EL) Rasmus Nordqvist (ALT) Emrah Tuncer (RV) Marianne Jelved (RV) Ida Auken (RV) Holger K.
Nielsen (SF) Pia Olsen Dyhr (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
