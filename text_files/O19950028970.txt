Resumé  


  

 En forældreforening klagede til Sundhedsstyrelsen over brugen af et bestemt  

 medikament i forbindelse med bedøvelse af børn.
Et forældrepar, der var  

 medlemmer af foreningen, fik ved foreningens aktindsigt i forbindelse med  

 klagesagen viden om at en overlæge havde afgivet en redegørelse om parret og  

 deres børn.
Redegørelsen indeholdt oplysninger om rent private forhold.
Forældrene klagede til Sundhedsstyrelsen over redegørelsen og  

 grundlaget for den.
Styrelsen orienterede om at redegørelsen var modtaget fra  

 overlægen i forbindelse med forældreforeningens klagesag.
Styrelsen mente at  

 redegørelsen indeholdt oplysninger som var helt overflødige for vurderingen  

 af  

 forældreforeningens klagesag, og at oplysningerne kunne virke krænkende.  

 Styrelsen afviste i øvrigt at foretage videre i sagen, og forældrene blev  

 henvist til eventuelt at rette henvendelse til ansættelsesmyndigheden - en  

 kommune.
 Ombudsmanden kritiserede at Sundhedsstyrelsen ikke havde henvist  

 forældrene til at rette henvendelse til Sundhedsvæsenets Patientklagenævn, og  

 at styrelsen som tilsynsmyndighed ikke havde underkastet forældrenes klage en  

 fyldestgørende undersøgelse.
 Ombudsmanden lagde til grund at klagefristen til  

 patientklagenævnet på to år var afbrudt, og sendte derfor forældrenes klage  

 til  

 nævnet. (J. nr. 1992-1963-403).
Oplysninger om rent private forhold Overlæge A sendte efter  

 telefonisk aftale en redegørelse dateret 7. august 1991 om forældreparret og  

 deres børn til Sygehusdirektoratet, Københavns Amt, og til direktøren og  

 vicedirektøren på sygehuset.
I et vedlagt brev oplyste overlægen at de  

 foreliggende "beskrivelser af sygehistorierne" burde ses i  

 sammenhæng  

 med en redegørelse med bilag af 16. juli 1991 - som jeg ikke har haft adgang  

 til at læse.
 I redegørelsen skrev  

 overlægen bl.a. følgende:
 "...
Da mater ikke ønsker barnet  

 bedøvet, vil man i første omgang forsøge under spontan søvn.
Undersøgelsen  

 foretages den 13. januar, 1988. Barnet sover påfaldende godt !! og det viser  

 sig, at moderen, uden på noget tidspunkt at have meddelt os det, har kommet  

 stesolid (valium) i barnets sutteflaske.
Hjernestammeaudiometrien foretages  

 den dag på venstre side og viser et høretab på 80-100 dB inclusive evt.  

 konduktivt tab.
Der er indikation for højresidig hjernestammeaudiometri,  

 der imidlertid ikke bliver til noget på grund af moderens dårlige nerver og  

 udeblivelser (medicin- og spiritusmisbrug)...
 ...
 SAMLET KONKLUSION:
Alle tre børn er behandlet  

 efter vore gængse principper.
Der findes ingen klager i journalen.
Muligvis  

 er  

 klagen til Sundhedsstyrelsen vedrørende brug af Ketalar fra denne moder, men  

 kun det ældste barn har fået Ketalar.
Der synes at være tegn på psykisk  

 instabilitet  

 hos moderen og hos i alt fald det ene af børnene.
..." Sundhedsstyrelsen (og  

 Sundhedsvæsenets Patientklagenævn) indledte - som jeg har forstået det - på  

 baggrund af en klage fra forældreforeningen ... en undersøgelse af brugen af  

 Ketalar i forbindelse med bedøvelserne.
Overlæge A sendte redegørelsen af 7.  

 august 1991 til embedslægeinstitutionen.
 Herom oplyste  

 Sundhedsstyrelsen i et brev til forældrene af 20. maj 1992:
 "Redegørelsen er af  

 overlæge (A) sendt til Embedslægeinstitutionen for Københavns Amt og  

 Frederiksberg, og embedslægeinstitutionen har overfor Sundhedsstyrelsen  

 oplyst,  

 at overlægen har meddelt institutionen, at redegørelsen blev medsendt sammen  

 med øvrige akter for at belyse problemstillingen.
Redegørelsen som i første  

 omgang er udfærdiget af overlægen til sygehusadministrationen, er således  

 ikke  

 sendt af sygehusadministrationen til Sundhedsstyrelsen, men af overlægen til  

 Embedslægeinstitutionen for Københavns Amt og Frederiksberg.
Det må  

 konstateres, at overlæge (A) overfor embedslægeinstitutionen har  

 tilkendegivet,  

 at han fandt denne redegørelse væsentlig for besvarelsen af  

 embedslægeinstitutionens henvendelse til ham, foranlediget af den af  

 forældreforeningen rejste sag." Sundhedsstyrelsen gav  

 forældreforeningen aktindsigt i bl.a. redegørelsen der på denne måde kom til  

 forældrenes kendskab.
Den 9. september 1991  

 henvendte en anden overlæge sig til sygehusdirektøren for sygehuset.
Hun  

 skrev bl.a:
"... moderen der har  

 været patient hos mig i et intensivt behandlingsforløb siden 1988, har ikke  

 og  

 har ikke haft nogen former for misbrugsproblemer.
Overlæge (A's) oplysninger  

 herom er således forkerte, og han har da heller ikke på nogen måde søgt at  

 underbygge dem.
Fremsættelsen af dem i denne sammenhæng synes derfor kun at  

 have til formål at sværte en kritisk person.
Familiens 3 hørehæmmede børn  

 er trods deres handicap + svære allergi alle velfungerende og  

 harmoniske,..." I brev af 15. september 1991  

 rettede forældrene henvendelse til sygehusdirektøren for sygehuset og  

 stillede en række spørgsmål, særligt om grundlaget for overlægens udtalelser  

 om moderens psykiske tilstand.
Forældrenes brev blev videresendt til  

 sygehusdirektoratet der den 10. oktober 1991 bl.a. svarede følgende:
"...  

 sygehusadministrationen (anmodede) på direktoratets foranledning ...  

 afdelingen  

 om bemærkninger til nogle af de i dagspressen omtalte konkrete klagepunkter,  

 herunder til BT's artikel, hvori De er citeret for en række kritiske  

 udtalelser.
Den af Dem nævnte redegørelse af 7.8.1991 om (børnene) er  

 herefter som et internt arbejdsdokument sendt til sygehusadministrationens og  

 direktoratets orientering.
 Det bemærkes, at det i en  

 række tilfælde er kutyme, at direktorat og/eller sygehusadministration  

 indhenter udtalelser fra de berørte afdelinger, når der i pressen fremsættes  

 kritik af afdelingerne, og at disse udtalelser, medmindre de anvendes som  

 bilag  

 til besvarelse til andre myndigheder eller til klagere, er direktoratets og  

 sygehusadministrationens interne dokumenter, der forbliver i vores varetægt.  

 Det kan derfor umiddelbart undre, at De er kommet i besiddelse af overlæge  

 (A's)  

 redegørelse af 7.8.1991.
På denne baggrund finder  

 direktoratet det ikke hensigtsmæssigt at iværksætte en nærmere undersøgelse  

 vedrørende de af Dem rejste spørgsmål om indholdet i overlæge (A's)  

 redegørelse  

 til sygehusadministrationen og direktoratet. ..." Forældrene oplyste i brev af  

 28. oktober 1991 at de havde modtaget redegørelsen gennem Sundhedsstyrelsen.  

 Dette gav dog ikke Sygehusdirektoratet anledning til at fremkomme med  

 yderligere bemærkninger hvilket blev meddelt i brev af 20. november 1991.
Forældrene klagede den 18.  

 december 1991 til Sundhedsstyrelsen over overlægens udtalelser.
I brevet  

 anførte de bl.a. at de ting overlægen havde skrevet om et af børnene og  

 moderen, havde vakt stor harme og rystet dem dybt.
Den 18. februar 1992 havde  

 forældrene et møde med amtsborgmesteren om sagen.
Den 6. marts 1992 skrev  

 amtsborgmesteren bl.a. følgende til dem:
 "... På den nu givne  

 foranledning har sagen påny været gjort til genstand for overvejelser,  

 herunder  

 for drøftelse med overlæge (A).
Overlægen har i denne  

 forbindelse præciseret, at ... afdeling alene har haft opmærksomheden henledt  

 på spørgsmålet om moderens mulige psykiske problemer - hvorom oplysninger,  

 som  

 man måtte fæste lid til, er tilgået afdelingen fra anden, fagkyndig side -  

 for  

 i påkommende tilfælde relevant at kunne varetage det pågældende barns  

 (patients) tarv og tage et særligt hensyn til en tilsyneladende sygdomsramt  

 familie.
Der har således på ingen måde været tale om anklager eller  

 beskyldninger fra afdelingens side mod familien eller moderen.
Overlægen  

 finder, at væsentlige hensyn, bl.a. til beskyttelse af sygehusets fremtidige  

 mulighed for at kunne modtage væsentlige kliniske oplysninger udefra, taler  

 imod at oplyse navn på den eller de personer, der har bidraget med de nævnte  

 oplysninger.
 Overlægen har herudover  

 udtalt sin beklagelse af, at en redegørelse, der alene var beregnet til  

 intern  

 orientering af sygehusforvaltningen, der som tjenstlig pligt havde pålagt ham  

 en redegørelse for de sygehistorier, der lå bag Deres udtalelser til  

 pressen..., ved en ekspeditionsfejl er tilgået Sundhedsstyrelsen.
 Overlægen er enig i, at  

 redegørelsen har fået en form og et indhold, der - når den utilsigtet er  

 kommet  

 uden for den snævre kreds, for hvilken den var beregnet og som havde  

 tavshedspligt - kan virke unødigt krænkende for Dem.
Overlægen har videre meddelt,  

 at redegørelsens bemærkninger om, at der synes at være tegn på psykisk  

 instabilitet hos moderen og det ene barn, bygger på oplysninger fra andre  

 involverede instanser, og at disse oplysninger forekom adækvate i den  

 begærede  

 sygehistorie, da de indgik i afdelingens kontakt med familien.
De giver sig  

 således  

 ikke ud for en lægefaglig erklæring støttet på dokumenterede undersøgelser.
 Endelig har overlægen  

 fremhævet, at de i parentes i redegørelsen nævnte bemærkninger om medicin og  

 spiritusmisbrug alene har haft relevans for afdelingen i den direkte  

 patientkontakt og således er uden relevans til den af Sundhedsstyrelsen ...  

 iværksatte, endnu ikke afsluttede undersøgelse.
 Sygehusdirektoratet har  

 kunnet tiltræde de af overlægen afgivne bemærkninger til sagen.
Jeg skal meget beklage, at De  

 har følt Dem krænket over de omtalte kommentarer i overlægens redegørelse,  

 der  

 efter det foran oplyste ikke har haft til formål at give udtryk for  

 beskyldninger  

 eller anklager.
Jeg henviser herved til overlægens og direktoratets nu  

 fremkomne uddybende forklaringer og beklagelse, herunder vedrørende den  

 begåede  

 fejlekspedition, hvorved bl.a. interne, i sagen ikke nærmere dokumenterede  

 oplysninger, der alene var udarbejdet til sygehusmyndighedens eget brug, er  

 tilgået Sundhedsstyrelsen.
På denne baggrund skal jeg meddele, at jeg ikke på  

 det foreliggende finder fornødent grundlag for at foretage videre." Den 20. maj 1992 svarede  

 Sundhedsstyrelsen bl.a. følgende på forældrenes klage:
 "... Hvad angår selve  

 redegørelsen, er Sundhedsstyrelsen enig i, at den indeholder oplysninger, som  

 ikke ses at være dokumenterede, og som efter Sundhedsstyrelsens opfattelse er  

 helt overflødige for en vurdering af sagen, og som kan virke krænkende for  

 Dem.
Sundhedsstyrelsen er  

 imidlertid af den opfattelse, at den omhandlede redegørelse ikke er omfattet  

 af  

 lægelovens § 8, da der ikke er tale om en attest, og finder at måtte henvise  

 Dem til at klage over redegørelsens udformning til ansættelsesmyndigheden,  

 dvs.  

 Københavns amt, idet en realitetsbehandling af den pågældende redegørelses  

 formål og indhold falder uden for Sundhedsstyrelsens og Sundhedsvæsenets  

 Patientklagenævns virksomhedsområde. ..." Den 26. juni 1992 skrev den  

 anden tidligere omtalte overlæge til amtsborgmesteren og bad ham om endnu  

 engang at se på sagen.
Hun oplyste i den forbindelse at familien havde brug  

 for  

 oprejsning.
 Amtsborgmesteren svarede den  

 28. august 1992:
"... Jeg skal endnu  

 engang beklage, at moderen er blevet krænket af overlæge (A's) redegørelse.  

 Jeg  

 ser mig imidlertid ikke i stand til at dementere nogle kommentarer, der udgør  

 en del af en lægelig redegørelse, og som uden amtets sygehusvæsens medvirken  

 er viderebragt bl.a. til ovennævnte forening, og jeg har derfor ikke mulighed  

 for at efterkomme Deres anmodning." I forbindelse med en  

 inspektion på Rigshospitalet modtog jeg en klage fra moderen over overlæge A.  

 Ved skrivelse af 7. september 1992 til Sundhedsstyrelsen meddelte jeg at jeg  

 på  

 det foreliggende grundlag anså moderens henvendelser til Københavns Amt og  

 sygehuset for en begæring om aktindsigt, således at der kunne ske  

 identifikation af den kilde som efter det foreliggende i hvert fald var  

 angivet som "andre involverede instanser", jf.
Københavns Amts brev  

 til forældrene af 6. marts 1992. Københavns Amt blev i et samtidigt brev  

 orienteret herom.
I brev til mig af 14. oktober  

 1992 henledte Københavns Amt min opmærksomhed på amtets brev af 20. juli 1992  

 til Sundhedsstyrelsen.
Amtet skrev heri bl.a. følgende:
 "Overlæge (A) har  

 imidlertid ved en fejlekspedition fremsendt redegørelsen som en del af det  

 materiale, som Sundhedsstyrelsen og embedslægeinstitutionen indhentede i  

 forbindelse med den i Sundhedsstyrelsen verserende undersøgelse vedrørende  

 "Ketalar-sagen".
..." I brev af 4. marts 1993  

 udtalte Sundhedsstyrelsen:
 "...
 For at kunne vurdere sagens  

 videre forløb, herunder evt. oversendelse til Patientklagenævnet har  

 Sundhedsstyrelsen ved skrivelse af 13. oktober 1992 rettet henvendelse til  

 overlæge (A). Kopi af skrivelsen vedlægges.
Overlægen har ved skrivelse  

 af 30. oktober 1992 besvaret henvendelsen.
Det fremgår bl.a. heraf, at de  

 omhandlede oplysninger telefonisk er modtaget på et tidspunkt i 1988 af cand.  

 psyk.  

 (B) leder af ... afsnit, fra en "person/institution uden for  

 sygehusvæsenet". Oplysningerne er hverken direkte eller som bilag  

 tilført  

 journalen.
 Da der således ikke ses at  

 være tale om afslag på aktindsigt, da oplysningerne ikke er journalført, har  

 Sundhedsstyrelsen ikke fundet grundlag for at overgive sagen til  

 Patientklagenævnet som en klage over manglende aktindsigt.
 Med hensyn til  

 journalføringspligten skal Sundhedsstyrelsen bemærke, at det af lægelovens §  

 13, stk. 2 fremgår, at der på sygehuse og lignende skal føres ordnede  

 optegnelser  

 om behandlingen af syge og hvad, der iagttages vedrørende pågældende  

 sygdomstilfælde.
 Således som oplysningerne er  

 refereret i det oversendte materiale fra Folketingets Ombudsmand vedrører  

 udtalelserne imidlertid ikke direkte kliniske oplysninger om de omhandlede  

 børn.
 Uanset det tidligere i sagen  

 fra overlæge (A) er pointeret, at det er vigtigt at kunne modtage  

  

 kliniske oplysninger  

  

 udefra, og uanset  

 at også oplysningerne om barnets sociale baggrund i visse tilfælde kan have  

 betydning for den samlede behandling, har Sundhedsstyrelsen dog ikke på det  

 foreliggende grundlag fundet anledning til at foretage yderligere  

 undersøgelse  

 til afklaring af, hvorvidt journalføringspligten er overtrådt.
Sundhedsstyrelsen har herved  

 lagt vægt på, at det nu oplyses, at de nævnte informationer ikke har haft  

 betydning for vurderingen og behandlingen af klagernes børn." Udtalelsen var vedlagt en  

 redegørelse af 27. oktober 1992 fra overlæge A med følgende indhold:
"På foranledning af  

 Sundhedsstyrelsens ovennævnte henvendelse kan det oplyses, at undertegnede  

 tidligere på begæring af moderen og hendes ægtefælle har givet aktindsigt i  

 børnenes journaler ved et møde på mit kontor.
Såfremt det ønskes, er der  

 naturligvis mulighed for at gentage gennemgangen af journalerne med familien.
 Med hensyn til identifikation  

 af kilden til de af Sundhedsstyrelsen og ombudsmanden omtalte oplysninger om  

 et  

 af børnenes forhold skal jeg bemærke følgende:
 Cand.psyk. (B) som er leder  

 af ... afsnit på sygehuset, modtog på et tidspunkt i 1988 fra en  

 person/instans  

 uden for sygehusvæsenet en telefonisk information, som vedrørte aktuelle  

 forhold i familien, og som den pågældende på eget initiativ ønskede at  

 meddele  

 sygehuset, idet vedkommende fandt, at det kunne være hensigtsmæssigt for  

 afdelingen at have kendskab hertil.
Oplysningerne blev behandlet  

 som en uformel information, der ikke var relevant for barnets journal.  

 Oplysningerne er derfor aldrig - hverken direkte eller som bilag - tilført  

 journalen.
De blev nedskrevet på en huskeseddel af psykologen til dennes  

 personlige brug, og de er alene videregivet mundtligt til undertegnede og en  

 daværende 1. reservelæge på afdelingen.
Som nævnt indledningsvis har  

 familien tidligere (den 22. september 1991) fået den ønskede aktindsigt ved  

 personligt fremmøde og i det omfang, bestemmelserne om aktindsigt i  

 sygehusjournaler giver mulighed for.
De ovenfor omtalte telefonisk givne  

 informationer har ikke haft betydning for ætiologi, diagnose eller behandling  

 af et af børnene, men alene for afdelingens forståelse af en praktisk  

 situation  

 på et givet tidspunkt.
Da sådanne oplysninger også fremover kan være  

 ønskelige  

 i konkrete patientbehandlingssituationer, har jeg ikke til hensigt at oplyse  

 kilden til oplysningerne, uanset at disse på et senere tidspunkt er omtalt i  

 et  

 skriftligt materiale, udfærdiget af mig til internt brug, og uanset at dette  

 materiale på utilsigtet måde er kommet til bl.a. familiens kundskab." Under henvisning til  

 ombudsmandslovens § 7, stk. 1, bad jeg den 14. juli 1993 overlæge A og  

 cand.psyk.  

 B om at få tilsendt den omtalte "huskeseddel". Den 17. august 1993  

 modtog jeg svar fra overlægen der skrev således:
 "...
 I skrivelse af 14.7.93 har  

 folketingets ombudsmand under henvisning til min skrivelse af 27.10.92 til  

 Sundhedsstyrelsen anmodet om at få tilsendt den heri omtalte  

 "huskeseddel" nedskrevet af cand.psyk. (B). Det kan i denne  

 forbindelse oplyses at huskesedlen ikke længere forefindes og at der allerede  

 af denne grund ikke er mulighed for at videregive den.
..." Herefter indkaldte jeg til et  

 møde.
Mødet fandt sted på mit kontor den 7. september 1993. Mit formål med  

 mødet var at forfølge forældrenes ønske om at få identificeret kilden til de  

 omtalte oplysninger.
 Kilden til overlæge A's  

 fortrolige oplysninger blev ikke oplyst på mødet.
 I brev af 2. februar 1994 til  

 Sundhedsstyrelsen bad jeg om styrelsens udtalelse i forbindelse med  

 forskellige retlige problemer som jeg beskrev således:
"  

  

 a: attest? Som svar på moderens klage af  

 18. december 1991 over overlæge (A's) redegørelse skrev Sundhedsstyrelsen den  

 20. maj bl.a. at redegørelsen efter styrelsens mening ikke var omfattet af  

 lægelovens § 8. Der var ikke tale om en attest i lægelovens forstand, og  

 forældrene blev henvist til at klage til ansættelsesmyndigheden idet "en  

 realitetsbehandling af den pågældende redegørelses formål og indhold falder  

 uden for Sundhedsstyrelsens og Sundhedsvæsenets Patientklagenævns  

 virksomhedsområde." Sundhedsstyrelsen oversendte således ikke sagen til  

 patientklagenævnet.
Overlæge (A) sendte sin  

 redegørelse til ansættelsesmyndigheden, og efter Sundhedsstyrelsens svar af  

 20.  

 maj 1992 at dømme sendte overlægen efterfølgende redegørelsen til  

 Embedslægeinstitutionen for Københavns Amt og Frederiksberg, idet han fandt  

 redegørelsen væsentlig for besvarelse af embedslægeinstitutionens henvendelse  

 til ham i "Ketalar-sagen". Lægeloven med kommentarer af Johs.
Nehm,  

 Søren Thorning og Michael von Magnus (Jurist- og Økonomforbundets Forlag  

 1990)  

 definerer lægeattester som "ethvert skriftligt udsagn om en persons  

 sundhedstilstand  

 eller årsagen til en persons død, som efter sit indhold er bestemt til at  

 finde  

 anvendelse i retsforhold (privatretlige såvel som offentligretlige)" (s.  

 75), jf.
Indenrigsministeriets bekendtgørelse nr. 212 af 20. juni 1935, § 1.
Jeg beder Sundhedsstyrelsen  

 om en nærmere redegørelse for hvorfor styrelsen ikke mener at overlægens  

 redegørelse er omfattet af lægelovens § 8 - og navnlig hvorfor styrelsen ikke  

 under henvisning til § 12 i lov om sundhedsvæsenets centralstyrelse  

 oversendte  

 spørgsmålet, og forældrenes klage, til afgørelse i patientklagenævnet.
Jeg  

 beder Sundhedsstyrelsen om at tilbagesende svaret igennem patientklagenævnet.
 I denne sammenhæng henviser  

 jeg også til patientklagenævnets årsberetning fra 1988. Under punkt 2.2.3 (s.  

 7) anfører nævnet nogle betragtninger om den ofte svære grænsedragning mellem  

 spørgsmål om faglig virksomhed og sundhedspersoners opførsel og adfærd, og  

 under punkt 2.2.8 (s. 14) skriver nævnet om samspillet mellem  

 Sundhedsstyrelse  

 og nævn.
b: journalføringspligt? Som jeg forstår  

 forklaringerne i sagen, har værdien/karakteren af de omhandlede oplysninger  

 tilsyneladende været angivet og opfattet forskelligt under sagens forløb.  

 Amtsborgmesteren citerede således overlægen for at bemærkningerne om medicin-  

 og spiritusmisbrug alene havde haft relevans for afdelingen i den direkte  

 patientkontakt - at bemærkningerne om psykisk instabilitet hos moderen og det  

 ene barn byggede på oplysninger fra andre involverede instanser, og at  

 oplysningerne forekom  

  

 adækvate  

  

 i den  

  

 begærede sygehistorie  

  

 da de  

  

 indgik i afdelingens kontakt  

  

 med  

 familien.
Overlægen mente endvidere at væsentlige hensyn, bl.a. til  

 beskyttelse  

 af sygehusets fremtidige muligheder for at kunne modtage væsentlige  

  

 kliniske  

  

 oplysninger udefra, talte imod  

 at afsløre kilden.
Til Sundhedsstyrelsen oplyste  

 overlæge (A) den 27. oktober 1992 at oplysningerne blev behandlet som en  

 uformel information der ikke var relevant for barnets journal og derfor  

 aldrig  

 tilført journalen.
Informationerne havde ikke haft betydning for ætiologi,  

 diagnose eller behandling af ..., men alene for afdelingens forståelse af en  

  

 praktisk situation  

  

 på et givet  

 tidspunkt.
Da sådanne oplysninger også fremover kunne være ønskelige i  

 konkrete  

  

 patientbehandlingssituationer  

  

 , havde  

 overlægen ikke til hensigt at afsløre kilden.
Som bekendt svarede  

 Sundhedsstyrelsen moderen og mig at da oplysningerne aldrig var tilført  

 journalen, var der ikke tale om et afslag på aktindsigt.
Uanset at overlæge  

 (A)  

 tidligere havde pointeret, skrev styrelsen videre, at det er vigtigt at kunne  

 modtage kliniske oplysninger udefra, og uanset at også oplysninger om barnets  

 sociale baggrund i visse tilfælde kan have betydning for den samlede  

 behandling, så mente styrelsen på det foreliggende grundlag ikke at  

 udtalelserne vedrørte direkte kliniske oplysninger.
Styrelsen lagde vægt på  

 det nu af overlægen oplyste om at oplysningerne ikke havde haft betydning for  

 behandlingen af børnene, og foretog sig derfor ikke mere.
Sagen blev altså  

 ikke  

 sendt videre til patientklagenævnet.
 Forløbet rejser efter min  

 umiddelbare mening flere spørgsmål i forbindelse med journalføringspligten:  

 burde de omtalte oplysninger ikke have været journalført da cand.psyk. (B) og  

 overlæge (A) modtog dem og senere brugte dem i redegørelsen, med den  

 forståelse af deres værdi og karakter som de omtalte personer selv havde - på  

 modtagelsestidspunktet og umiddelbart efter - efter de afgivne forklaringer  

 at  

 dømme? Indenrigsministeriets bekendtgørelse nr. 244 af 26. juli 1937, om  

 lægers pligt til at føre optegnelser, omtaler lægers pligt til at føre  

 ordnede  

 optegnelser over sygdoms- eller ulykkestilfælde hvis umiddelbart sandsynlige  

 følger efter lægens skøn vil foranledige forespørgsler til ham fra det  

 offentlige vedrørende diagnose og behandling.
Jeg vil derfor nu bede  

 styrelsen om på ny at tage stilling til om oplysningerne burde have været  

 journalført.
Jeg beder endvidere styrelsen om at forklare hvorfor spørgsmålet  

 og min oversendelse ikke blev videresendt til patientklagenævnets vurdering  

 og  

 afgørelse? Jeg beder styrelsen om at tilbagesende svaret igennem  

 patientklagenævnet.
 c: notatpligt/forvaltningslovens § 32  


.
 Jeg har overvejet de mulige  

 retlige konsekvenser af at det må lægges til grund at de omtalte oplysninger  

 da  

 de blev modtaget, ikke var journalpligtige.
 Jeg har i denne forbindelse  

 bemærket mig overlæge (A's) seneste forklaringer om betydningen og karakteren  

 af de omtalte oplysninger.
 Forvaltningslovens § 32  

 indeholder et forbud mod at personer der virker inden for den offentlige  

 forvaltning, "skaffer sig fortrolige oplysninger, som ikke er af  

 betydning  

 for udførelsen af den pågældendes opgaver".
 Umiddelbart fremgår det af de  

 afgivne forklaringer at de fortrolige oplysninger om moderen og hendes  

 familie  

 er tilgået cand.psyk. (B) og overlæge (A), men de fortrolige oplysninger  

 bruges da (A) afgiver sin redegørelse den 7. august 1991. Selv om overlægen  

 dermed ikke har "skaffet sig" fortrolige oplysninger - som, hvis de  

 ikke var journalpligtige, efter min umiddelbare opfattelse måtte være uden  

 betydning for udførelsen af hospitalets opgaver, efter de seneste  

 forklaringer  

 at dømme - er der dog tale om en efterfølgende brug af sådanne oplysninger.
Jeg skal bede om  

 Sundhedsstyrelsens udtalelse til ovenstående som jeg beder tilbagesendt  

 igennem  

 patientklagenævnet." Sundhedsstyrelsen svarede mig  

 i brev af 18. maj 1994 således:
 "Ved brev af 2. februar  

 1994 har Folketingets Ombudsmand bedt Sundhedsstyrelsen om nærmere  

 redegørelse  

 for, hvorfor styrelsen mener, at en redegørelse fra overlæge (A) af 7. august  

 1991 ikke er omfattet af lægelovens § 8, samt hvorfor Sundhedsstyrelsen ikke  

 oversendte dette spørgsmål, samt forældrenes klage til afgørelse i  

 Sundhedsvæsenets Patientklagenævn under henvisning til centralstyrelseslovens  

 §  

 12.
 Hertil skal Sundhedsstyrelsen  

 bemærke, at overlæge (A's) redegørelse blev udarbejdet til internt brug for  

 Sygehusdirektoratet i Københavns Amt og til direktøren og vicedirektøren på  

 sygehuset i forbindelse med direktoratets sagsbehandling i tilknytning til en  

 debat der på daværende tidspunkt fandt sted i dele af den trykte presse.  

 Redegørelsen er således ikke udarbejdet som led i et konkret  

 læge/patientforhold, men til brug i ansættelsesretligt  

 over/underordnelsesforhold.
 På denne baggrund finder  

 Sundhedsstyrelsen, at der ikke foreligger en lægelig attest eller erklæring i  

 lægelovens forstand, idet lægelovens § 8 omhandler de situationer, hvor en  

 læge  

 afgiver skriftlige udsagn om en persons sundhedstilstand som efter sit  

 indhold  

 er bestemt til at finde anvendelse i retsforhold.
 Da der således ikke er tale  

 om en sådan virksomhed er spørgsmålet ikke blevet forelagt Sundhedsvæsenets  

 Patientklagenævn, jf. centralstyrelseslovens § 12, stk. 1.
 Folketingets Ombudsmand har  

 endvidere bedt om Sundhedsstyrelsens fornyede stillingtagen til spørgsmålet  

 om  

 oplysningerne om moderens medicin- og spiritusmisbrug burde have været  

 journalført.
Af Indenrigsministeriets  

 bekendtgørelse nr. 244 af 26. juni 1937 om lægers pligt til at føre  

 optegnelser  

 fremgår blandt andet, at læger skal føre ordnede optegnelser over deres  

 lægevirksomhed.
Hermed sigtes først og fremmest til de diagnoser som stilles,  

 deres baggrund samt lægens foreskrevne behandling i denne anledning.
Som  

 følge  

 heraf skal ikke al lægens viden om patienten nødvendigvis journalføres, men  

 alene de oplysninger der har betydning for behandlingen af patienten.  

 Sundhedsstyrelsen har tidligere i brev af 4. marts 1993 til Folketingets  

 Ombudsmand udtalt, at de pågældende oplysninger ikke var af direkte klinisk  

 karakter og ikke havde haft betydning for patientbehandlingen.  

 Sundhedsstyrelsen er fortsat af den opfattelse, at de nævnte oplysninger ikke  

 har haft betydning for vurdering og behandlingen af børnene, hvorfor  

 styrelsen  

 finder, at der ikke har været nogen pligt til at journalføre dem.  

 Sundhedsstyrelsen har i denne forbindelse særligt lagt vægt på, at  

 oplysningerne i det væsentlige er blevet benyttet af overlægen i en  

 ansættelsesretlig sammenhæng.
 Spørgsmålet om jounalføringen  

 blev ikke videresendt til Sundhedsvæsenets Patientklagenævn, da forældrenes  

 klage vedrørte manglende aktindsigt, og styrelsen ikke fandt, at der var  

 grundlag for at forelægge Sundhedsvæsenets Patientklagenævn det  

 bagvedliggende  

 spørgsmål om journalføringspligt, i hvilken forbindelse Sundhedsstyrelsen i  

 øvrigt ikke fandt anledning til kritik.
 Sundhedsstyrelsen kan i  

 øvrigt oplyse, at styrelsen overvejer at revidere reglerne om journalføring,  

 blandt andet med henblik på nærmere at fastlægge hvilke oplysninger der skal  

 indgå i journalen.
 Endelig har Folketingets  

 Ombudsmand anmodet om Sundhedsstyrelsens bemærkninger til, at (A) har  

 videregivet oplysninger til Sygehusforvaltningen i relation til  

 forvaltningslovens § 32. Som påpeget af Folketingets Ombudsmand er der ikke  

 tale om, at overlægen har "skaffet sig" oplysninger som udtrykt i  

 forvaltningslovens § 32. Folketingets Ombudsmand fremhæver imidlertid, at der  

 er tale om "en efterfølgende brug af sådanne oplysninger". Af den  

 kommenterede forvaltningslov 2. udgave, side 390, fremgår, at en myndighed  

 kun  

 må videregive de oplysninger til en anden myndighed, der må antages at være  

 sagligt behov for i forbindelse med behandlingen af sagen hos den anden  

 myndighed.
Som det fremgår af  

 Sundhedsstyrelsens brev til moderen af 20. maj 1992 er Sundhedsstyrelsen af  

 den  

 opfattelse, at (A's) redegørelse "indeholder oplysninger som ikke ses at  

 være dokumenteret og som efter Sundhedsstyrelsens opfattelse er helt  

 overflødige for en vurdering af sagen, og som kan virke krænkende for  

 Dem". Da der imidlertid er tale om videregivelse af oplysninger i et  

 ansættelsesretligt forhold inden for samme myndighed er Sundhedsstyrelsen  

 således fortsat af den opfattelse, at en realitetsbehandling af den  

 pågældende  

 redegørelses formål og indhold falder udenfor Sundhedsstyrelsens og  

 Sundhedsvæsenets Patientklagenævns virksomhedsområde." Patientklagenævnet svarede  

 den 22. december 1994 således:
 "Folketingets Ombudsmand  

 har i brev af 31. maj 1994 bedt om Patientklagenævnets bemærkninger til brev  

 af 2. februar 1994 til Sundhedsstyrelsen og Sundhedsstyrelsens udtalelse af  

 18. maj 1994, særligt for så vidt angår Sundhedsstyrelsens udtalelse om  

 styrelsens og Patientklagenævnets kompetence til at behandle en klage, dels  

 over overlæge (A's) redegørelse af 7. august 1991 til Sygehusdirektoratet,  

 Københavns Amt, og direktøren og vicedirektøren på sygehuset, dels over  

 manglende journalføring af en oplysning modtaget fra en udenforstående.
 Patientklagenævnet skal  

 bemærke følgende:
 Klager over den faglige  

 virksomhed, der udøves af personer inden for sundhedsvæsenet skal indbringes  

 for Sundhedsvæsenets Patientklagenævn, jf. § 12, stk. 1, i lov om  

 sundhedsvæsenets centralstyrelse m.v.
Med faglig virksomhed menes  

 den sundhedsfaglige patientbehandling.
Patientklagenævnet kan således kun  

 behandle klager over behandling, der er givet i et konkret  

 læge/patientforhold,  

 jf. lægelovens § 6, stk. 1, og bemærkningerne hertil i lægeloven med  

 kommentarer af Johs.
Nehm m.fl. side 61.
For lægers vedkommende anses  

 visse forhold, der ikke er "ren patientbehandling" som så  

 sammenhængende med den sundhedsfaglige virksomhed, at de falder inden for  

 Patientklagenævnets kompetence.
Der er eksempelvis tale om udstedelse af  

 lægeattester, iagttagelse af tavshedspligtsforskrifter, journalføring og  

 information/kommunikation.
Det er dog i alle tilfælde en forudsætning for  

 Patientklagenævnets  

 kompetence, at de nævnte elementer i den lægefaglige virksomhed udøves i et  

 læge-patient-forhold.
 Det fremgår af sagen, at  

 overlæge (A) som ansvarlig leder af ... afdeling på sygehuset på  

 sygehusmyndighedens  

 foranledning afgav den omhandlede redegørelse af 7. august 1991 til  

 Sygehusdirektoratet, Københavns Amt, og direktøren og vicedirektøren på  

 sygehuset i anledning af kritisk presseomtale af behandling, ydet i  

 afdelingen.
 Da redegørelsen ikke blev  

 udarbejdet som led i et patientlægeforhold, men til brug for  

 sygehusmyndighedens interne undersøgelse af visse forhold på ... afdeling, må  

 Patientklagenævnet tilslutte sig Sundhedsstyrelsens opfattelse, idet der ikke  

 ses at være tale om en lægefaglig virksomhed, der efter sin karakter kan  

 begrunde,  

 at Patientklagenævnet har kompetence til at behandle sagen.
Folketingets Ombudsmand har i  

 brevet af 2. februar 1994 (side 10) henvist til Patientklagenævnets  

 årsberetning for 1988 side 7 om grænsedragningen mellem faglig virksomhed og  

 sundhedspersoners opførsel og adfærd.
Der sigtes her til situationen, hvor en  

 sundhedsperson i kraft af sin opførsel og adfærd blokerer for den fornødne  

 kommunikation med patienten om behandling af patienten.
Dette forhold mellem  

 på  

 den ene side opførsel, adfærd og kommunikation og på den anden side  

 muligheden  

 for at give patienten den relevante og korrekte behandling, og afvejningen  

 heraf for så vidt angår Patientklagenævnets saglige kompetence gør sig - i  

 overensstemmelse med foranstående - gældende ved klager over den direkte  

 patientrelaterede virksomhed.
I den konkrete sag vedrørende overlæge (A's)  

 redegørelse af 7. august 1991 ses spørgsmål om adfærd ikke umiddelbart at  

 relatere sig til den direkte patientbehandling.
I brevet af 2. februar 1994  

 henvises der ligeledes (side 10) til Patientklagenævnets årsberetning for  

 1988  

 side 14 om samspillet mellem Sundhedsstyrelsen og nævn.
Hertil bemærkes, at  

 Sundhedsstyrelsen efter centralstyrelseslovens § 12, stk. 2, alene afgør,  

 hvilke sager der skal indbringes for Patientklagenævnet, og at  

 Patientklagenævnet ikke har mulighed for at tage sager eller spørgsmål, der  

 ikke er klaget over eller indbragt af Sundhedsstyrelsen, op ex officio.
 For så vidt angår spørgsmålet  

 om omfanget af lægers journalføringspligt skal Patientklagenævnet alene  

 bemærke, at klager over journalføring hører under nævnets kompetence.
Sagens bilag vedlægges, idet  

 den sene besvarelse samtidig beklages." Forældrene havde herefter et  

 møde med en af mine medarbejdere den 18. januar 1995.
 I et brev til forældrene  

 udtalte ombudsmanden følgende:
 "Af forslag til lov om  

 sundhedsvæsenets centralstyrelse (lovforslag nr. 58, Folketingstidende  

 1986-87,  

 tillæg A, bind 1, sp. 1146ff) hvor bl.a. patientklagenævnet foreslås  

 oprettet,  

 fremgår bl.a. følgende:
"Etableringen af et  

 centralt nævn, der skal tage stilling til sundhedspersonalets faglige  

 virksomhed, vil sikre en landsdækkende ensartet bedømmelse i overensstemmelse  

 med de faglige krav, udviklingen berettiger.
Dette findes bedst at kunne ske  

 ved det foreslåede samspil mellem sundhedsstyrelsen - baseret på dennes  

 løbende tilsyn med sundhedspersonalet, og styrelsens forundersøgelser af  

 klagesagerne - og patientklagenævnet, ved dettes stillingtagen og inddragelse  

 af mere almene og juridiske hensyn i sagernes endelige afgørelse."  

 (spalte  

 1166) Følgende fremhæves i de  

 særlige bemærkninger til forslagets (og senere lovens) § 13 (den nuværende  

 lovs  

 § 12):
"Ved klager, der i  

 øvrigt efter sundhedsstyrelsens opfattelse baserer sig på en åbenbar  

 misforståelse hos klager, forudsættes det, at styrelsen direkte vil kunne  

 give  

 klager en vejledning herom, uden at dette i øvrigt vil afskære klager fra  

 senere at forelægge sagen direkte for nævnet." (sp. 1175) Denne bemærkning ligger i  

 direkte forlængelse af forvaltningslovens bestemmelse i § 7 der er formuleret  

 således:
 "  

  

 § 7.  

  

 En forvaltningsmyndighed skal i fornødent omfang yde vejledning  

 og bistand til personer, der retter henvendelse om spørgsmål inden for  

 myndighedens sagsområde.
Stk. 2.  

  

 Modtager en forvaltningsmyndighed en skriftlig henvendelse,  

 som ikke vedrører dens sagsområde, videresendes henvendelsen så vidt muligt  

 til  

 rette myndighed." Efter forvaltningslovens § 7,  

 stk. 2, skal myndighederne så vidt muligt videresende skriftlige henvendelser  

 til rette myndighed.
Sundhedsstyrelsen tog som  

 tilsynsmyndighed stilling til Deres klage den 20. maj 1992 og meddelte at  

 klagens tema efter styrelsens vurdering faldt uden for såvel styrelsens som  

 patientklagenævnets kompetence.
Styrelsen henviste til at redegørelsen ikke  

 var en attest i lægelovens forstand.
Styrelsen har efter denne begrundelse at  

 dømme ikke overvejet andre retlige indfaldsvinkler til Deres klage.
De blev  

 henvist til eventuelt at rette henvendelse til ansættelsesmyndigheden, men  

 styrelsen oplyste Dem ikke om muligheden for selv at indbringe sagen for  

 patientklagenævnet.
På denne måde fik patientklagenævnet ikke lejlighed til  

 at  

 tage stilling til spørgsmålet om den retlige forståelse af Deres klage  

 sammenholdt med de regler der er fastsat for nævnets kompetence.
Først på min  

 opfordring har patientklagenævnet haft lejlighed til at fremkomme med  

 foreløbige overvejelser om sagen.
 Jeg finder derfor at  

 Sundhedsstyrelsen i henhold til bestemmelsen i forvaltningslovens § 7, stk.  

 2,  

 burde have oversendt sagen eller henvist Dem til eventuelt selv at rette  

 henvendelse til nævnet.
Som det bl.a. er fremgået af  

 mine supplerende høringer til Sundhedsstyrelsen og patientklagenævnet, mener  

 jeg umiddelbart Deres klage kan ses under forskellige retlige synspunkter.
En  

 stillingtagen til hvilke retlige overvejelser klagen bør rejse, forudsætter  

 en endelig afklaring af sagens faktum.
Et helt centralt punkt i  

 sagen er spørgsmålet om på hvilken måde overlæge A's redegørelse af 7. august  

 1991 nåede frem til Sundhedsstyrelsen.
Styrelsen har i sin afgørelse af 20.  

 maj  

 1992 forklaret Dem at overlægen, efter de oplysninger styrelsen havde  

 indhentet, selv sendte redegørelsen til embedslægeinstitutionen, fordi han  

 mente den var væsentlig for bedømmelsen af "Ketalar-sagen".  

 Københavns Amt har bl.a. i brev af 20. juli 1992 til Sundhedsstyrelsen givet  

 udtryk for den opfattelse at redegørelsen er sendt til  

 embedslægeinstitutionen  

 ved en fejl.
Sundhedsstyrelsen har så vidt  

 jeg kan se, ikke forsøgt at udrede denne åbenlyse modsætning i de faktiske  

 oplysninger om redegørelsens fremkomst til Sundhedsstyrelsen.
I udtalelserne  

 til mig af 18. maj og 22. december 1994 har Sundhedsstyrelsen og  

 patientklagenævnet efterfølgende udelukkende lagt til grund at redegørelsen  

 blev udarbejdet til internt brug for Sygehusdirektoratet i Københavns Amt og  

 sygehusledelsen.
Det fremgår ikke på hvilket grundlag myndighederne nu helt  

 undlader at tillægge den tidligere forklaring betydning, hvorefter overlægen  

 uopfordret indsendte redegørelsen i "Ketalar-sagen". Hvis man må  

 lægge til grund at overlæge A sendte redegørelsen uopfordret til  

 embedslægeinstitutionen  

 i forbindelse med "Ketalar-sagen", kunne man rejse spørgsmålet om  

 reglerne vedrørende tavshedspligt og videregivelse af fortrolige oplysninger  

 var overtrådt. (Jeg kan i denne sammenhæng henvise til den sag der er optrykt  

 i  

 Folketingets Ombudsmands beretning for 1971, s. 100).
Jeg har i brev til  

 Sundhedsstyrelsen af 7. september 1992 og i brev af 2. februar 1994 til  

 Sundhedsstyrelsen og Patientklagenævnet rejst andre retlige spørgsmål i  

 forbindelse med Sundhedsstyrelsens afgørelse af 20. maj 1992 om som  

 tilsynsmyndighed ikke at foretage videre i anledning af Deres klage.
Jeg  

 rejste  

 bl.a. spørgsmålet om hvorvidt der var givet aktindsigt, hvorvidt der var tale  

 om en lægeattest, om reglerne for journalføringspligt og notatpligt var  

 overholdt, og spørgsmålet om forståelsen af bestemmelsen i forvaltningslovens  

 § 32.
Deres klage til  

 Sundhedsstyrelsen den 18. december 1991 indeholder således efter min  

 umiddelbare vurdering flere spørgsmål som kunne overvejes i forbindelse med  

 styrelsens og nævnets kompetence, og jeg mener som sagen nu er oplyst, ikke  

 at  

 styrelsen som tilsynsmyndighed underkastede Deres henvendelse en  

 fyldestgørende  

 undersøgelse.
Dette forhold understreger naturligvis den kritik jeg har  

 fremført over for styrelsen, for ikke at have oversendt eller oplyst Dem om  

 muligheden for selv at indbringe sagen for patientklagenævnet.
I sagen der er omtalt i  

 Folketingets Ombudsmands beretning for 1985, s. 48ff, gav jeg udtryk for at  

 udgangspunktet om at en klage skal være kommet frem til klageinstansen inden  

 udløbet af en eventuel klagefrist, må fraviges hvis klagen ved en  

 (undskyldelig) fejltagelse er rettidigt indgivet til en urigtig myndighed,  

 idet  

 denne myndighed da skal videresende klagen.
Da De ikke af Sundhedsstyrelsen  

 blev orienteret om muligheden for selv at indbringe sagen for  

 patientklagenævnet, har jeg på denne baggrund sendt Deres klage til  

 patientklagenævnet idet jeg stadig, som meddelt i brev af 2. februar 1994,  

 lægger til grund at klagefristen på to år for indgivelse af klage til  

 patientklagenævnet er afbrudt.
Jeg har bedt om kopi af  

 patientklagenævnets svar til Dem." NOTER (*1) Jf.
FOB 1971, s. 100.
