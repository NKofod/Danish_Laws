Nr BTL 95 Betænkning over Forslag til lov om kommuners og amtskommuners bidrag til  

 statslige og private skoler og kurser   

 Nr L 95 1988-89, 1. samling Afgivet af Uddannelsesudvalget Afgivet: 19890316 Udvalget har behandlet lovforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
Udvalget har modtaget en skriftlig  

 henvendelse fra Kommunernes Landsforening.
Denne henvendelse vil blive  

 optrykt som bilag til denne betænkning.
Der er af undervisnings- og  

 forskningsministeren stillet ændringsforslag, hvorom henvises til de  

 ledsagende bemærkninger.
Herefter indstiller et flertal (udvalget med  

 undtagelse af Socialdemokratiets og Socialistisk Folkepartis medlemmer)  

 lovforslaget til vedtagelse med de stillede ændringsforslag.
Et  

mindretal (Socialdemokratiets medlemmer af udvalget) indstiller  

 lovforslaget til forkastelse ved 3. behandling.
Mindretallet henviser  

 til, at lovforslagets første del indeholder en mulighed for en ændring i  

 byrdefordelingen, når kommuner og amtskommuner pålægges at betale 71 pct. af  

 rammetilskuddene frem for 65 pct. af de faktiske tilskud.
Vi mener ikke, at  

 økonomien i kommunerne og amtskommunerne i dag er til, at der kan overvæltes  

 flere udgifter lokalt og slet ikke udgifter, som fastlægges centralt.  

 Lovforslaget giver ligeledes mulighed for betydelige forskydninger mellem  

 kommunerne, hvis statstilskuddet eller rammetilskuddet skævdeles efter andre  

 kriterier end elevtallet.
Mindretallet har stor forståelse for ønsket om en  

 administrativ lettelse og henviser derfor til Kommunernes Landsforenings  

 model, der netop skulle sikre denne, samtidig med at der undgås uheldige  

 slagsider. (Henvendelsen fra Kommunernes Landsforening findes som bilag til  

 betænkningen). Hvad angår lovforslagets anden del om finansieringen af  

 refusionstilskud for ekstraudgifter til lærertimer og hjælpemidler til elever  

 med svære handicap, er der tale om en 100 pct. overvæltning på kommuner og  

 amtskommuner, som vi på ingen måde kan acceptere, ligesom der er tale om en  

 uacceptabel adskillelse mellem beslutningskompetence og økonomisk ansvar.
Et  

andet mindretal (Socialistisk Folkepartis medlemmer af udvalget) vil  

 hverken stemme for eller imod ved 3. behandling.
Mindretallet vil undlade at  

 stemme ved lovens endelige vedtagelse, fordi konsekvenserne af at ændre  

 bidraget fra det gennemsnitlige statstilskud pr. elev til rammetilskud kan  

 betyde uforudsigelige forskydninger mellem landets kommuner.
Ændringsforslag Af undervisnings- og forskningsministeren, tiltrådt af et  

flertal (udvalget med undtagelse af S og SF):
 Til § 10 1) Paragraffen udgår.
Til § 11 2) Stk. 1 affattes således: »Loven træder i kraft  

 dagen efter bekendtgørelsen i Lovtidende og har virkning fra den 1. januar  

 1989.« 3) Efter stk. 2 indsættes som nyt stykke: »Stk. 3. Regler,  

 der er udstedt i medfør af den tidligere lov, forbliver indtil videre i  

 kraft.« Bemærkninger Til nr. 1 Det foreslås, at paragraffen udgår som en konsekvens af  

 Undervisnings- og Forskningsministeriets nye departementale struktur, der  

 omfatter både ministeriets afdelinger og direktorater.
 Til nr. 2 Ændringsforslaget stilles, fordi lovforslaget først kan vedtages  

 efter den 1. januar 1989.
Til nr. 3 Ændringsforslaget stilles, fordi det muligvis ikke kan nås at  

 færdigbehandle det nye cirkulære, der skal udsendes i medfør af det vedtagne  

 lovforslag.
Et udkast til cirkulære er sendt til udtalelse hos bl.a. de  

 kommunale organisationer.
Eva Møller (KF) fmd.
Kirkegaard (KF) Merete  

 Aarup (KF) Inge Dahl-Sørensen (V) Povl Brøndsted (V) Pia Dahl (FP) Marianne  

 Jelved (RV) Bente Juncker (CD) nfmd.
Lysholm Christensen (KRF) Jytte  

 Andersen (S) Helle Degn (S) Pernille Forchhammer (S) Anna-Marie Hansen (S)  

 Frank Jensen (S) Lone Møller (S) Aage Frandsen (SF) Hanne Thanning Jacobsen  

 (SF) Bilag KOMMUNERNES LANDSFORENING 20. december 1988 Folketingets Uddannelsesudvalg Undervisningsministeren har 9. november  

 1988 fremsat forslag til lov om kommuners og amtskommuners bidrag til  

 statslige og private skoler og kurser samt forslag til lov om ændring af lov  

 om friskoler og private grundskoler m.v. (Lovforslag nr.
L 95 og L 94).  

 Kommunernes Landsforening skal i den anledning fremføre følgende  

 bemærkninger: Lovforslagene svarer i det store og hele til de forslag, der  

 blev fremsat den 13. januar 1988, og Kommunernes Landsforening skal derfor,  

 hvad angår undervisning af elever med svære handicap og oprettelse af private  

 specialskoler, henholde sig til sin skrivelse til Folketingets  

 Uddannelsesudvalg af 7. april 1988. Kommunernes Landsforening udtalte  

 følgende: »Undervisningsministeren foreslår en ny bidragsordning for  

 privateskoleundervisning af elever med svære handicap.
Ordningen indebærer,  

 at udgifterne til denne undervisning dækkes fuldt ud af amter og kommuner,  

 men at de samlede kommunale udgifter bliver uændrede, fordi udgifterne til  

 almindelige privatskoleelever bliver mindre.
Forslaget har efter Kommunernes  

 Landsforenings opfattelse den uheldige konsekvens, at staten gennem  

 godkendelse af lønudgifter til specialundervisning kan overvælte samtlige  

 udgifter hertil på amtskommunerne og kommunerne.
Denne adskillelse mellem  

 beslutningskompetence og økonomisk ansvar er principielt uacceptabel.
Dertil  

 kommer, at besparelsen for (amts)kommunerne ved, at et handicappet barn  

 undervises i en privatskole, er mindre end udgifterne ved at undervise barnet  

 i de offentlige skoler.
Landsforeningen skal derfor foreslå, at staten også  

 på dette område betaler 35 pct. af udgifterne.
Lovforslagene indebærer  

 endvidere, at der indføres hjemmel for oprettelse af friskoler for svært  

 handicappede.
Sådanne skoler vil efter Kommunernes Landsforenings opfattelse  

 medføre en udtynding af elevgrundlaget på de eksisterende specialskoler og  

 endvidere være samfundsmæssigt uhensigtsmæssige, idet de samlede udgifter til  

 undervisning af svært handicappede elever må forventes at stige.«  

 Kommunernes Landsforening skal yderligere bemærke følgende: Hvad angår  

 forslaget til lov om kommuners og amtskommuners bidrag til statslige og  

 private skoler og kurser, skal landsforeningen understrege, at det er af stor  

 betydning for landsforeningen, at der sker en mere forudsigelig fastsættelse  

 af kommunernes udgifter til de private skoler.
Dette skal ses på baggrund af,  

 at størrelsen af den årlige vækst i bidraget til de private skoler betydeligt  

 har oversteget væksten i kommunernes folkeskoleudgifter pr. elev, og på  

 baggrund af de store efterreguleringsbeløb af kommunernes bidrag til de  

 private skoler senest i 1987. Kommunernes Landsforening har som konsekvens  

 heraf over for Undervisningsministeriet forudsat, at der hverken ved en  

 ændring af bidragsloven eller senere sker forhøjelse af de årlige rammebeløb  

 ud over, hvad der kan tilskrives den almindelige lønudvikling, og at der ikke  

 vil ske efterregulering af de kommunale bidragsbeløb ud over ændringer, som  

 følger af pris- og lønudviklingen, samt at bidragsbeløbene udmeldes så  

 tidligt, at de kan indgå i den kommunale budgetlægning.
Kan  

 Undervisningsministeriet ikke gennem den foreslåede ændring af bidragsloven  

 sikre en sådan styring af udgifterne til de private skoler, har Kommunernes  

 Landsforening foreslået Undervisningsministeriet, at kommunernes og  

 amtskommunernes bidrag til statslige og private skoler og kurser fremover  

 fastsættes ved en årlig pris- og lønregulering af et fast takstbeløb pr.  

 elev, eventuelt med udgangspunkt i bidragsbeløbet fra 1989. Hvad angår  

 forslaget til lov om ændring af lov om friskoler og private grundskoler m.v.,  

 skal landsforeningen tilføje, at forslaget om privatskolers ret til at  

 oprette skolefritidsordninger ikke giver anledning til bemærkninger, idet det  

 fremgår af bemærkningerne til lovforslaget, at skolefritidsordningerne ikke  

 bliver tilskudsberettigede.
