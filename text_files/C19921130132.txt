 I henhold til pkt. 3.02.110 (1) b) i Detailforskrifter for Køretøjer må  

 den vandrette afstand (radius) mellem hovedboltens akse og vilkårligt punkt  

 på en sættevogns forende ikke overstige 2,04 m.
Denne bestemmelse er i overensstemmelse med bestemmelserne i Rådets  

 direktiv nr. 85/3/EØF.
Det er imidlertid oplyst over for Justitsministeriet,  

 at EF-landene administrerer bestemmelsen forskelligt.
 Justitsministeriet tillader derfor, at der ved måling af den nævnte  

 afstand kan ses bort fra presenning samt snøreøskner og lignende til  

 fastgørelse heraf.
 Det tilføjes, at spørgsmålet om ensartet administration af bestemmelsen  

 vil blive søgt afklaret i EF.
