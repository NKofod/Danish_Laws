 Et underskud i den skattepligtige almindelige indkomst, hvis  

 skatteværdi ikke har kunnet modregnes i 12% og 6%»s skatterne, skal  

 modregnes i ægtefællens almindelige indkomst, før der kan ske modregning i  

 skatteyderens egen særlige indkomst.
 A klagede for indkomståret 1987 over, at de stedlige skattemyndigheder  

 havde modregnet hans negative almindelige indkomst i hans ægtefælles  

 indkomst.
 Klageren gjorde over for Landsskatteretten gældende, at modregningen først  

 skulle foretages i hans egen særlige indkomst, før restbeløbet overførtes til  

 udligning i ægtefællens almindelige indkomst.
Efter personskatteloven § 13, stk. 1, 1. pkt., skal skatteværdien af et  

 underskud i den skattepligtige indkomst så vidt muligt modregnes i de  

 beregnede skatter efter §§ 7-8 i personskatteloven, dvs. henholdsvis 12% og  

 6%»s skatterne.
Det underskud, der ikke er modregnet efter § 13, stk. 1,  

 1. pkt., skal i størst muligt omfang fradrages i den anden ægtefælles  

 skattepligtige indkomst, jf. § 13, stk. 2. I henhold til lov om særlig  

 indkomstskat § 9, stk. 4, gælder det, at et underskud vedrørende den  

 almindelige indkomst kan fradrages i den særlige indkomst for samme  

 indkomstår.
 Af cirkulære til personskatteloven - cirkulære nr. 22 af 9. december 1986  

 - pkt. 45, fremgår det, at underskud i skattepligtig almindelig indkomst,  

 hvis skatteværdi ikke er modregnet i de beregnede 12% og 6%»s skatter  

 efter personskattelovens § 13, stk. 1, eller overført til modregning hos en  

 eventuel ægtefælle efter samme lovs § 13, stk. 2, kan fratrækkes ved  

 opgørelsen af den skattepligtiges egen og derefter eventuelt i ægtefællens  

 særlige indkomst for samme indkomstår.
 Landsskatteretten fandt, at de nævnte bestemmelser måtte forstås således,  

 at underskuddet i klagerens almindelige indkomst først skulle overføres til  

 modregning i ægtefællens indkomst, før restunderskuddet kunne fradrages i  

 klagerens egen særlige indkomst.
 Den påklagede ansættelse blev derfor stadfæstet.
 LV 1989, C 3.3.1.
