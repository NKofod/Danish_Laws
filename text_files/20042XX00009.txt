Skriftlig fremsættelse (23. februar 2005) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om forebyggende hjemmebesøg til ældre m.v. (Ændring af lovens  

 målgruppe) (Lovforslag nr.
L 34).
Lovforslaget er - bortset fra enkelte ændringer i bemærkningerne  

 til lovforslaget - en genfremsættelse af det lovforslag (L 55), som bortfaldt  

 ved udskrivning den 18. januar 2005 af valg til Folketinget.
Lovforslaget  

 blev  

 1. behandlet den 5. november 2004, men nåede ikke at blive færdigbehandlet  

 inden udskrivelsen af valget til Folketinget.
 Den gældende Lov om forebyggende hjemmebesøg  

  

 blev vedtaget i 1995. Ifølge loven skal alle borgere over 75 år have tilbud  

 om  

 mindst to forebyggende hjemmebesøg årligt.
 Med lovforslaget foreslås, at målgruppen for de forebyggende  

 hjemmebesøg differentieres, så kommunerne får mulighed for at undtage de  

 borgere fra ordningen, der modtager både personlig og praktisk hjælp efter  

 § 71 i lov om social service.
Formålet er at skabe større fleksibilitet i ordningen, således  

 at kommunerne får mulighed for at målrette indsatsen mod de borgere, der har  

 størst gavn af de forebyggende hjemmebesøg.
Kommunalbestyrelsen får dermed  

 større mulighed for selv at tilrette den forebyggende og sundhedsfremmende  

 indsats efter lokale behov og øvrige tiltag på forebyggelsesområdet.
 Med lovforslaget foretages samtidig en sproglig præcisering af  

 kommunalbestyrelsens forpligtelse til at tilbyde to årlige hjemmebesøg til  

 ældre. Ældre borgere skal have stillet tilbudet om 2 årlige hjemmebesøg til  

 rådighed, men der er ikke i lovgivningen noget specifikt krav om, at  

 kommunerne  

 skal informere de ældre om tilbudet 2 gange årligt.  

  

 Det  

 er fortsat frivilligt for den ældre, om vedkommende ønsker at tage imod  

 tilbudet.
Forslaget er en udmøntning af aftalen mellem regeringen og de  

 kommunale parter om kommunernes økonomi for 2005. Her var der enighed om at  

 forenkle reglerne om forebyggende hjemmebesøg.
Formålet var at forbedre  

 kommunernes mulighed for at målrette indsatsen mod de borgere, der har størst  

 gavn af ordningen.
 Forslaget indebærer en økonomisk lettelse for kommunerne.  

 Regeringen og KL er dog i aftalen om kommunernes økonomi for 2005 enige om,  

 at  

 det råderum, der frigøres herved, giver mulighed for forbedringer for ældre  

 med  

 større plejebehov.
 Med disse bemærkninger skal jeg indstille lovforslaget til  

 Folketingets velvillige behandling.
