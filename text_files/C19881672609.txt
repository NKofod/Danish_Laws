(Til alle folkehøjskoler,  

 landbrugsskoler, husholdningsskoler og efterskoler) I henhold til § 32 i bekendtgørelse nr. 27 af 25. januar 1984 om  

 tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler kan der inden for en bevilling, der stilles  

 til rådighed på finansloven, ydes tilskud til videre uddannelse af skolernes  

 forstandere og lærere.
I medfør af bestemmelsen fastsættes:
TILSKUDSBETINGELSER § 1  Det er en betingelse for tilskud, at - kursets formål er videre uddannelse af forstandere og lærere ved de af  

 bekendtgørelsen omfattede skoler, og at dette fremgår af kursets program  

 eller indholdsbeskrivelse, - adgangen til kurset ikke er betinget af medlemskab af en bestemt  

 organisation eller forening eller ansættelse på en bestemt skole, - et flertal af deltagerne er ansat som forstandere eller lærere ved  

 omhandlede skoler, - kurset omfatter mindst 12 undervisningstimer eller 12 timer med en  

 kombination af undervisning, foredrag og gruppedrøftelser, og kurset er  

 fordelt over mindst 2 kursusdage, - en kursusdag normalt omfatter højst 8 timers undervisning, foredrag  

 eller gruppedrøftelser, - der er mindst 30 deltagere ved foredrag og mindst 10 deltagere i hver  

 henholdsvis undervisningstime og gruppedrøftelse.
TILSKUDDETS AFGRÆNSNING OG BEREGNING § 2  Tilskud kan ydes til hel eller delvis dækning af  

 følgende udgifter:
Stk. 2. Inden for rammerne af den givne finanslovsbevilling fastsætter  

 Undervisningsministeriet tilskuddet efter de satser, som er anført i bilag  

 til dette cirkulære.
Til kurser med behov for leje af teknisk avanceret  

 udstyr, f.eks. edb-terminaler, eller udstyr til foto- og videoundervisning  

 kan der efter ansøgning i hvert enkelt tilfælde ydes et tilskud til hel eller  

 delvis dækning af dokumenterede lejeudgifter.
Forskud på statstilskud kan  

 udbetales aconto.
FREMGANGSMÅDEN VED ANSØGNING § 3  Ansøgning om tilskud indsendes på særligt skema  

 til Direktoratet for Folkeoplysning, Frie Grundskoler m.v., 2. kontor,  

 Vestergade 29-31, 1456 København K, inden den 1. marts.
Skema kan rekvireres  

 i direktoratet.
BERETNING OG REGNSKABSAFLÆGGELSE § 4  Beretning om kursets afvikling skal sammen med  

 kursusregnskab med tilhørende bilag sendes til direktoratet senest en måned  

 efter kursets eller den samlede kursusplans afslutning.
Rapporten skal indeholde oplysning om - antal deltagere, der gennemførte kurset, - anvendte timer til foredrag, undervisning og gruppedrøftelser, - eventuelle programændringer i forhold til det annoncerede program.
Stk. 2. Beretning og kursusregnskab skal attesteres og underskrives af  

 kursusleder og kursusarrangør.
Eventuelt for meget udbetalt forskud skal  

 tilbagebetales til direktoratet samtidig med indsendelsen af  

 kursusregnskabet.
IKRAFTTRÆDELSE § 5  Cirkulæret, der erstatter cirkulærer af 14.  

 februar 1978 og 9. juni 1987 om statstilskud til kurser til fortsat  

 uddannelse af forstandere og lærere ved folkehøjskoler, landbrugsskoler,  

 husholdningsskoler og efterskoler, anvendes på kursusvirksomhed afholdt efter  

 1. januar 1988.
UNDERVISNINGSMINISTERIET, Direktoratet for Folkeoplysning, Frie Grundskoler m.v., den 20. januar  

 1988.
 P.d.v.
