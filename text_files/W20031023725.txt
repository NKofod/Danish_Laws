Landsskatteretskendelse af 23. september 2003 vedr. fradrag  

 for moms for monteringsarbejde udført i Sverige Selskabet As klage skyldes, at selskabet ikke er anset for  

 berettiget til fradrag for moms vedrørende monteringsarbejde udført i  

 Sverige,  

 jf. momslovens § 17, stk. 1, nr. 3.
Landsskatterettens  

 afgørelse Landsskatteretten stadfæster regionens afgørelse.
Sagens oplysninger Selskabet er momsregistreret vedrørende engroshandel med  

 stål og stålkonstruktioner, samt ingeniørvirksomhed indenfor samme.
I 2001 indgik selskabet en aftale med B A/S om levering af  

 platforme til C, Sverige samt montering/installering af samme.  

 Montering/installation  

 af platformene blev udført af en underleverandør, D ApS.
Underleverandøren  

 har  

 faktureret ydelserne til selskabet med tillæg af dansk moms.
Den hermed af  

 selskabet betalte moms er angivet som indgående moms i dets momsangivelser.
Selskabet har oplyst, at dets underleverandør er gået  

 konkurs.
Selskabet har anmeldt sit krav i boet, men kan ikke forvente nogen  

 udbetaling.
ToldSkats afgørelse Regionen har ikke anset selskabet for berettiget til fradrag  

 for den af underleverandøren tilfakturerede moms på i alt 139.140 kr.
Det er  

 som begrundelse anført, at det af underleverandøren udførte arbejde er  

 omfattet  

 af bestemmelsen i momslovens § 17, stk. 1, nr. 3, om arbejde på  

 løsøregenstande, hvorefter leveringsstedet ikke er her i landet, når ydelsen  

 faktisk præsteres i udlandet.
Ifølge momslovens § 37, stk. 1, har en  

 virksomhed  

 fradragsret for indgående afgift vedrørende virksomhedens indkøb af varer og  

 ydelser, der efter loven retmæssigt er pålagt moms.
Da underleverandøren ikke  

 fakturerer sine ydelser til en momsregistreret aftager i Sverige, jf. lovens  

 §  

 17, stk. 2, er virksomheden registreringspligtig i Sverige, og har således  

 uretmæssigt udfaktureret ydelserne til selskabet med tillæg af dansk moms.  

 Virksomheder der modtager fakturaer med moms, som rettelig burde være  

 eksklusiv  

 moms, kan ikke foretage fradrag herfor, jf.
Told- og Skattestyrelsens  

 afgørelser offentliggjort i TfS 1998.772 og TfS 1998.798.
Regionen har til Landsskatteretten afgivet udtalelse, hvori  

 det er anført, at i tilfælde, hvor leveringsstedet efter § 17, stk. 1, er her  

 i  

 landet, gives der efter § 17, stk. 2, 1. pkt., mulighed for at flytte  

 leveringsstedet til et andet land, såfremt aftageren af ydelsen er  

 registreret  

 i et andet EU-land, og varen forsendes eller transporteres til udlandet.  

 Bestemmelserne i § 17, stk. 2, 1. pkt., vedrører alene tilfælde, hvor  

 leveringsstedet efter § 17, stk. 1, er Danmark, og vil derfor hverken direkte  

 eller modsætningsvis kunne bringes i anvendelse for det i denne sag  

 omhandlede  

 monteringsarbejde.
I tilfælde, hvor leveringsstedet efter § 17, stk. 1, er et  

 andet EU-land, kan leveringsstedet flyttes til Danmark, såfremt aftageren af  

 ydelsen er registreret her, og varen forsendes eller transporteres ud af det  

 pågældende EU-land, jf. § 17, stk. 2, 2. pkt.
Disse regler kan ej heller  

 anvendes, da varerne ikke efterfølgende bliver udført af Sverige.  

 Leveringsstedet for de omhandlede monteringsydelser forbliver derfor Sverige  

 efter reglerne i § 17, stk. 1.
Klagerens påstand og  

 argumenter Repræsentanten har fremsat påstand om, at selskabet er  

 berettiget til fradrag for den fra underleverandøren tilfakturerede moms.
Den tilfakturerede moms, som af selskabet er betalt, er  

 fradragsberettiget i henhold til momslovens § 37, stk. 1. Den af regionen  

 foretagne fortolkning af momslovens § 17 er ikke korrekt.
Det følger af  

 momslovens § 15, at leveringsstedet for ydelser er her i landet, når ydelsen  

 leveres af en afgiftspligtig person, der her har etableret enten stedet for  

 sin  

 økonomiske virksomhed eller et fast forretningssted, hvorfra ydelsen leveres,  

 eller i mangel heraf bopæl eller sædvanlig opholdssted her, jf. dog stk. 2 og  

 §§ 16  21. Momslovens § 17 omhandler herefter leveringsstedet for  

 arbejde  

 udført på løsøregenstande.
Det fremgår heraf, at leveringsstedet for arbejde  

 udført på løsøregenstande er her i landet, når ydelsen faktisk præsteres her,  

 og ikke her i landet, når ydelsen faktisk præsteres i udlandet. § 17, stk. 1,  

 nr. 3, anfører dog en henvisning til stk. 2, hvoraf følger, at  

 leveringsstedet  

 for arbejde udført på løsøregenstande ikke er her i landet, når aftageren af  

 ydelsen er momsregistreret i et andet EU-land, og varerne forsendes eller  

 transporteres til udlandet.
Som det fremgår af § 17, stk. 2, er  

 leveringsstedet  

 for arbejde udført på løsøregenstande ikke har i landet, når aftageren af  

 ydelsen er momsregistreret i et andet EU-land.
Der kan sluttes modsætningsvis  

 fra bestemmelsen, jf.
Momsloven med Kommentarer af 1996, side 276, 2. sidste  

 afsnit.
Dette indebærer, at hvis aftageren af ydelsen ikke er momsregistreret  

 i  

 et andet land, men derimod momsregistreret i Danmark, er leveringsstedet  

 netop  

 Danmark.
Det følger således af § 17, stk. 2, at leveringsstedet for den  

 omhandlede ydelse er her i landet. Aftageren, som anført i § 17,  

 stk. 2, er i  

 denne forbindelse selskabet.
Aftale om levering af ydelserne er indgået  

 mellem  

 selskabet og underleverandøren.
Underleverandøren leverer ydelserne,  

 hvorefter  

 aftageren er selskabet, ligesom fakturaerne er udstedt til aftageren.
Den af  

 regionen påberåbte afgørelse refereret i TfS 1998.798 vedrørte momslovens §  

 16,  

 og kan derfor ikke finde analog anvendelse i denne sag.
Den af regionen anlagte fortolkning, vil i nærværende sag  

 føre til et urimeligt resultat.
Selskabet havde ingen anledning til at  

 antage,  

 at man ikke skulle betale den på fakturaerne pålagt danske moms.
Endvidere  

 resulterer underleverandørens konkurs i, at selskabet reelt kommer til at  

 betale momsen uden mulighed for fradrag herfor.
Landsskatterettens  

 bemærkninger og begrundelse I henhold til momslovens § 37, stk. 1, kan momsregistrerede  

 virksomheder ved opgørelsen af afgiftstilsvaret som indgående afgift fradrage  

 afgiften efter denne lov for dens indkøb m.v. af varer og ydelser, der  

 udelukkende anvendes til brug for virksomhedens leverancer, som ikke er  

 fritaget for afgift efter § 13, herunder leverancer udført i udlandet.  

 Endvidere fremgår af momslovens § 4, stk. 1, at der betales afgift af varer  

 og  

 ydelser, der leveres mod vederlag her i landet.
 Følgende fremgår af momslovens § 17:
 Leveringsstedet for følgende ydelser er her i landet, når  

 ydelsen faktisk præsteres her, og ikke her i landet, når ydelsen faktisk  

 præsteres i udlandet:
( ) 3) Arbejde udført på løsøregenstande, jf. dog stk. 2.
stk. 2. Leveringsstedet for sagkyndig vurdering af  

 løsøregenstande samt arbejde udført på løsøregenstande er ikke her i landet,  

 når aftageren af ydelsen er registreret for merværdiafgift i et andet EU-land  

 og varerne forsendes eller transporteres til udlandet.
Leveringsstedet er dog  

 her i landet, når ydelsen præsteres i et andet EU-land og varen forsendes  

 eller  

 transporteres ud af det pågældende EU-land, når aftageren af ydelsen er  

 registreret her. Bestemmelsen implementerer artikel 9, stk. 2, litra c, og  

 artikel 28b, punkt F, i 6. momsdirektiv.
I henhold til artikel 9, stk. 2,  

 litra  

 c, fastlægges leveringsstedet for tjenesteydelser i forbindelse med arbejde  

 udført på løsøregenstande til det sted, hvor disse tjenesteydelser faktisk  

 udføres.
Følgende fremgår af artikel 28b, punkt F:
 Uanset artikel 9, stk. 2, litra c), anses leveringsstedet  

 for tjenesteydelser vedrørende sagkyndig vurdering af eller arbejde udført på  

 løsøregenstande, som udføres for aftagere, der er momsregistrerede i en anden  

 medlemsstat end den, ydelsen rent faktisk udføres i, for at ligge i den  

 medlemsstat, som har tildelt aftageren det momsregistreringsnummer, hvorunder  

 ydelsen blev udført.
Denne undtagelse finder ikke anvendelse, når goderne ikke  

 sendes eller transporteres uden for den medlemsstat, ydelserne rent faktisk  

 blev udført i. De fra underleverandøren til selskabet fakturerede ydelser  

 vedrører montering af nogle af selskabet leverede platforme i Sverige.
Da  

 ydelsen ikke er præsteret her i landet, er leveringsstedet i medfør af  

 momslovens § 17, stk. 1, nr. 3, derfor ikke her i landet.
Det bemærkes, at  

 bestemmelsen i momslovens § 17, stk. 2, ikke kan finde anvendelse i det  

 omhandlede tilfælde, hvor leveringsstedet i henhold til lovens § 17, stk. 1,  

 ikke er her i landet.
Den af underleverandøren til selskabet udstedte faktura  

 er således med urette pålagt dansk moms, jf. momslovens § 4, stk. 1.
 EF-domstolen har i sagen C-342/87  Genius Holding  udtalt,  

 at udøvelsen af den fradragsret, der er fastsat i 6. momsdirektiv, ikke  

 omfatter den afgift, der udelukkende skyldes, fordi den er anført på  

 fakturaen.  

 Selskabet er derfor med rette ikke anset for berettiget til fradrag for  

 købsmoms i medfør af momslovens § 37 vedrørende den omhandlede  

 monteringsydelse.
