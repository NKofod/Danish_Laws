§ 1 I henhold til § 60, stk. 4, i lov om arbejdsløshedsforsikring m.v., jf  

 lovbekendtgørelse nr. 16 af 11. januar 1994, som senest ændret ved lov nr.  

 417 af 1. juni 1994, fastsættes efter forhandling med Landsarbejdsrådet  

 følgende i Direktoratet for Arbejdsløshedsforsikringens bekendtgørelse nr.  

 825 af 14. oktober 1993 om udbetaling af supplerende dagpenge, senest ændret  

 ved bekendtgørelse nr. 1163 af 23. december 1993:
1. Som ny bestemmelse indsættes efter § 5:» § 5 a.  Et medlem, der modtager dagpenge i delperiode  

 1 (arbejdsløshedsforsikringslovens § 55, stk. 1), og som er berettiget til at  

 oppebære supplerende dagpenge efter den 18. juli 1994, er indtil udgangen af  

 1995 ikke omfattet af tidsbegrænsningen i § 5, stk. 1, hvis medlemmet i de 65  

 uger, der ligger forud for den 4. april 1994 har modtaget dagpenge eller  

 feriedagpenge i et omfang, der sammenlagt svarer til 30 uger.
 Stk. 2.  For medlemmer i delperiode 1, indgår uger efter  

 den 18. juli 1994, hvori der er arbejdet 8 timer eller herunder, ikke i  

 opgørelsen efter § 5, stk. 1.
§ 2 Bekendtgørelsen træder i kraft den 18. juli 1994.
