(til amterne og Københavns  

 overpræsidium) Hermed følger eksemplarer af lov nr. 174 af 30. april 1969 om  

 stempelafgift og eksemplarer af finansministeriets bekendtgørelse nr. 368 af  

 11. juli 1969 og skattedepartementets cirkulære nr. 145 af 15. juli 1969 til  

 de anholdelsespligtige myndigheder.
Nærværende cirkulære indeholder regler om, hvorledes stempelmyndighederne  

 skal praktisere de nye regler, som træder i kraft den 1. oktober 1969. Kort  

 før dette tidspunkt påtænkes udgivet en kortfattet vejledning om  

 stempeltakster og om fremgangsmåden ved stempling til brug for de  

 afgiftspligtige.
Eksemplarer af vejledningen vil blive sendt til  

 stempelmyndighederne og de anholdelsespligtige myndigheder til orientering.
 Cirkulæret er inddelt således:
 KAPITEL 1. OVERSIGT OVER ÆNDRINGER I FORHOLD TIL GÆLDENDE LOVGIVNING SIDE  

 1-3.
 Almindelige bestemmelser (§§ 1-3).
 De enkelte stempelpligtige dokumenter (§§ 4-6).
 Fritagelser for stempelafgift (§§ 7-10).
 KAPITEL 2. OM STEMPELLOVENS AFSNIT I (ALMINDELIGE BESTEMMELSER) SIDE 3-8.
 Stempelpligten (§§ 11-14).
 Stempelafgiftens beregning (§§ 15-17).
 Stempelmyndighedernes opgaver (§§8-29).
 KAPITEL 3. OM STEMPELLOVENS AFSNIT II(DE ENKELTE STEMPELPLIGTIGE  

 DOKUMENTER) SIDE 8-11.
 Dokumenter om overdragelse af fast ejendom (§§ 30-32).
 Dokumenter om selskabsforhold (§§ 33-35).
 Gældsbreve og dokumenter om sikkerhedstillelse (§§ 36-38).
 Dokumenter om familie- og arveforhold (§§ 39-41).
 KAPITEL 4. STRAFBESTEMMELSER SIDE 11-12.
 OVERSIGT OVER ÆNDRINGER I FORHOLD TIL DEN  

 HIDTIL GÆLDENDE LOVGIVNING.
 ALMINDELIGE BESTEMMELSER.
§ 1.  Efter den nye stempellovs § 90, stk. 2, ophæves  

 tinglysningsafgiften, skibsregistreringsafgiften og afgiften ved registrering  

 af rettigheder over luftfartøjer.
For dokumenter, som tinglyses eller  

 registreres, bliver der herefter kun tale om een afgift, stempelafgift.
Også  

 tinglysning eller registrering af påtegninger om ændringer (f.eks.  

 rykningspåtegninger) bliver, ligesom aflysning eller slettelse af registret,  

 afgiftsfri.
 § 2.  Den hidtil gældende stempellovs bødesystem,  

 hvorefter der ifaldes en bøde på fem gange det manglende stempel, medmindre  

 stempelmyndigheden nedsætter eller fritager, afløses af bøderegler svarende  

 til de almindelige regler om bødestraf for overtrædelser af afgiftslove, jfr.  

 den nye lovs §§ 88-89.
 § 3.  Som de vigtigste ændringer i de almindelige  

 bestemmelser angående stempelpligten må i øvrigt nævnes:
 1. Ved stempelberegningen, bortset fra  

 forsikringsdokumenter og lodsedler, skal afgiftsbeløbet afrundes nedad til  

 nærmeste hele kronebeløb, jfr. lovens § 12.
 2. Stemplingsfristen er 4 uger fra stempelpligtens  

 indtræden (normalt dokumentets oprettelsesdato),. jfr. lovens § 20, stk. 3.
 3. Der oprettes stempelmærkeforhandlinger på samtlige  

 tinglysningskontorer og ved skibsregistret i København, jfr. lovens § 22 og  

 bekendtgørelsens § 4.
 4. Kredsen af anholdelsespligtige myndigheder er  

 væsentlig begrænset, jfr. lovens § 32.
 5. De under pkt. 3 nævnte forhandlere kan i visse  

 tilfælde stemple efter udløbet af stempelingsfristen, jfr. lovens § 33, stk.  

 6, og de anholdelsespligtige myndigheder kan stemple, når blot dokumentet er  

 kommet myndigheden i hænde inden fristens udløb, jfr. lovens § 33, stk. 2,  

 sammenholdt med stk. 1, nr. 3.
 DE ENKELTE STEMPELPLIGTIGE DOKUMENTER.
§ 4.  En række bestemmelser om stempelpligt for  

 forskellige dokumenter er ikke opretholdt.
Dette gælder den hidtidige  

 stempellovs § 60  (arveforskuds- og arveafkaldsbeviser), § 63,  stk. 2, (visse arvefæstekontrakter og -breve), § 65  (visse dokumenter om len, stamhuse og  

 fideikommisser), § 73  (mæglerslutsedler), § 74  (opslagsbeviser), § 76  (visse fæstekontrakter m.v.), §§ 79-80 (certepartier, lejekontrakter om skib og løsøre), § 82  (fuldmagter), § 83  (forvaringskontrakter), § 88  (særskilte beviser for andel i interessentskab), § 90,  stk. 3, 2. pkt. (forpligtelseserklæringer, som  

 ikke kan henføres til gældsbreve eller andre dokumenter), § 109,  stk. 1, (erklæringer og afkald -  

 »deklarationer«-), §§ 119-120 (næringsbeviser), § 121  (ansøgninger), §§ 122-124 (bevillinger, attester, målebreve m.v.), §§ 125-131 (dokumenter vedrørende retsplejen), § 132  (visse protokoller).
 Stk. 2.  Bestemmelsen i den nye lovs § 1, jfr. § 9, set  

 i sammenhæng med bortfaldet af den hidtil gældende lovs § 90, stk. 3, 2.  

 pkt., og § 109, stk. 1, betyder, at der ikke er stempelpligt for andre  

 dokumenter end dem, der nævnes i den nye lovs §§ 34-76, og for dokumenter,  

 der indholdsmæssigt må sidestilles med disse.
§ 5.  Reglen i den hidtil gældende stempellovs § 13,  

 hvorefter det stempelpligtige beløb skal svare til ydelsens værdi, er ikke  

 opretholdt.
Efter den nye lov beregnes stempel altid af vederlaget (bortset  

 fra overdragelse af fast ejendom, hvor ejendomsværdien er undergrænsen) eller  

 pålydende, og dokumenter om gaveoverdragelser (bortset fra gaveskøder) er  

 således stempelfri.
 § 6.  Afgiftssatserne er ændret for næsten alle  

 dokumenters vedkommende:
 Skøder på fast ejendom: 8 promille.
 Skibsskøder: 4 promille.
 Købekontrakter om løsøre m.v.: 1 promille.
 Lejekontrakter: 1 pct. af årslejen.
 Servitutdokumenter: mindst 25 kr.
 Entreprisekontrakter: 1 promille.
 Arbejdskontrakter: 1 promille af det årlige vederlag.
 Stiftelsesoverenskomster for aktieselskaber m.v.: mindst 50 kr.
 Aktier: 2 pct. (uændret).
 Gældsbreve: 3 promille.
 Håndpantedeklarationer: 3 promille.
 Kautioner: 3 promille.
 Pantebreve med underpant: 1/2 pct.
 Veksler: 1 kr. pr. 1.000 kr. pålydende.
 Livsforsikringspolicer: 1,50 kr. pr. 5.000 kr. forsikringssum.
 Skadesforsikringspolicer: 25 øre pr. 5.000 kr. forsikringssum eller 12  

 pct. af årspræmien.
 Genforsikringskontrakter: 50 kr.
 Lodsedler i klasselotteriet: 4 kr. pr. hellod (uændret).
 Lodsedler i Vare- og Industrilotteriet: 60 øre (uændret).
 Lodsedler i Landbrugslotteriet: 60 øre (uændret).
 Andre lodsedler: stempelfri.
 Ægtepagter: mindst 15 kr.
 Separations- og skilsmissedokumenter: stempelfri.
 Testementer: 25 kr.
 Udlægsdokumenter: stempelfri.
Stk. 2.  Den hidtil gældende stempellovs regel om  

 forhøjelse til det dobbelte af skødestemplet, når erhververen er et selskab,  

 en forening eller en institution, er ikke opretholdt.
Efter den nye lov er  

 skødestemplet således altid 8 promille.
 FRITAGELSER FOR STEMPELAFGIFT:
 § 7.  Den hidtil gældende stempellovs § 143, stk. 1,  

 3. pkt., om fast stempel (1 kr.) for håndpantsikrede lånekontrakter i  

 pengeinstitutter er afløst af den nye lovs § 62, stk. 3, hvorefter  

 håndpantsikrede lånekontrakter i pengeinstitutter til finansiering af  

 byggearbejder vedrørende fast ejendom i visse tilfælde er stempelfri, jfr.  

 også bekendtgørelsens § 16.
 § 8.  Fritagelsesbestemmelserne i den hidtil gældende  

 stempellovs § 144, stk. 1-3, om dokumenter mellem visse foreninger og deres  

 medlemmer, § 144, stk. 4, om skøder og pantebreve i det sociale byggeri og §  

 147 om visse livsforsikringspolicer m.v. er ikke opretholdt.
 § 9.  Fritagelsesbestemmelser i den øvrige lovgivning  

 bortfalder den 3§ marts 1970, jfr. den nye stempellovs § 90, stk. 3. De  

 vigtigste fritagelsesbestemmelser, som herefter bortfalder, er:
§ § 47 i statshusmandsloven, 2. § 27 i lov om opførelse af arbejderboliger på  

 landet, 3. § 6 i grundforbedringsloven, 4. § 8 i jordfordelingsloven og 5. § 7 i lov om fortrinsret i høsten  

 (»høstpantebreve«).
 Stk. 2.  En række andre stempelfritagelser er dog  

 opretholdt, jfr. opregningen i lovens § 90, stk. 3.
 § 10.  I den nye stempellovs § 87 er der givet  

 finansministeren bemyndigelse til at fritage for stempel af dokumenter, der  

 oprettes i anledning af fusion af aktieselskaber m.v.
 OM STEMPELLOVENS AFSNIT I (ALMINDELIGE  

 BESTEMMELSER).
 STEMPELPLIGTEN.
§ 1§ Efter hovedreglen i lovens § 2 indtræder stempelpligten for et  

 dokument på den dag, hvor dokumentet forsynes med underskrift, eventuelt den  

 første underskrift.
Hvis ikke andet fremgår af dokumentet eller er oplyst i  

 øvrigt, regnes med den dato, som dokumentet angiver sig oprettet  

 (underskrevet).
 Stk. 2.  Undtagelser fra hovedreglen er optaget i lovens  

 § 4, stk. 2, § 6, § 34, stk. 4-6, § 39, stk. 2 og stk. 3, § 40, stk. 1, og §  

 58.
 § 12.  Om dokumenter, der oprettes i udlandet eller af  

 udlændinge, indeholder lovens § 3 følgende hovedregel:
 § Hvis ingen af parterne i det retsforhold, som dokumentet vedrører, er  

 hjemmehørende her i landet, er dokumentet ikke stempelpligtigt.
 2. Hvis en eller flere, men ikke alle parter er  

 hjemmehørende her i landet, er dokumentet kun stempelpligtigt, når en af  

 parterne (lige meget hvem) har underskrevet her.
 Stk. 2.  I lovens § 4 er opregnet en række undtagelser  

 fra hovedreglen.
Stk. 3.  Ifølge lovens § 92 gælder den ikke for Færøerne  

 og Grønland.
Dette betyder i overensstemmelse med praksis, at hvor loven  

 anvender udtrykket »her i landet«, omfatter dette udtryk ikke  

 Færøerne og Grønland.
§ 13.  Efter lovens § 6 er protokoller ligestillet med  

 dokumenter, således at der indtræder stempelpligt, hvis en aftale optages i  

 en protokol.
Normalt indeholder generalforsamlings- og bestyrelsesprotokoller  

 ikke aftaler mellem flere parter i et retsforhold, men alene vedkommende  

 selskabs eller forenings interne beslutninger, som ikke bliver  

 stempelpligtige, selv om de nedskrives.
Undertiden indgås der imidlertid  

 aftale med trediemand (for eksempel en aftale i et bestyrelsesmøde mellem  

 bestyrelsen og den administrerende direktør om hans løn- og  

 ansættelsesvilkår), og i sådanne tilfælde betragtes den skriftlige fiksering  

 af aftalen i protokollen som et dokument i stempelmæssig henseende.
 Stk. 2.  Bestemmelsen i bekendtgørelsens § 2, stk. 3, om  

 stempling (anbringelse af stempelmærkerne) enten ved det pågældende afsnit i  

 protokollen eller på en udskrift af protokollen anvendes tilsvarende, når  

 stempling sker ved en stempelmyndigheds afgørelse.
§ 14.  I lovens § 10, stk. 2, er optaget regler om  

 stempling af dokumenter om ændring af tidligere dokumenter, hvad enten  

 ændringen sker ved en påtegning på det oprindelige dokument eller ved  

 oprettelse af nyt dokument.
Stempelfrihed eller stempling alene med  

 forskelsstempel forudsætter, at retsforholdet har bevaret sin identitet, både  

 for så vidt angår parterne og indholdet.
For eksempel vil en påtegning på en  

 arbejdskontrakt om, at en ny arbejdsgiver, der har overtaget virksomheden,  

 indtræder i kontrakten, skulle stemples som en ny arbejdskontrakt.
En  

 påtegning på en lejekontrakt angående en fast ejendom, om at lejeren køber  

 ejendommen, skal stemples som skøde uden fradrag af det anvendte  

 lejestempel.Derimod antages det i praksis, at påtegninger på pantebreve om  

 rykning, ændring i rente- eller opsigelsesvilkår, om relaksation eller om  

 inddragelse af nyt pant ikke ændrer identiteten, og sådanne påtegninger skal  

 derfor ikke stemples.
Det er også en forudsætning for anvendelsen af § 10,  

 stk. 2, at det oprindelige retsforhold efter sit eget indhold stadig er i  

 kraft.
En påtegning på en lejekontrakt, om at lejemålet fortsætter  

 (genoptages), må derfor stemples som ny lejekontrakt, hvis den oprettes efter  

 udløbet af det tidsrum, som den oprindelige kontrakt angik.
 Stk. 2.  Undtagelser fra kravet om identitet er optaget  

 i lovens § 48, stk. 1, jfr. § 73, stk. 3, nr 4, om ny ejers indtræden i  

 bestående lejemål og i § 62, stk. 1, nr. 3, om overførsel af lån i kredit- og  

 hypotekforeninger m.v. fra en serie eller afdeling til en anden.
 STEMPELAFGIFTENS BEREGNING.
 § 15: Bestemmelsen i lovens § 12 om, at der ved beregningen af afgiften  

 skal afrundes nedad til nærmeste hele kronebeløb, medfører, at dokumenter,  

 hvor det procentuelt udregnede beløb bliver mindre end 1 kr., er stempelfri.
§ 16.  Hvis værdien af de ydelser, hvoraf stemplet  

 skal beregnes, ikke fremgår umiddelbart af dokumentet, skal parterne foretage  

 en skønsmæssig værdiangivelse, jfr. lovens § 16, og anføre den skønnede værdi  

 i dokumentet.
Det samme gælder ved dokumenter om overdragelse af fast  

 ejendom, jfr. lovens § 34, stk. 2. Mangler værdiangivelsen, må  

 stempelmyndigheden rette henvendelse til parterne, eventuelt en af parterne,  

 for at få erklæringen, hvis resultat så kan anføres af stempelmyndigheden ved  

 påtegning på dokumentet.
 Stk. 2.  På samme måde forholdes, hvis parternes  

 oprindelige værdiangivelse efter stempelmyndighedens skøn er for lav, eller  

 hvis parterne har angivet forskellige værdier.
 Stk. 3.  Fremkommer der herefter ikke en værdiangivelse,  

 som stempelmyndigheden kan godtage, skal værdien fastsættes af vurderingsmænd  

 udmeldt af underretten, jfr. lovens § 16, stk. 2. Denne vurdering kan ikke  

 påklages.
 § 17.  Reglerne i stempellovens § 18 om beregningen af  

 det stempelpligtige vederlag, når der er tale om periodiske ydelser på  

 ubestemt tid, fører til, at den årlige ydelse som hovedregel skal ganges med  

 10. Som undtagelser gælder:
 1. Hvis ydelsen er tilsagt for bestandig, ganges med  

 25.
 2. Hvis ydelsen er tilsagt for levetiden for en eller  

 flere endnu ikke fødte personer, ganges med 25.
 3. Hvis ydelsen er tilsagt for flere personers  

 levetid, ganges med 15.
4. Hvis parterne har valgt at kapitalisere ydelsen  

 efter statsanstaltens beregning, hvad de kan gøre, når ydelserne er tilsagt  

 for en eller flere personers levetid, jfr. lovens § 18, stk. 3, ganges med  

 den beregnede kapitaliseringsfaktor.
Som det fremgår af bekendtgørelsens §  

 15, vil de i finansministeriets bekendtgørelser om tabeller til fastsættelse  

 af brugs- eller indtægtsnydelser ved beregning af arve- og gaveafgift som  

 regel skulle anvendes i disse tilfælde.
 Stk. 2.  Reglerne i lovens §§ 18 og 19 anvendes ikke ved  

 stempelberegningen for lejekontrakter (lovens § 46), arbejdskontrakter (51)  

 og forsikringspolicer (§§ 65-70), selv om der i disse kontrakter ofte er tale  

 om periodiske ydelser.
 STEMPELMYNDIGHEDERNES OPGAVER.
 § 18.  Stempelmyndighederne fastsætter stempelafgiften  

 for dokumenter, som indsendes med anmodning om afgiftsfastsættelse, jfr.  

 bekendtgørelsens 1. De skal endvidere på begæring yde parterne fornøden  

 vejledning ved afgiftsberegningen, hvor stemplingen foretages efter reglerne  

 i bekendtgørelsens kapitel 2.
 § 19.  Stempelmyndighederne fastsætter stempelafgiften  

 for dokumenter, som indsendes af de anholdelsespligtige myndigheder, jfr.  

 lovens §§ 32-33; og foranlediger strafansvar efter reglerne i lovens §§ 88-89  

 gjort gældende, jfr. nedenfor i kapitel 4.
 Stk. 2.  Når en genpart af et dokument indsendes af en  

 anholdelssespligtig myndighed, indkræver stempelmyndigheden  

 originaleksemplaret hos den, der er i besiddelse af det, og fastsætter  

 afgiften for dette.
 Stk. 3.  Har en par i et stempelpligtigt dokument  

 indsendt en genpart af dokumentet til stempelmyndigheden eller givet  

 myndigheden oplysning om dokumentets oprettelse, jfr. lovens § 20, stk. 1. og  

 § 31, stk. 2, indkræver stempelmyndigheden originaleksemplaret hos den, der  

 er i besiddelse af det, og fastsætter om fornødent afgiften for dette.
 Stk. 4.  Har stempelmyndigheden fået et dokument i  

 hænde, som - fordi det slutter sig til et andet dokument - ikke er stemplet  

 eller er stemplet med nedsat afgift, indkræver myndigheden det andet dokument  

 hos den, der er i besikkelse af det, og fastsætter om fornødent afgiften for  

 dette.
Stk. 5.  Hvis det af genparten fremgår, at  

 originaleksemplaret er tilstrækkeligt stemplet, finder stk. 2-3 kun  

 anvendelse, når der er grund til at betvivle oplysningens rigtighed.
Det  

 samme gælder reglen i stk. 4, hvis det af dokumentet fremgår, at det andet  

 dokument er tilstrækkeligt stemplet.
 Stk. 6.  Hvis en stempelmyndighed i øvrigt bliver  

 bekendt med, at et stempelpligtigt dokument ikke er stemplet inden  

 stemplingsfristens udløb eller er stemplet for lavt, indkræver myndigheden  

 dokumentet hos den, der er i besiddelse af det, og fastsætter afgiften.
Stk. 7.  Når den, der efter stk. 2-4 har fået pålæg om  

 at indsende et dokument til stempelmyndigheden, ikke indsender dette inden  

 den fastsatte frist, kan stempelmyndigheden pålægge ham daglige bøder, indtil  

 dokumentet fremkommer.
Bøderne bør normalt ikke fastsættes højere end 20 kr.  

 om dagen.
 3 20. Ved afgiftsfastsættelsen kan stempelmyndigheden pålægge parterne at  

 fremkomme med de oplysninger, som er nødvendige for beregningen af afgiften.  

 Fremkommer oplysningerne ikke inden den fastsatte frist, kan myndigheden  

 pålægge den pågældende daglige bøder, jfr. § 19, stk. 7. Bøder vil således  

 blandt andet kunne anvendes, når dokumentet mangler den i lovens § 18, stk.  

 4, krævede værdiberegning, eller den i § 45 og § 73, stk. 2, krævede  

 oplysning om anpartsforholdet, og oplysningen ikke fremkommer efter pålæg.
Stk. 2.  Hvis de i lovens § 16 eller § 34, stk. 2,  

 krævede værdiangivelser mangler, gås der frem efter de foran i § 16 optagne  

 regler.
I disse tilfælde bliver der således ikke tale om pålæg af daglige  

 bøder.
 Stk. 3.  Med hensyn til spørgsmålet om, hvilken  

 stempelmyndighed der skal foretage afgiftsfastsættelsen, gælder reglen i  

 bekendtgørelsens § 1, stk. 2.
§ 2§ Når stempelmyndigheden har fastsat afgiften for et dokument, forsynes  

 det med sålydende påtegning: »Stempelafgift .... kr.« eller:  

 »Yderligere stempelafgift .... kr.«.
Påtegningen, der underskrives  

 af myndigheden og dateres, anbringes så vidt muligt øverst på dokumentets  

 første tekstside.
 Stk. 2.  Dokumentet sendes derefter til vedkommende  

 amtstue eller antsskatteinspektoratet med ordre om at modtage og om fornødent  

 inddrive det fastsatte afgiftsbeløb.
Stk. 3.  Samtidig gives der skriftlig meddelelse til den  

 part, der har indsendt dokumentet, eller for hvem dokumentet er anholdt.
I  

 meddelelsen gives en kort beskrivelse af dokumentet og afgiftsberegningen, og  

 det pålægges modtageren at betale afgiften inden 4 uger til amtstuen  

 (amtsskatteinspektoratet), fra hvilken myndighed dokumentet derefter vil  

 blive udleveret til den pågældende eller tilbagesendt til den myndighed, der  

 har anholdt dokumentet.
Endelig gøres modtageren bekendt med klageadgangen,  

 jfr. lovens § 26.
Stk. 4.  Stempelmyndigheden må ikke modtage afgiftsbeløb  

 eller afgive dokumentet til parterne.
Dokumentet kan dog mod kvittering  

 udlånes til en part eller dennes fuldmægtig for en nærmere bestemt kortere  

 tid, når særlige omstændigheder taler herfor, og afgiften endnu ikke er  

 fastsat.
 Stk. 5.  Kan den, der har fået afgiften pålagt efter  

 stk. 3, ikke betale, giver amtstuen (amtsskatteinspektoratet)  

 stempelmyndigheden underretning herom, og myndigheden giver herefter  

 meddelelse om afgiftspålæg som nævnt i stk. 3 til en anden af parterne i det  

 retsforhold, dokumentet vedrører, jfr. lovens § 31, stk. 1, eller eventuelt  

 til den senere modtager m.v. af dokumentet, jfr. § 31, stk. 2.
 § 22.  Indgives der klage over en stempelmyndigheds  

 afgørelse inden 4 uger efter, at den pågældende har modtaget meddelelse som  

 nævnt foran i § 21, stk. 3, rekvirerer stempelmyndigheden dokumentet tilbage  

 fra amtstuen (amtsskatteinspektoratet) og beordrer skriftligt  

 afgiftsinddrivelsen udsat, til nærmere meddelelse fremkommer.
 Stk. 2.  Finder stempelmyndigheden ikke på grundlag af  

 klagen anledning til at ændre afgørelsen, fremsendes klagen og dokumentet med  

 afskrift af afgørelsen og eventuelt en nærmere begrundelse for denne til  

 skattedepartementet.
 Stk. 3.  Indgives klage efter fristens udløb, afviser  

 stempelmyndigheden klagen, jfr. dog stk. 4.
Stk. 4.  Fremkommer der for en stempelmyndighed  

 oplysninger, som medfører, at myndigheden konstaterer, at en truffen  

 afgørelse er forkert, skal stempelmyndigheden ændre sin afgørelse, dersom  

 ændringen vil være til fordel for den (de) afgiftspligtige, jfr. lovens § 25.  

 Dette gælder dog ikke, hvis fejlen er af åbenbart underordnet betydning, og  

 der ikke af de afgiftspligtige er fremsat krav om ændring, eller hvis  

 afgørelsen er truffet for mere end 5 år siden.
Stempelmyndigheden kan ikke  

 ændre sine afgørelser til skade for de afgiftspligtige.
 § 23.  Hvis et dokument, der ikke er stempelpligtigt,  

 er stemplet, eller hvis der til et dokument er anvendt et højere stempel, end  

 loven foreskriver, godtgør stempelmyndighederne på begæring det for meget  

 erlagte beløb, såfremt dette udgør 10 kr. eller mere, jfr. lovens § 28.  

 Godtgørelseskravet forældes efter lovgivningens almindelige regler, jfr. lov  

 nr. 274 af 22. december 1908.
 Stk. 2.  Er stempelafgiften for det pågældende dokument  

 fastsat af en stempelmyndighed, behandles godtgørelsesbegæringen som en klage  

 over myndighedens afgørelse, jfr. foran § 22.
§ 24.  Stempelmyndighederne træffer afgørelser i  

 sager, hvor der ansøges om godtgørelse efter lovens § 29, stk. 1, af stempel  

 anvendt til dokumenter om retsforhold, der ikke er kommet til eksistens,  

 eller som er annulleret.
For disse sager kan følgende retningslinjer i  

 almindelighed følges:
 § PANTEBREVE MED PANT I FAST EJENDOM ELLER UNDERPANT I LØSØRE HERUNDER  

 SKIBE OG LUFTFARTØJER.
a.
Hvis pantebrevet annulleres inden tinglysningen eller - for sådanne  

 pantebreve med pant i skib eller luftfartøj, som for at opnå retsbeskyttelse  

 skal indføres i skibsregistret eller rettighedsregistret over luftfartøjer -  

 inden registreringen, kan det anvendte stempel godtgøres fuldt ud.
b. hvis pantebrevet annulleres efter tinglysningen eller registreringen,  

 bør kun halvdelen af den pligtige stempelafgift godtgøres, og kun såfremt  

 pantebrevet ikke har været overgivet til kreditor.
For pantebreve udstedt til  

 kredit- eller hypotekforeninger, realkreditinstitutter, sparekasser eller  

 skibskreditfonden er det dog tilstrækkeligt, at det godtgøres, at lånet ikke  

 er hjemtaget.
Stemplet til et tinglyst (registreret) ejerpantebrev bør ikke  

 godtgøres efter lovens § 29.
 2. OVERDRAGELSESDOKUMENTER ANGÅENDE FAST EJENDOM ELLER  

 REGISTRERINGSPLIGTIGT SKIB:
a.
Hvis aftalen ophæves uden erstatning til nogen af parterne og inden  

 modtagerens overtagelse af ejendommen eller skibet, kan det anvendte stempel  

 godtgøres fuldt ud.
Refusion til en part af hans direkte omkostninger ved  

 aftalens indgåelse og ophævelse betragtes i denne henseende ikke som  

 erstatning.
Er dokumentet tinglyst eller indført i skibsregistret, bør i  

 almindelighed kun halvdelen af den pligtige stempelafgift godtgøres.
b.
Hvis aftalen ophæves mod erstatning til en af parterne, herunder  

 ophævelse hvor overdrageren beholder en del af den erlagte købesum, bør der  

 kun bevilges godtgørelse, når særlige omstændigheder taler herfor.
Er  

 dokumentet tinglyst eller indført i skibsregistret, bør i almindelighed højst  

 halvdelen af den pligtige afgift godtgøres.
c.
Hvis modtageren har tiltrådt ejendommen eller overtaget skibet, bør der  

 kun bevilges godtgørelse, når særlige omstændigheder taler herfor, og  

 besiddelsen ikke har været af længere varighed end nogle få måneder.  

 Erstatning til overdrageren af en fast ejendom kan, hvor omstændighederne  

 taler for godtgørelse, eventuelt sidestilles med leje, således at der  

 fastholdes en stempelafgift på 1 pct. af erstatningen.
Er dokumentet tinglyst  

 eller indført i skibsregistret, bør i almindelighed højst halvdelen af den  

 pligtige afgift godtgøres.
 3. TESTAMENTER: Annullation af et testamente bør ikke  

 medføre godtgørelse efter lovens § 29.
4. ANDRE DOKUMENTER END DE UNDER 1-3 NÆVNTE:  

 Godtgørelse som følge af annullation bør normalt kun bevilges, hvor den  

 aftale, som dokumentet angår, ikke har haft retsvirkninger for nogen af  

 parterne.
Der bortses herved fra refusion til en part af hans direkte  

 omkostninger ved aftalens indgåelse og ophævelse.
Er de øvrige retsvirkninger  

 af den ophævede retshandel åbenbart ubetydelige, kan der efter  

 omstændighederne bevilges hel eller delvis godtgørelse.
For en tinglyst  

 lejekontrakt bør dog højst halvdelen af afgiften godtgøres, og for andre  

 dokumenter, som er tinglyst inden annullationen, bør godtgørelse normalt ikke  

 bevilges.
Stk 2.  Stempelmyndighederne træffer afgørelse i sager,  

 hvor der ansøges om godtgørelse efter lovens § 29, stk. 2, af stempelafgiften  

 for et dokument om en overdragelses tilbagegang.
Godtgørelse i disse sager  

 vil normalt kunne bevilges, når der vil kunne bevilges hel eller delvis  

 godtgørelse af det pligtige stempel for overdragelseskokumentet.
Et dokument  

 om en fast ejendoms overdragelse til den tidligere ejer bør i almindelighed  

 ikke betragtes som tilbageførsel, hvis overdrageren har haft tinglyst adkomst  

 på ejendommen i mere end 1 år.
 Stk. 3.  Godtgørelse efter lovens § 29, stk. 1 og 2, kan  

 kun bevilges, når det beløb, der kan godtgøres, er 10 kr. eller mere, jfr.  

 lovens § 29, stk. 3. Dette gælder også forsikringsdokumenter og veksler.
 Stk. 4.  Godtgørelse efter stk. 1 og 2 bevilges ikke,  

 hvis ansøgning indgives mere end 5 år efter, at afgiften er betalt.
 Stk. 5.  Stempelmyndighederne kan efter ansøgning  

 tillade, at et stempelpligtigt dokument forbliver ustemplet, hvis  

 betingelserne for hel godtgørelse findes at være til stede.
 § 25.  Efter lovens § 36 godtgør stempelmyndighederne  

 på begæring det anvendte stempel til auktionsskøder herunder  

 fogedudlægsskøder udstedt til pant- eller udlægshavere, herunder  

 håndpanthavere, som på tvangsauktion har erhvervet ejendommen, uden at den  

 pant- eller udlægssikrede fordring er blevet dækket ved budsummen, når pant-  

 eller udlægshaveren har videreoverdraget ejendommen inden 4 år efter  

 auktionsdagen.
 Stk. 2.  Videreoverdragelsen og tidspunktet for denne  

 skal dokumenteres over for stempelmyndigheden ved forevisning af  

 overdragelsesdokument i original eller bekræftet genpart.
§ 26.  Godtgørelse efter lovens § 28, § 29, stk. 1 og  

 2, og § 36 og afgiftsfritagelse efter § 29, stk. 4, gives normalt kun mod  

 indsendelse til stempelmyndigheden af det pågældende dokument.
Er dokumentet  

 bortkommet, men foreligger de fornødne oplysninger om dets indhold, kan  

 godtgørelse dog ske, når det på tilfredsstillende måde dokumenteres, hvornår  

 og med hvilket beløb dokumentet er stemplet.
Reglerne i stk. 2-3 finder i så  

 fald ikke anvendelse.
 Stk. 2.  Ved godtgørelse efter lovens § 29, stk. 1 og 2,  

 og ved fritagelse efter § 29, stk. 4, må dokumentet ikke udleveres.  

 Stempelmyndigheden kan tilintetgøre dokumentet efter 1 års forløb, såfremt  

 ansøgeren er underrettet herom samtidig med afgørelsen.
Stk. 3.  Ved godtgørelse efter lovens §§ 28 og 36  

 forsynes dokumentet med sålydende påtegning: »Stempelafgiften .... kr.  

 er godtgjort« eller: » Af det anvendte stempel .... kr. er  

 godtgjort.... kr.«.
Påtegningen, der underskrives af stempelmyndigheden  

 og dateres, anbringes så vidt muligt ved stempelmærkerne eller  

 stempelpåtegningen.
Dokumentet tilbagesendes til ansøgeren samtidig med  

 afgørelsen.
Stk. 4.  Stempelmyndigheden anviser godtgørelsesbeløbet  

 til udbetaling af vedkommende amtstue eller amtsskatteinspektorat.
Der skal  

 ikke svares kendelse for godtgørelsen.
 Stk. 5.  De foran i §§ 23-25 omhandlede godtgørelses- og  

 fritagelsessager afgøres af den stempelmyndighed, hvortil ansøgning skal  

 indgives, jfr. reglerne i bekendtgørelsens §§ 20-22.
 § 27.  Sager om godtgørelse af stempelafgift i medfør  

 af den hidtidige stempellovs § 63, stk. 1 og § 64, stk. 2, hvilke regler  

 fortsat finder anvendelse på dokumenter, der er stemplet efter samme lovs §§  

 63 eller 64, behandles og afgøres efter de hidtil gældende regler, jfr.  

 stattedepartementets cirkulære nr. 210 af 15. oktober 1965 og den i oktober  

 samme år udsendte duplikerede vejledning til stempelmyndighederne (side  

 29-35).
 Stk. 2.  Det samme gælder godtgørelser af  

 tinglysningsafgift efter tinglysningsafgiftslovens § 1, stk. 8 og 10, når der  

 samtidig skal godtgøres stempelafgift.
 § 28.  Indgives der klage over en stempelmyndigheds  

 afgørelse i henhold til lovens §§ 28-29 og 36, finder reglerne foran i § 22  

 anvendelse med de fornødne tilpasninger.
 § 29.  Stempelmyndighederne kan forlænge  

 stemplingsfristen for et dokokument, jfr. lovens § 20, stk. 3.
 Stk. 2.  Forlængelse af fristen skal gives, hvor de  

 nedenfor i § 30, nr. 3, fastsatte regler angående dokumenter om overdragelse  

 af fast ejendom gør det nødvendigt, eller hvor stempelmyndigheden har  

 bestemt, at resultatet af en ejendomsvurdering skal anvendes i stedet for en  

 vurdering efter stempellovens § 16, jfr. nedenfor § 31, stk. 2.
Stk. 3.  Forlængelse af fristen kan i øvrigt gives efter  

 ansøgning, når særlige omstændigheder taler derfor.
Ansøgningen må dog  

 normalt være indgivet inden fristens udløb, og dokumentet eller en bekræftet  

 genpart heraf skal afgives til stempelmyndigheden.
 Stk. 4.  Når forlængelse er givet, kan dokumentet  

 udleveres, men skal så forsynes med sålydende påtegning:  

 »Stemplingsfristen er forlænget til ..... dato .....«.
 Stk. 5.  Når den forlængede frist er udløbet, skal  

 dokumentet stemples af stempelmyndigheden, der om fornødent indkræver  

 dokumentet, jfr. foran § 19.
 OM STEMPELLOVENS AFSNIT II (DE ENKELTE  

 STEMPELPLIGTIGE DOKUMENTER).
 DOKUMENTER OM OVERDRAGELSE AF FAST EJENDOM.
§ 30.  Stempelafgiften af overdragelsesdokumenter skal  

 som hovedregel beregnes af den aftalte købesum (det aftalte vederlag),  

 således at dokumenter om gaveoverdragelser normalt er stempelfri.
Efter  

 stempellovens § 34 gælder dog den vigtige undtagelse, at afgiften for et  

 dokument om overdragelse af fast ejendom mindst skal beregnes af ejendommens  

 værdi på tidspunktet for dokumentets oprettelse.
Værdien, der skal angives i  

 dokumentet, kan enten være den ansatte ejendomsværdi, jfr. lov om vurdering  

 af landets faste ejendomme (vurderingsloven), eller en af parterne efter  

 bedste skøn angiven værdi af den overdragne ejendom.
De nærmere regler om,  

 hvilken værdi der skal udgøre mindstebeløbet for stemplets beregning,  

 fastsættes således:
 § Er den overdragne ejendom selvstændigt vurderet ved en almindelig  

 vurdering (vurderingslovens § 1), der på tidspunktet for dokumentets  

 oprettelse er bekendtgjort ved fremlæggelse af den pågældende  

 vurderingsfortegnelse, udgør ejendomsværdien efter denne vurdering  

 mindstebeløbet.
 2. Er den overdragne ejendom medtaget ved en  

 årsomvurdering (vurderingslovens § 2), der på tidspunktet for dokumentets  

 oprettelse er meddelt ejeren, jfr. vurderingslovens § 40, stk. 3, udgør  

 ejendomsværdien efter denne vurdering mindstebeløbet.
3. Begærer parterne i forbindelse med overdragelsen  

 vurdering efter vurderingslovens § 4 eller efter § 2, stk. 2, nr. 10, skal  

 ejendomsværdien efter denne vurdering udgøre mindstebeløbet.
Der gives i så  

 fald fornøden forlængelse af stemplingsfristen.
4. I andre tilfælde skal den af parterne efter bedste  

 skøn angivne værdi af den overdragne ejendom udgøre mindstebeløbet.
Dette  

 gælder også, hvor der i tiden mellem den senest foretagne vurdering og  

 dokumentets oprettelse er sket sådanne forandringer med den overdragne  

 ejendom, at der foreligger omvurderingsgrund, jfr. vurderingslovens § 2, stk.  

 2, nr. 1-9 og 1§ § 3§ Oplysning om tidspunktet for vurderingsfortegnelsernes fremlæggelse  

 fås hos den kommune, i hvis område ejendommen er beliggende.
Oplysning om  

 tidspunktet for den i vurderingslovens § 40, stk. 3, nævnte meddelelse om  

 årsomvurdering fås hos vedkommende vurderingsformand.
Stk. 2.  Med hensyn til parternes skønsmæssige  

 værdiangivelse, jfr. foran § 30, nr. 4, gælder reglerne i stempellovens § 16,  

 jfr. foran § 16. Hvis disse regler i det enkelte tilfælde fører til, at der  

 må foretages en vurdering af mænd udmeldt af retten, kan stempelmyndigheden  

 dog bestemme, at en vurdering i henhold til vurderingsloven skal træde i  

 stedet for en § 16-vurdering.
Sådan bestemmelse træffes, når en almindelig  

 vurdering eller årsomvurdering allerede er foretaget (men endnu ikke  

 bekendtgjort) på tidspunktet for dokumentets oprettelse, eller når en sådan  

 vurdering skal foretages inden 1 måned efter dokumentets oprettelse.
Der  

 gives i så fald fornøden forlængelse af stemplingsfristen.
 § 32.  Ved overdragelse af en ideel anpart af en fast  

 ejendom anvendes reglerne foran i § 30 tilsvarende.
Stk. 2.  Overdrages der ved et dokument både fast  

 ejendom og løsøre, og har parterne angivet, hvorledes vederlaget - ved  

 gaveafgiftspligtige overdragelser: værdien - fordeler sig på fast ejendom og  

 løsøre, jfr. herved stempellovens § 44, anvendes reglerne foran i § 30 på den  

 del af vederlaget (værdien), som er henført til fast ejendom.
Indeholder  

 dokumentet ingen angivelse af fordelingen, betragtes hele vederlaget  

 (værdien) som vedrørende fast ejendom.
 DOKUMENTER OM SELSKABSFORHOLD.
§ 33.  Dokumenter mellem et aktieselskab eller andet  

 selskab eller forening med begrænset ansvar og deltagerne eller medlemmerne,  

 hvorved der overdrages, indskydes eller udloddes formuegoder, stemples, jfr.  

 lovens § 53, efter samme regler, som hvis den pågældende ikke var deltager  

 eller medlem.
Dog skal afgiften ikke beregnes af et eventuelt vederlag, men  

 af det pågældende formuegodes værdi, som skal angives i dokumentet.
 Stk. 2.  Dokumenter mellem et aktieselskab m.v. og  

 deltagerne m.v., hvorved der i øvrigt stiftes rettigheder for selskabet m.v.,  

 stemples efter samme regler, som hvis den pågældende ikke var deltager eller  

 medlem.
 Stk. 3.  Aktier og andelsbeviser, der udstedes af  

 aktieselskaber, andelsselskaber m.v. med begrænset ansvar, stemples efter  

 lovens § 54 med 2 pct. af den pålydende værdi eller - hvis beviset ikke lyder  

 på et bestemt beløb - den af parterne angivne værdi.
 Stk. 4.  Reglerne i lovens § 16 finder tilsvarende  

 anvendelse med hensyn til den foran i stk. 1 og 3 nævnte værdiangivelse.
§ 34.  Ved beregningen af stempel efter lovens § 55,  

 jfr. § 45, af dokumenter om indskud i interessentskaber, partrederier og  

 kommanditselskaber, herunder stiftelsesdokumenter for sådanne selskaber, er  

 vederlaget for indskuddet lig med den anpartsret, som den indskydende  

 interessent får i interessentskabets øvrige aktiver.
Værdien af de aktiver,  

 for hvis overdragelse der kræves stempel efter lovens §§ 34, 39, 41 og 42, må  

 derfor angives i dokumentet, jfr. lovens § 16, ligesom det indbyrdes  

 anpartsforhold må oplyses, jfr. lovens § 45. Stemplet beregnes herefter  

 således:
§ STIFTELSESDOKUMENTER: Stempel for hvert af de i §§ 34,39,41 og 42 nævnte  

 aktiver beregnes af en så stor del af aktivets værdi, som svarer til den  

 anden eller de andre interessenters anpart i interessentskabet.
Er selskabets  

 formål at drive erhvervsvirksomhed, svares desuden fast stempel med 25 kr.
2. DOKUMENTER OM INDTRÆDEN AF (OPTAGELSE AF) EN ELLER  

 FLERE NYE INTERESSENTER: Stempel for hvert af de i §§ 34, 39, 41 og 42 nævnte  

 aktiver i interessentskabet før den eller de nyes indtræden beregnes af en så  

 stor del af aktivets værdi, som svarer til den anpart, den eller de  

 indtrædende får.
Indskyder en indtrædende interessent aktiver af den nævnte  

 art, beregnes endvidere stempel af den del af disse aktivers værdi, som  

 svarer til de øvrige interessenters anpart i interessentskabet efter den  

 eller de nyes indtræden.
§ 35.  Ved beregningen af stempel efter lovens § 45 af  

 dokumenter om overdragelse af anparter i interessentskaber og samejeforhold,  

 herunder om opløsning af sådanne selskaber, må der til vederlaget medregnes  

 dels det beløb, der eventuelt skal betales til den overdragende, dels de  

 forpligtelser, som den modtagende påtager sig over for tredjemand.
Vederlaget  

 kan derfor på tilsvarende måde som foran i § 34 sættes lig den overdragne  

 anparts del i interessentskabets eller samejets samlede aktiver.
Værdien af  

 de aktiver, for hvis overdragelse der kræves stempel efter lovens §§ 34, 39,  

 41 og 42, må derfor angives i dokumentet, jfr. lovens § 16, ligesom den  

 overdragendes anpart i interessentskabet eller samejet må oplyses, jfr.  

 lovens § 45. Stempel for hvert af de nævnte aktiver beregnes herefter af en  

 så stor del af aktivets værdi, som svarer til anparten i interessentskabet  

 eller samejet.
Dette gælder, hvad enten anparten overdrages til en  

 medinteressent eller til en tredjemand.
 GÆLDSBREVE OG DOKUMENTER OM SIKKERHEDSSTILLELSE.
 § 36.  Efter de i stempellovens § 56, stk. 3, og § 57,  

 stk. 3, fastsatte regler om sammenhængen mellem gældsbrevsstemplet og  

 stemplet til sikkerhedskokumentet sammenholdt med den praksis, som er dannet  

 med hensyn til de tilsvarende regler i den gamle stempellov, gælder følgende:
 § Almindelige pantebreve med pant i fast ejendom eller underpant i løsøre,  

 som indeholder både skylderklæring og pantsætning, stemples med 1/2 pct. af  

 pålydende, hvorefter der stempelfrit kan udstedes dokumenter (herunder  

 påtegninger på pantebrevet) om yderligere pant og om kaution for samme gæld.
2. Ejerpantebreve med pant i fast ejendom eller  

 underpant i løsøre stemples som pantebreve, jfr. 1, uanset at de ikke ved  

 oprettelsen er udtryk for et skyldforhold eller en sikkerhedsstillelse,  

 hvorefter der stempelfrit kan udstedes yderligere dokumenter (herunder  

 påtegninger på ejerpantebrevet) om yderligere pant og om kaution for  

 forpligtelserne efter ejerpantebrevet.
Når ejerpantebrevet gives i håndpant,  

 skal håndpantsætningserklæringen stemples som nedenfor under 4 anført, selv  

 om ejerpantebrevet er stemplet.
3. Navnegældsbreve stemples med 3 promille og  

 ihændehavergældsbreve med 1 pct. af pålydende, også når gælden er sikret ved  

 håndpant eller ved kaution.
Der kan herefter stempelfrit udstedes yderligere  

 dokumenter (herunder påtegninger på gældsbrevet) om håndpantsætning og  

 kaution til sikkerhed for samme gæld.
Gives der senere underpant i fast  

 ejendom eller løsøre til sikkerhed for gælden ifølge et navnegældsbrev, skal  

 dette pantebrev kun stemples med 2 promille af pålydende.
 4. Håndpantsætningserklæringer stemples med 3 promille  

 af det pantsikrede beløb, medmindre de er stempelfri efter det foran under 1  

 eller 3 anførte.
 5. Kautionserklæringer stemples med 3 promille af det  

 kautionssikrede beløb, medmindre de er stempelfri efter det foran under 1, 2,  

 § pkt., eller 3 anførte.
6. Skadesløsbreve med pant i fast ejendom eller  

 underpant i løsøre stemples som pantebreve, jfr. 1, og lånekontrakter og  

 kassekreditkontrakter stemples som gældsbreve, jfr. 3. Stemplet beregnes af  

 maksimum for lånet eller kreditten.
Om den særlige fritagelsesregel i  

 stempellovens § 62, stk. 3, for visse byggelånskontrakter henvises til  

 bekendtgørelsens § 16, stk. 1-2. Tvivlsspørgsmål om fritagelsens rækkevidde  

 bedes forelagt for skattedepartementet.
 7. Oprettes et gældsbrev efter udstedelsen af stemplet  

 pante- eller kautionsdokument til sikkerhed for den gæld, hvorom gældsbrevet  

 oprettes, er gældsbrevet stempelfrit.
§ 37.  Ved stemplingen af dokumenter om  

 sikkerhedsstillelse ved pant eller kaution kan der efter reglerne i lovens §  

 57, stk. 3, tages hensyn til det anvendte stempel til skylddokumentet for den  

 gæld, for hvilken der stilles sikkerhed.
Hvor sikkerhedsstillelsen sker for  

 forpligtelserne efter en lejekontrakt eller en entreprisekontrakt m.v., kan  

 der efter de hidtil gældende regler også tages hensyn til det til disse  

 dokumenter anvendte stempel, og der er ikke ved den nye stempellov tilsigtet  

 ændringer i disse regler.
Stk. 2.  Når et låne- eller sikkerhedsdokument efter  

 reglerne i § 36 er stempelfrit eller stemples med nedsat afgift, skal det  

 indeholde oplysning om stemplet til det dokument, hvortil det slutter sig,  

 jfr. stempellovens § 1§ § 38.  Kautionsforsikring stemples efter reglerne i  

 lovens kapitel 12 om forsikringsdokumenter.
Når police eller andet dokument  

 vedrørende forsikringen er stemplet, er selskabets garantierklæring over for  

 den sikrede stempelfri.
 DOKUMENTER OM FAMILIE- OG ARVEFORHOLD.
 § 39.  Den i stempellovens § 75 omhandlede  

 afgiftsfritagelse for dokumenter, som oprettes af ægtefæller i anledning af  

 bosondring, separation, skilsmisse eller omstødelse af ægteskabet, omfatter:
§ overenskomster om separations- eller skilsmissevilkårene, 2. overenskomster om den økonomiske opgørelse, hvad  

 enten der disponeres over fællesformuen eller over særeje, 3. dokumenter, der udfærdiges til gennemførelse af  

 overenskomster som nævnt under 1 og 2, 4. dokumenter til gennemførelse af vilkår, der er  

 fastsat ved dom eller af overøvrigheden.
Stk. 2.  Stempelfritagelsen gælder dog ikke dokumenter,  

 hvorved der stiftes ret for andre end ægtefællerne.
Aftaler om bidrag til  

 børnenes underhold er imidlertid stempelfri, idet forsørgelseskontrakter ikke  

 er medtaget i lovens afsnit II.
Også sikkerhedsstillelse ved pant eller  

 kaution for bidragsforpligtelsens opfyldelse er stempelfri, jfr. lovens § 62,  

 stk. 1, nr. 2.
§ 40.  Stempelpligten for testamenter, jfr. lovens §  

 76, omfatter også tillæg til testamenter (kodiciller). Derimod er  

 testamentariske løsøredispositioner, som ikke oprettes for notar eller  

 vidner, ikke stempelpligtige.
Det samme gælder de i arvelovens § 44  

 omhandlede nødtestamenter og tilbagekaldelser af testamenter.
 Stk. 2.  Bestemmelser i gensidigt bebyrdende  

 retshandler, som først skal træde i kraft ved en af parternes død, stemples  

 ikke som testamenter.
§ 4§ Stempellovens § 77 hjemler stempelfritagelse for dokumenter, der  

 udstedes i forbindelse med dødsboskifte eller offentligt skifte af fællesbo i  

 ægtefællernes levende live.
Foruden egentlige udlægsdokumenter (herunder  

 udlægspåtegninger på værdipapirer) omfatter fritagelsen også dokumenter,  

 hvorved boet sælger formuegenstande til en lodtager eller en legatar, og  

 dokumenter, som lodtagere eller legatarer udsteder til boet eller til andre  

 lodtagere eller legatarer til gennemførelse af udlægget eller overdragelsen,  

 f.eks. gælds- eller pantebreve til boet eller medarvinger.
Fritagelsen  

 omfatter også dokumenter udstedt af den længstlevende ægtefælle i henhold til  

 skiftelovens § 63 (sikkerhed ved tinglyst skifteekstrakt).
Stk. 2.  I boer, der behandles af skifteret eller  

 eksekutorer, gælder fritagelsen dokumenter, der udstedes inden boets  

 afslutning.
I privatskiftede dødsboer gælder fritagelsen dokumenter, der  

 udstedes inden udløbet af fristen for indgivelse af arveanmeldelse (normalt 6  

 måneder fra dødsfaldet), men skattedepartementet kan efter ansøgning tillade,  

 at fritagelsen skal gælde et senere udstedt dokument, når omstændighederne  

 taler derfor.
 STRAFFEBESTEMMELSER.
 § 42.  Bortset fra tilfælde, hvor stempelmyndigheden  

 har kendskab til, at den pågældende tidligere har overtrådt stempelreglerne,  

 vil der i almindelighed ikke være anledning for stempelmyndigheden til at  

 foranledige strafansvar efter reglerne i stempellovens § 88, stk. 1, gjort  

 gældende i følgende tilfælde:
 § Mod andre parter i det retsforhold, dokumentet vedrører, end den, som  

 efter dokumentets bestemmelser eller sædvane på det pågældende område skal  

 sørge for stemplingen.
 2. Når overtrædelsen vedrører et dokument, der for at  

 opnå gyldighed eller retsbeskyttelse skal tinglyses eller indføres i  

 skibsregistret eller rettighedsregistret over luftfartøjer.
 3. Når overtrædelsen alene består i få dages  

 overskridelse af stemplingsfristen, eller overskridelsen skyldes, at  

 dokumentet ved fristens udløb beroede hos en offentlig myndighed.
 4. Når overtrædelsen vedrører et mindre beløb eller i  

 øvrigt skønnes at være af underordnet betydning, og der foreligger særlige  

 omstændigheder som for eksempel sygdom, bortrejse eller misforståelse af  

 afgiftsreglerne.
 Stk. 2.  Bestemmelsen i stk. 1, nr. 4, anvendes  

 tilsvarende på overtrædelser af de i bekendtgørelsens § 6 og 7, stk. 1 og 7,  

 fastsatte regler om fremgangsmåden ved stempling med stempelmærker og -papir  

 og om kassation.
§ 43.  Skønnes en overtrædelse ikke at ville medføre  

 højere straf end bøde, kan stempelmyndigheden udfærdige bødeforelæg i  

 overensstemmelse med reglerne i stempellovens § 89, stk. 1-3. Bøden bør i  

 almindelighed fastsættes til mindst 50 kr. og højst 200 kr., at indbetale til  

 vedkommende amtstue eller amtsskatteinspektorat.
Bødeforelægget kan udformes  

 som vedhæftede bilag.
Stk. 2.  Af bødeforelægget sendes genpart til amtstuen  

 (amtsskatteinspektoratet) med ordre til at modtage bødebeløbet eller, hvis  

 det ikke indbetales inden den fastsatte frist, underrette stempelmyndigheden  

 om den manglende betaling.
Har den pågældende inden fristens udløb erklæret  

 sig rede til at betale bøden, gives der amtstuen (amtsskatteinspektoratet)  

 meddelelse herom med ordre til om fornødent at inddrive den vedtagne bøde.
 § 44.  Skønnes en overtrædelse at ville medføre højere  

 straf end bøde, jfr. herved lovens § 88, stk. 2, eller vil den pågældende  

 ikke modtage bødeforelæg, overgiver stempelmyndigheden sagen til  

 politimesteren til indbringelse for domstolene.
 SKATTEDEPARTEMENTET, DEN 3§ JULI 1969.
Hans P.
Gøtrik.
 /Nygaard-Hansen.
BILAG .............................. amt j. nr K O St. j. nr.
Man skal herved meddele, at amtet/overpræsidiet til afgørelse af et  

 stempelspørgsmål har fået forelagt I denne anledning skal man meddele, at De ved nævnte forhold har gjort Dem  

 skyldig i overtrædelse af § .. i lov om stempelafgift/ finansministeriets  

 bekendtgørelse om stempelafgift.
Overtrædelsen medfører strafansvar i henhold  

 til lovens § 88, stk. ./bekendtgørelsens § 23.
 Såfremt De erkender Dem skyldig i overtrædelsen og er rede til at betale  

 en bøde på ... kr., kan sagen afgøres uden retslig forfølgning ved, at De  

 inden 14 dage efter modtagelsen af nærværende skrivelse til  

 amtstue/amtsskatteinspektoret (postkonto nr. ....) indbetaler bødebeløbet.
 Man gør opmærksom på, at sagen straks vil blive henvist til  

 retsforfølgning, såfremt betaling af bøden ikke sker inden den anførte frist.
 1 giroindbetalingskort vedlægges.
