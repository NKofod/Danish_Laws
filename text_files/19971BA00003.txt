Nr BSF 3 Forslag til folketingsbeslutning om folkeafstemning om NATO-udvidelse Fremsat af Villy Søvndal (SF) Gert Petersen (SF) Margrete Auken (SF) Jes  

 Lunde (SF) den 8. oktober 1997 Folketinget pålægger regeringen at lade Danmarks accept af den planlagte NATO-udvidelse efter vedtagelsen i Folketinget underkaste en afgørende folkeafstemning efter reglerne i grundlovens § 42.
 Folketinget pålægger regeringen op til folkeafstemningen at fremme og  

 stimulere en bred folkelig debat med pro et contra samt stille midler til  

 rådighed for begge synspunkter.
Bemærkninger til forslaget Den udvidelse af NATO's ansvarsområde, som blev besluttet på NATO's  

 topmøde i Madrid i juni i år, er - hvis den føres ud i livet - det mest  

 vidtrækkende udenrigs- og sikkerhedspolitiske skridt, der er taget siden den  

 kolde krigs ophør.
Følgerne heraf er i bedste fald uoverskuelige, i værste  

 fald kan de blive katastrofale.
Efter den kolde krigs afslutning så det ud til, at Europas sikkerhed og  

 staternes tryghed skulle bero på en proces, der forenede det hidtil delte  

 Europa til en helhed, baseret på afskaffelse af fjendebilleder, nedrustning  

 og godt naboskab.
Sigtet var, at al truende adfærd ville forsvinde - også  

 mellem Rusland og Ruslands nabolande.
Der var enighed om, at Ruslands  

 nabolande skulle kunne føle sig sikre, og at stabil fred kun kunne skabes  

 sammen med det nye Rusland og ikke imod det.
I stedet har NATO nu valgt at satse sikkerheden på en videreførelse af  

 blokpolitikken og en udvidelse af militærpagtens kompetenceområde med tre  

 centraleuropæiske stater, hvoraf to grænser op til SNG.
Denne politik var på  

 ingen måde forudset, da den kolde krig sluttede i 1990-91. Den er så  

 vidtrækkende og indebærer så mange risici - både for vort nærområde og for  

 Europa som helhed - at befolkningen må høres, hvis den skal sættes i værk.
Tilhængerne af udvidelsen hævder, at den vil føre til øget stabilitet i  

 Europa.
De afviser, at den kan skabe ny og øget spænding, og mener endda, at  

 den er vejen til venskab med Rusland, bl.a. gennem den særlige aftale mellem  

 NATO og Rusland.
 Modstanderne hævder, bl.a. med henvisning til den offentlige mening i det  

 demokratiske Rusland, at udvidelsen er den lige vej til genoplivelse af  

 fjendskabet mellem Rusland og det øvrige Europa, at den vil føre til  

 internationale kriser og måske udløse en ny kold krig, og at aftalen mellem  

 NATO og Rusland på ingen måde kan hindre dette.
Denne diskussion vil tage til, hvis det kommer så vidt, at et forslag om  

 ratifikation af udvidelsen forelægges Folketinget.
Men uanset om man er for  

 eller imod udvidelsen, må man erkende, at der er tale om et yderst  

 vidtrækkende skridt, og at resultatet er yderst usikkert - bortset fra, at vi  

 ved, at risikoen for kriser i reglen øges af sådanne militære ubalancer, som  

 efter al sandsynlighed vil opstå som følge af udvidelsen.
Det er derfor  

 væsentligt, at den danske befolkning selv kan give sin mening til kende herom  

 gennem en folkeafstemning.
»Dette vil kunne ske ved at Folketingets samtykke efter Grundlovens  

 paragraf 19 indhentes i lovform, der herefter ved særlig lov vil kunne  

 undergives folkeafstemning jf.
Grundlovens paragraf 42, stk. 6.« Skriftlig fremsættelse Villy Søvndal (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om folkeafstemning om  

 NATO-udvidelse.
(Beslutningsforslag nr.
B 3).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
