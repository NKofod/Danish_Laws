 I henhold til § 45, stk. 1 i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986 aftales  

 følgende om aflønning, afspadsering af overtimer, afvikling af undertimer og  

 overtimer, overtimebetaling og vederlæggelse af midlertidige timer for ledere  

 og lærere ved selvstændige institutioner for specialundervisning for voksne:
Område § 1.  Aftalen omfatter ledere og lærere ved  

 selvstændige institutioner for specialundervisning for voksne.
Aflønning § 2.  En tjenestemand med et pligtigt årligt  

 undervisningstimetal på 936 timer oppebærer en årsløn i henhold til den for  

 tjenestemandsstillingen fastsatte klassificering.
Lønnen udbetales månedlig forud, beregnet som 1/12 af årslønnen på det pågældende  

 tidspunkt.
Overtimer og undertimer § 3.  Overtimer og undertimer bør så vidt muligt  

 undgås.
 Stk. 2.  Ved overtimer forstås det antal timer, hvormed  

 det i henhold til § 2 i aftale af 10. februar 1988 om tjenestetid for ledere  

 og lærere ved selvstændige institutioner for specialundervisning for voksne  

 opgjorte årlige løntimetal overstiger 936.
 Stk. 3.  Som undertimer betegnes det antal timer, der  

 kan fremkomme som forskel mellem det i stk. 2 nævnte timetal og et opgjort  

 mindre løntimetal.
Afspadsering af overtimer § 4.  Fremkomne overtimer i et skoleår (år 1) skal  

 afspadseres, således at disse timer med et tillæg på 50 pct. overføres til  

 det følgende skoleår (år 2).
 Stk. 2.  I år 2 indregnes de overførte overtimer incl.  

 tillæg efter division med 40 forlods i lærerens ugentlige løntimetal.
 Den overførte tid skal i videst muligt omfang modsvares af en nedsættelse  

 af det pligtige ugentlige skematimetal incl. reduktioner.
 Stk. 3.  Opnår læreren i år 2 et samlet årligt  

 løntimetal på over 936, skal overtimer med tillæg som nævnt i stk. 1  

 overføres til det herefter følgende skoleår (år 3), så vidt muligt således,  

 at den pågældendes ugentlige løntimetal i år 3 ikke overstiger 23,4, jf. stk.  

 2.
 § 5.  Såfremt det vil være foreneligt med de  

 tjenstlige hensyn, kan læreren efter forudgående aftale med  

 ansættelsesmyndigheden vælge at opsamle overtimer over en periode med henblik  

 på samlet afspadsering i et senere skoleår.
 Stk. 2.  For sådanne overtimer ydes det i § 4, stk. 1,  

 nævnte tillæg først, når timerne indregnes i lærerens løntimetal på det  

 aftalte tidspunkt for afspadsering.
 § 6.  I tilfælde, hvor præsterede overtimer ikke vil  

 kunne godtgøres ved afspadsering efter reglerne i §§ 4 og 5, kan  

 ansættelsesmyndigheden beslutte, at overtimerne uden tillæg afregnes med  

 overtimebetaling.
Afvikling af undertimer § 7.  Fremkomne undertimer ved årsopgørelsen for et  

 skoleår (år 1) overføres efter en nedsættelse med 25 pct. til det følgende  

 skoleår (år 2).
Stk. 2.  I år 2 indregnes de efter stk. 1 overførte  

 undertimer efter division med 40 som et fradrag i det ugentlige løntimetal,  

 som senere indgår i den årlige opgørelse.
Den overførte tid skal i videst  

 muligt omfang modsvares af en forøgelse af lærernes pligtige ugentlige  

 skematimetal incl. reduktioner.
 Stk. 3.  Såfremt en lærer i 2 på hinanden følgende  

 skoleår opnår et årligt løntimetal, der er mindre end 936, skal vedkommende  

 lærers ugentlige løntimetal for det herefter følgende skoleår (år 3)  

 tilrettelægges med mindst 23,4.
Overtimebetaling § 8.  Overtimer, der ikke afvikles ved afspadsering  

 som nævnt i §§ 4-5, afregnes med betaling.
Tilsvarende gælder opgjorte  

 overtimer, når en tjenestemand fratræder sin stilling ved kommunens/  

 amtskommunens skolevæsen eller bevilges tjenestefrihed for resten af  

 skoleåret.
 Stk. 2.  Betalingssatsen pr. overtime beregnes som 1/936  

 af vedkommende lærers årsløn med et tillæg på 25 pct.
 Stk. 3.  Satsen fastsættes efter lærerens lønmæssige  

 placering den 1. i den måned, hvori overtimebetalingen kommer til udbetaling.
 Stk. 4.  Overtimebetalingen kan højst udgøre samme  

 beløb, som udbetales til en overlærer ved samme institution på skalatrin 36  

 incl. særligt tillæg.
Stk. 5.  Udbetalingen foretages snarest muligt og senest  

 den 31. juli i det pågældende skoleår.
Ved fratræden i løbet af skoleåret  

 sker udbetalingen senest ved udgangen af den efter fratrædelsestidspunktet  

 følgende måned.
Vederlæggelse af midlertidige timer § 9.  Midlertidige timer, som er tillagt en lærer som  

 enkeltstående, tilfældige vikartimer, jf. § 15, stk. 1, pkt. 1, i aftale af  

 lo. februar l988 mellem Finansministeriet og Lærernes Centralorganisation om  

 tjenestetid for ledere og lærere ved selvstændige institutioner for  

 specialundervisning for voksne, afregnes med betaling.
 Stk. 2.  Betalingssatsen pr. læst time efter stk. l  

 beregnes som l/936 af vedkommende lærers årsløn med et tillæg på 25 pct.  

 Satsen fastsættes efter lærerens lønmæssige placering den 1. i den måned,  

 betalingen sker.
 Stk. 3.  Betalingen pr. læst time kan dog højst udgøre  

 samme beløb, som udbetales til en overlærer ved samme institution på  

 skalatrin 36 incl. særligt tillæg.
 Stk. 4.  Betalingen sker månedlig bagud.
 Stk. 5.  Forstandere ved institutioner med mindst 300  

 løntimer på skemaplanen, der afvikler indtil 5 af deres pligtige ugentlige  

 undervisningstimer ved at overtage indtil 200 midlertidige timer, er ikke  

 omfattet af ordningen om honorering af midlertidige timer.
 Stk. 6.  Der kan mellem kommunalbestyrelsen/amtsrådet og  

 Speciallærerforeningen af l98l indgås lokalaftale om, at der ikke ydes  

 betaling for enkeltstående timer i henhold til stk. 1, men at timerne i  

 stedet indgår i årsopgørelsen.
Særlige regler for visse tjenestemænd § 10.  Tillægges der undtagelsesvis tjenestemænd, der  

 har opnået timereduktion fra det 60. år, overtimer, afspadseres disse timer  

 som nævnt i § 4, stk. 1-3, dog uden tillæg på 50 pct.
 Stk. 2.  For forstandere, der i et skoleår læser et  

 højere eller mindre timetal end det for stillingen pligtige, overføres det  

 overskydende eller manglende antal løntimer til det følgende skoleår som  

 nævnt i § 4, stk. 1-3, og § 7, dog uden tillæg på 50 pct. for overtimer eller  

 nedsættelse med 25 pct. for undertimer.
Stk. 3.  Der kan ikke ydes overtimebetaling til de i  

 stk. 1 og 2 nævnte tjenestemænd.
Tjenestemænd, der fungerer som forstander i  

 en periode, der ikke omfatter samtlige skoledage i skoleåret, følger dog de  

 almindelige regler.
Stk. 4.  Inden de i stk. 1 og 2 nævnte tjenestemænd  

 fratræder, bør de så vidt muligt afspadsere eventuelle overtimer.
Kan dette  

 ikke lade sig gøre, vederlægges ikke-afspadserede timer som anført i § 8, dog  

 uden tillæg på 25 pct.
Særlige regler for tjenestemænd med nedsat tjenestetid § ll.  For tjenestemænd, der har nedsat tjenestetid  

 mod tilsvarende nedsættelse af lønnen, beregnes lønnen som nævnt i § 2 på  

 grundlag af vedkommende lærers ugentlige løntimetal for skoleåret i forhold  

 til 23,4 timer.
Midlertidige timer, der læses ud over det ugentlige pligtige  

 timetal, vederlægges som nævnt i § 12,  stk. 2.
Stk. 2.  Ved eventuel permanent forhøjelse af det  

 ugentlige løntimetal i løbet af skoleåret indregnes de tillagte timer virkning fra den førstkommende lønudbetaling, hvori indregning af  

 forhøjelsen sker.
 Forhøjelsen af lønnen beregnes således:
+++OPSTILBEG tillagte ugentlige resterende antal skoledage løntimer x fra forhøjelsen 1F x 12 5 x 40 x resterende antal lønudbetalinger i skoleåret +++OPSTILSLUT Stk. 3.  Hvis den permanente forhøjelse bevirker, at det  

 ugentlige løntimetal bliver 23,4 eller derover, overgår læreren fra  

 ændringstidspunktet til aflønning som nævnt i § 2. I dette tilfælde foretages  

 en opgørelse af løntimetallet på tilsvarende måde som ved tiltræden i løbet  

 af skoleåret, og eventuelle overtimer vederlægges som nævnt i § 8.
 Stk. 4.  Såfremt der sker bortfald for resten af  

 skoleåret af undervisningstimer, der indgår i det ugentlige løntimetal,  

 foretages ingen ændring i den beregnede løn, men tjenestemanden er uden  

 yderligere betaling forpligtet til at læse et tilsvarende antal midlertidige  

 undervisningstimer på fastlagte tidspunkter i skemaet fra den 1. i den  

 efterfølgende måned.
 § 12.  For tjenestemænd, der har nedsat tjenestetid  

 mod tilsvarende nedsættelse af lønnen, finder bestemmelserne om afspadsering  

 af overtimer og afvikling af undertimer ikke anvendelse.
 Stk. 2.  Midlertidige timer, der læses af de i stk. 1  

 nævnte tjenestemænd inden for det fulde ugentlige løntimetal, vederlægges pr.  

 løntime med 1/936 af årslønnen for en tjenestemand med fuld tjenestetid, jf.  

 § 2, og § 8, stk. 3-4. Timer ud over 23,4 timer ugentlig vederlægges som  

 anført i § 8, stk. 2-4. Betalingen sker månedlig bagud.
 Ikrafttræden m.v.
 § 13.  Aftalen træder i kraft den 1. august 1987.
 Stk. 2.  Samtidig ophæves aftale af 9. juni 1987 mellem  

 Finansministeriet og Lærernes Centralorganisation om aflønning, afspadsering  

 af overtimer, afvikling af undertimer, overtimebetaling og vederlæggelse af  

 midlertidige timer for ledere og lærere ved de selvstændige institutioner for  

 specialundervisning for voksne.
 Stk. 3.  Aftalen kan opsiges af hver af parterne med 1  

 års varsel til et skoleårs udløb, dog tidligst med ophør ved udgangen af  

 skoleåret 1988-89.
 København, den 10. februar 1988.
Lærernes Centralorganisation Martin Rømer Finansministeriet P.
M.
V.
E.
B.
