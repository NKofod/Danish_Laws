Klage over nyrestensoperation (dødsfald, yngre kvinde) Patientklagenævnet fandt, at der var indikation for  

 operation af patienten, idet der ved en undersøgelse af nyrerne havde vist  

 sig  

 en sten i venstre nyrebækken strækkende sig ud i forgreningerne herfra.  

 Endvidere fandt nævnet, at indføringen af kikkertrør til nyrebækkenet og  

 knusningen af stenen gennem kikkertrøret i henhold til operationsbeskrivelsen  

 blev foretaget i overensstemmelse med almindelig anerkendt faglig standard.
Det var nævnets opfattelse, at det var behæftet med  

 stor usikkerhed at foretage et skøn af, at den mængde væske, der bliver  

 skyllet  

 ind gennem kikkertrøret også var den mængde, der kom ud igen.
Imidlertid var  

 den komplikation, der senere blev erkendt i form af store mængder skyllevæske  

 i  

 bughulen uden påvist eller mistænkt hul på bughulen, så sjælden en  

 komplikation, at den ikke kunne forventes mistænkt som årsag til de  

 registrerede ændringer i inspirationstryk, puls og blodtryk.
Nævnet fandt imidlertid, at overlæge A og overlæge B  

 handlede under normen for almindelig anerkendt faglig standard, da de ikke  

 efter operationens afslutning tilså patienten.
Nævnet lagde herved vægt på,  

 at  

 det fremgik af journalen, at patienten umiddelbart efter operationen var  

 ukontaktbar, at hun havde en hævelse over maven, samt at mave og lår var  

 blå-røde.
Endvidere fandtes misfarvet væske bag bughinden.
Overlæge A og  

 overlæge B blev derfor tilkaldt, men fandt ikke grundlag for at tilse  

 patienten, da symptomerne skyldtes væske bag bughinden, hvilket man ikke  

 kunne  

 gøre noget ved.
 Det var i forbindelse hermed nævnets opfattelse, at  

 overlæge A eller B flere gange under operationen blev informeret om stigende  

 inspirationstryk, stigende puls og til sidst også faldende blodtryk, og at  

 der  

 i sådanne en situation, hvor der efter en operation med kikkertkirurgisk  

 indgreb på nyren konstateres bræthård udspiling af flanken, burde være  

 foretaget en kirurgisk vurdering.
Nævnet fandt endvidere, at 1 reservelæge C handlede i  

 overensstemmelse med almindelig anerkendt faglig standard, idet det måtte  

 anses  

 som en hændelig komplikation, at halspulsåren blev punkteret i forbindelse  

 med  

 forsøg på at anlægge et centralt venekateter efter operationen.
Det var  

 endvidere i overensstemmelse med almindelig anerkendt faglig standard, at 1.  

 reservelægen efterfølgende forsøgte at anvende kompression.
Det fremgik af journalen, at som følge af mistanke om  

 enten blødning i bughulen eller stor væskeansamling blev det besluttet at  

 foretage operativ åbning af bughulen (laparotomi) ved overlæge A.
Ved  

 operationen fandtes store mængder klar væske, og der blev opsuget 5,5 liter.  

 Der var ingen blødning i bughulen, men det blødte vedvarende ved siden af  

 nefrostomikakateteret.
Området bagved bughinden ved siden af venstre nyre  

 blev  

 åbnet.
Der var beskeden blødning, der blev opsuget, og herefter blev der  

 anlagt  

 et dræn gennem særskilt stikkanal.
Efter lukning blev det konstateret, at der  

 manglede en serviet.
 Det var nævnets opfattelse, at der i tilfælde med  

 større og/eller komplicerede indgreb med blødning er betydelig risiko for, at  

 blodgennemvædede servietter gemmer sig i operationsfeltet, hvorfor der bør  

 udvises  

 ekstra omhyggelighed med optællingen i disse situationer.
På baggrund af ovenstående fandt nævnet, at  

 operationssygeplejersken havde handlet under normen for almindelig anerkendt  

 faglig standard ved ikke at have sikre korrekt optælling af servietter, som  

 foreskrevet i instruksen, forinden operationssåret blev lukket.
Nævnet fandt  

 tillige grundlag for at kritisere operatøren for ikke at have spurgt til  

 servietregnskabet.
