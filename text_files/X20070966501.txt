Elselskab  prisnedslag/rabat Spørgsmål 1. Kan A  

 a.m.b.a.'s datterselskaber i skattemæssig henseende fratrække årlig  

 udbetaling  

 til forbrugerne/kunderne i form af prisnedslag, såfremt prisnedslaget er  

 beregnet ud fra faktisk omsætning med den enkelte forbruger/kunde? 2. Vil  

 udbetalingerne som beskrevet under spørgsmål 1 fra A a.m.b.a.'s  

 datterselskaber  

 skattemæssigt være skattefri for den enkelte forbruger/kunde, dog således at  

 kunder, der helt/delvist har fratrukket udgiften ved købet, naturligvis skal  

 indtægtsføre  

 prisnedslaget? 3. Kan A  

 a.m.b.a.'s datterselskaber skattemæssigt fratrække årlig udbetaling til  

 forbrugernes/kundernes prisnedslag til moderselskabet, A a.m.b.a., der i  

 umiddelbar forbindelse hermed distribuerer udbetaling til  

 forbrugerne/kunderne? 4. Vil  

 udbetaling som beskrevet under spørgsmål 3 fra A a.m.b.a. skattemæssigt  

 betragtes som et ikke skattepligtigt prisnedslag for den enkelte  

 forbruger/kunde, dog således at kunder, der helt/delvist har fratrukket  

 udgiften ved købet, naturligvis skal indtægtsføre udbetalingen? Supplerende  

 spørgsmål vedrører A Net A/S:
5. Kan A Net A/S  

 i skattemæssig henseende fratrække årlig udbetaling af rabatter til  

 forbrugerne,  

 såfremt rabattens størrelse er endeligt fastsat og forbrugerne bekendt forud  

 for rabatperiodens begyndelse? 6. Vil rabatter  

 som beskrevet under spørgsmål 5 fra A Net A/S være skattefri for den enkelte  

 forbruger,  

 dog således at forbrugere, der helt/delvist har fratrukket udgiften ved  

 købet,  

 naturligvis skal indtægtsføre rabatten? 7. Kan A Net A/S  

 skattemæssigt fratrække årlige udbetalinger af rabatter til forbrugerne,  

 såfremt  

 rabatten overføres til moderselskabet, A a.m.b.a., der i umiddelbar  

 forbindelse  

 hermed distribuerer udbetaling til forbrugerne? 8. Vil  

 udbetaling som beskrevet under spørgsmål 7 fra A a.m.b.a. skattemæssigt  

 betragtes som en ikke skattepligtig rabat for den enkelte forbruger, dog  

 således at forbrugere, der helt/delvist har fratrukket udgiften ved købet,  

 naturligvis skal indtægtsføre udbetalingen? Svar Beskrivelse af de faktiske forhold Forespørgers  

 beskrivelse Alle 100 % ejede  

 datterselskaber under A a.m.b.a. indgår i ordningen vedrørende prisnedslag.
I  

 nærværende anmodning er anvendt udtrykket "forbruger" om de  

 forbrugere i A Net A/S, der i kraft af deres elmålere er forbrugere i  

 netselskabet.  

 Disse forbrugere vil ligeledes kunne opnå prisnedslag på deres øvrige køb hos  

 de øvrige datterselskaber i A-koncernen.
A a.m.b.a. har  

 ikke direkte samhandel med forbrugerne.
Samhandlen sker således direkte  

 mellem  

 forbrugerne/kunderne og ovennævnte datterselskaber.
 Uddybende beskrivelse af baggrunden for anmodningen:
 Før liberaliseringen  

 af energisektoren havde de fleste el-distributionsselskaber ét produkt i form  

 af levering og distribution af elektricitet.
Økonomisk var  

 sektoren reguleret efter det såkaldte "hvile i sig selv" princip,  

 som  

 betød, at overskud ét år skulle tilbageføres til kunderne i efterfølgende år  

 ved nedsættelse af prisen.
For et selskab som A a.m.b.a. betød det, at hvis  

 selskabet havde et økonomisk godt år blev dette nyttiggjort overfor  

 andelshaverne ved at reducere prisen i det kommende år.
Efter liberaliseringen  

 af energisektoren i 1999/2000 er rammebetingelserne for sektoren ændret.  

 Reguleringen af distributionsselskaberne er ændret fra "hvile i sig  

 selv" princippet til et system med benchmark - og  

 effektivitetsregulering  

 af netselskaberne.
Herudover er der rent lovgivningsmæssigt lagt op til at  

 elselskaberne skal bevæge sig i retning af en mere kommerciel drift med fokus  

 på forretningsudvikling.
I dag er A  

 således en koncern, der udover el-distribution har en række forskellige  

 forretninger og produkter, der relaterer sig til energiområdet.
A's  

 forskellige  

 forretningsområder er placeret i en række datterselskaber med reference til  

 moderselskabet.
Med udgangspunkt  

 i de ændrede rammebetingelser i sektoren samt det forhold, at A har bevæget  

 sig  

 fra at levere primært ét produkt til kunderne, til nu at sælge flere  

 forskellige energirelaterede produkter, er det et ønske at kunne udbetale et  

 årligt prisnedslag til den enkelte forbruger, hvilket vil have en væsentlig  

 reklamemæssig værdi for koncernen.
Det er således ikke længere tilstrækkeligt  

 dækkende for forbrugernes samhandelsforhold, at koncernen kun giver  

 prisnedslag  

 på elprisen, såfremt der er et overskud af denne del af virksomheden.
 Fremadrettet  

 ønskes der givet prisnedslag til forbrugerne ud fra deres samlede køb i  

 koncernen.  

 Prisnedslagene vil i alle situationer blive maksimeret til avancen for det  

 pågældende produkt.
Begrundelsen for  

 årligt at opgøre et samlet prisnedslag og udbetaling til forbrugerne - til  

 forskel fra nedsættelse af priserne generelt - er, at det for det første er  

 nødvendigt, at der i selskabernes budget er indbygget en vis reserve, til  

 brug  

 for konsolidering af selskabets kapital.
For det andet handler selskaberne  

 også  

 med kunder, der ikke er forbrugere, hvorfor det er hensigtsmæssigt med ens  

 priser overfor alle kunder.
For det tredje kan der, ud fra et rent  

 konkurrenceparameter i forholdet mellem udbydere af produkter relateret til  

 energi, være et incitament i, at gennemføre samlede udbetalinger i form af  

 prisnedslag overfor væsentlige og loyale kunder.
En  

 prisnedslagsmodel skal baseres på den enkelte forbrugers omsætning med  

 koncernens selskaber indenfor en given regnskabsperiode.
Det vil sige, at  

 udbetalingen står i forhold til forbrugerens varekøb hos koncernselskaberne.  

 For 2006 forventes udbetalingerne til forbrugerne på denne baggrund at udgøre  

 ca. 150 mio. kr.
 Uddybende forklaring til de enkelte spørgsmål:
Ad spørgsmål 1  

 og 2 Som omtalt  

 ovenfor har en række af selskaberne i A-koncernen omsætning med forbrugerne  

 som  

 følge af forskellige forretninger og produkter, der relaterer sig til  

 energiområdet.
Den fortjeneste der opnås på de enkelte produkter, ønskes i et  

 vist omfang udbetalt til forbrugerne i form af prisnedslag.
Udbetalingen af  

 sådanne prisnedslag vil blive foretaget med udgangspunkt i den faktiske  

 omsætning med den enkelte forbruger.
Det er  

 hensigten, at forbrugerne i A Net A/S ud over prisnedslaget fra dette  

 selskab,  

 ligeledes skal opnå prisnedslag på deres varekøb hos de øvrige selskaber i  

 A-koncernen.
Forbrugerne kan derfor være i den situation, at de vil modtage  

 tilbagebetalinger fra flere selskaber i koncernen.
 Prisnedslag vil  

 blive maksimeret til avancerne i det enkelte selskab, opgjort efter følgende  

 modeller:
 Netselskabet:
Prisnedslaget  

 skal have sammenhæng med samhandlen.
Prisnedslaget kan ikke overstige  

 samhandlen,  

 og den øvre grænse vil blive sat til det beløb, der direkte opkræves af  

 selskabet i form af nettarif og abonnement.
Derimod vil andre poster, som  

 principielt opkræves på andres vegne, ikke danne grundlag for prisnedslaget.
 Det samlede  

 prisnedslag kan endvidere maksimalt udgøre selskabets samlede fortjeneste  

 (resultat før renter tillagt afskrivninger) ved salg af netydelser til de  

 respektive forbrugere.
 Øvrige  

 selskaber:
Prisnedslaget  

 skal have direkte sammenhæng med samhandlen med den enkelte kunde.
Det  

 samlede  

 prisnedslag kan maksimalt udgøre selskabets fortjeneste (resultat før renter  

 tillagt afskrivninger) ved salg af selskabets produkter/tjenesteydelser til  

 de  

 respektive kunder.
Ad spørgsmål 3  

 og 4 Det kan på  

 baggrund af det ovenfor anførte om udbetaling af prisnedslag til samme  

 forbruger fra flere selskaber i A-koncernen være hensigtsmæssigt, at A  

 a.m.b.a.  

 distribuerer disse udbetalinger til forbrugerne ud fra følgende overordnede  

 betragtninger:
 Når størrelsen  

 af prisnedslaget for det enkelte selskab er opgjort, skal datterselskabet  

 betale beløbet til moderselskabet, således at moderselskabet kan forestå  

 endelig udbetaling heraf til forbrugerne.
 A a.m.b.a. får  

 således alene en administrativ rolle som distributør af udbetalingerne fra  

 datterselskaberne.
A-koncernen  

 ønsker fremadrettet at foretage årlige prisnedslag på koncernens produkter,  

 hvilket vil resultere i udbetalinger til forbrugerne.
For 2006 forventes  

 prisnedslagene at resultere i samlede udbetalinger til forbrugerne i  

 størrelsesordenen  

 150 mio. kr.
 Beslutning om  

 prisnedsættelse træffes umiddelbart efter årsafslutningen, dvs. efter 31.  

 december,  

 men med virkning for det konkrete indkomstår.
Ad spørgsmål 6  

 og 7 (Supplerende  

 spørgsmål) Netselskabet  

 påtænker at indføre en rabatordning for alle selskabets forbrugere.
Rabatordningens  

 størrelse vil være endeligt fastsat og forbrugerne bekendt forud for  

 rabatperiodens begyndelse.
Rabatten baseres på omsætning med den enkelte  

 forbruger i en fremadrettet periode.
Netselskabets  

 kunder er opdelt i A-, B- og C-kunder.
For 2007 er rabatten 75%  af  

 nettariffen ekskl. moms og 200 kr. på abonnementet.
 Den påtænkte  

 rabatordning skal for 2007 omfatte perioden fra 1. maj 2007 til 30. november  

 2007. Derefter skal rabatperioden løbe fra 1. december 2007 til 30. november  

 2008 og så fremdeles.
 Rabatten vil  

 blive udbetalt i december måned, første gang i december 2007. Udbetalte  

 rabatter (såvel nettarif som abonnement) tillægges moms.
Rabatten pr. kWh  

 forventes årligt fastsat til 60 - 100% af nettariffen.
Rabatten på abonnement  

 forventes årligt fastsat til 0-100%. Den øvre grænse for rabatten bliver  

 derfor  

 det beløb, der direkte opkræves af Netselskabet i form af nettarif og  

 abonnement.
I tilfælde af at  

 forbrugeren flytter i perioden, vil der blive foretaget en opgørelse for  

 perioden frem til fraflytningen.
Rabatten udbetales i forbindelse med  

 slutopgørelsen ved fraflytningen.
Tilflytter en  

 forbruger, vil der blive foretaget en opgørelse fra tilflytningstidspunktet  

 og  

 frem til rabatperiodens udløb.
Rabatten udbetales i december.
Spørgers  

 eventuelle opfattelse ifølge anmodning og bemærkninger til sagsfremstilling Ad spørgsmål 1  

 og 2 - Udbetaling fra datterselskaberne i form af prisnedslag Det er spørgers  

 overordnede opfattelse, at udbetalinger til forbrugerne fra datterselskaberne  

 i  

 A-koncernen har karakter af et prisnedslag, idet udbetalingen knytter sig til  

 prisen for den mængde el/de varer/tjenesteydelser, som den respektive  

 forbruger  

 har aftaget/købt i det pågældende år.
 Der kan drages  

 en direkte parallel til det tidligere gældende forhold, hvorefter  

 elforbrugerne  

 via et over-/underdækningsprincip, enten fik nedsat elprisen det  

 efterfølgende  

 år, eller modsat fik forhøjet elprisen, hvis det foregående års resultat have  

 være negativt.
 Fremadrettet er  

 det alene muligt at anvende et "overdækningsprincip", hvor  

 selskabernes fortjenester udbetales til forbrugerne via et  

 prisnedslagssystem.  

 Faktuelt bør denne model ikke give anledning til en beskatningsmæssig  

 afvigelse  

 i forhold til tidligere for det udbetalende selskab, idet der principielt  

 kunne  

 have været fortsat med tidligere lovgivningsmæssige krav om  

 over-/underdækning.
Koncernselskaberne  

 bør derfor efter spørgers opfattelse kunne fratrække udbetalingen som et  

 prisnedslag  

 på deres respektive netydelser/varer.
Spørger vurderer, at udbetalingen i  

 form  

 af prisnedslag har karakter af en almindelig rabat/bonus til selskabernes  

 kunder.
 Forbrugerne/kunderne  

 vil efter spørgers opfattelse ikke være skattepligtige af den modtagne  

 tilbagebetaling,  

 idet der er tale om en reduktion af el- og varepriserne, under forudsætning  

 af  

 at prisnedslaget maksimalt udgør et beløb svarende til bruttoavancen for  

 det/de  

 pågældende produkter (den opkrævede nettarif og abonnement i netselskabet).  

 Dog  

 skal de forbrugere/kunder, der helt/delvist har fratrukket udgiften ved  

 købet,  

 naturligvis indtægtsføre prisnedslaget (helt eller delvist).
 Set fra  

 forbrugernes side kan reduktionen af el- og varepriserne sammenlignes med  

 tidligere tiders over-/underdækningspolitik, hvor den fremadrettede  

 prisnedsættelse var skattefri for forbrugerne, idet den vedrørte eludgiften.
 For  

 netselskabets vedkommende forudsættes det, at værdien af prisnedslaget  

 udbetales til de forbrugere, der er registreret som forbrugere på tidspunktet  

 for repræsentantskabets beslutning.
 Tilsvarende gør  

 sig gældende for de forbrugerne, der har købt vare/tjenesteydelser i  

 koncernens  

 øvrige datterselskaber.
 Ad spørgsmål 3 og 4 - Udbetaling via A a.m.b.a.
Kompetencen til  

 at træffe beslutning i datterselskaberne om udbetaling til forbrugere/kunder  

 i  

 form af prisnedslag ligger hos det enkelte datterselskabs beslutningsorganer,  

 dvs. generalforsamlingen og bestyrelsen i datterselskabet.
Dette skal ses i  

 sammenhæng med, at det er datterselskabets ledelsesorganer, som har ansvaret  

 for, at dispositioner i datterselskabet er forsvarlige.
Med henblik på  

 at kunne koordinere udbetalingen til forbrugerne i form af prisnedslag, for  

 herigennem bl.a. at kunne undgå at nogle forbrugere modtager enkeltvise  

 tilbagebetalinger fra flere selskaber i koncernen, er det et ønske, at  

 moderselskabet distribuerer udbetalingen af de pågældende prisnedslag.
Der  

 vil  

 i denne situation skulle foretages en betaling fra datterselskabet til  

 moderselskabet,  

 således at moderselskabet - på vegne af datterselskaberne - bliver i stand  

 til  

 at foretage udbetalingerne.
 Udbetalingen til  

 forbrugerne via moderselskabet har således karakter af en ren administrativ  

 rollefordeling indenfor koncernen, og moderselskabet fungerer i denne  

 henseende  

 alene som distributør af udbetalingerne på vegne af datterselskaberne.
 Det er derfor  

 spørgers opfattelse, at disse udbetalinger vil kunne gennemføres via  

 moderselskabet - på vegne af datterselskaberne - uden at dette får  

 utilsigtede  

 skattemæssige konsekvenser for modtagerne (forbrugerne). Ligeledes er det  

 spørgers opfattelse, at datterselskaberne har samme fradragsret for  

 udbetalinger, som hvis de selv havde forestået udbetalingen direkte til  

 forbrugerne, jf. det anførte under spørgsmål 1 og 2.
Ad spørgsmål 6  

 og 7 (Supplerende  

 spørgsmål) Ved  

 implementering af en rabatordning som beskrevet, er det spørgers opfattelse,  

 at  

 Netselskabet i skattemæssig henseende kan fratrække rabatten til forbrugerne.  

 Spørger mener endvidere, at rabatten vil være skattefri for den enkelte  

 forbruger, dog således at forbrugere, der helt/delvist har fratrukket  

 udgiften  

 ved købet, skal indtægtsføre den modtagne rabat.
 Det ønskes  

 eventuelt, at A a.m.b.a. får til opgave at distribuere rabatudbetalingerne  

 fra  

 Netselskabet, således at A a.m.b.a. påtager sig den administrative rolle på  

 vegne af Netselskabet.
Spørger er af  

 den opfattelse, at Netselskabet også i denne situation skattemæssigt kan  

 fratrække  

 rabatten til forbrugerne, såfremt Netselskabet betaler værdien af rabatten  

 til  

 moderselskabet, idet A a.m.b.a. i umiddelbar forbindelse hermed distribuerer  

 rabatten til forbrugerne.
Spørger mener ydermere ikke, at denne form for  

 administrationsaftale vil påvirke skattefriheden for forbrugerne, dog således  

 at forbrugere, der helt/delvist har fratrukket udgiften ved købet,  

 naturligvis  

 skal indtægtsføre den modtagne rabat.
SKATs indstilling og begrundelse A koncernen er  

 organiseret med A a.m.b.a. som moderselskab og derunder en række  

 datterselskaber.  

 Ifølge SKATs oplysninger er A a.m.b.a. skattepligtig efter SEL § 1, stk. 1,  

 nr.  

 6. Koncernen har kalenderårsregnskab.
Medlemmer i A  

 a.m.b.a. er forbrugere, der har rådighed over en el-installation i selskabets  

 bevillingsområde.
Medlemskabet er ikke automatisk.
Anvendes der fællesmåling  

 kan alene ejeren af den kollektive installation være andelshaver.
 Koncernen sælger  

 foruden elektricitet til forbrugerne mange andre energirelaterede produkter.  

 Disse øvrige produkter forhandles både til forbrugere og andre kunder, som  

 ikke  

 er forbrugere.
Aktiviteterne i  

 koncernen er placeret i datterselskaberne, som - når det drejer sig om  

 koncernens  

 øvrige produkter - er indrettet som butikker.
A a.m.b.a. har således ikke  

 direkte samhandel med forbrugerne/kunderne.
Selskabet ønsker,  

 at indføre et prisnedslagssystem, hvorefter forbrugerne kan opnå  

 rabatter/prisnedslag  

 i forhold til deres varekøb.
Det samlede prisnedslag kan maximalt udgøre  

 selskabets  

 samlede fortjeneste (resultat før renter tillagt afskrivninger). Det oplyses,  

 at prisnedslaget for 2006 forventes at blive i størrelsesordenen 150 mio. kr.
Udtrykket  

 "forbruger" defineres som kunder, der i kraft af deres elmålere, er  

 forbrugere i netselskabet.
Det er meningen, at forbrugerne skal kunne opnå  

 prisnedslag på elektricitet og på køb af koncernens øvrige produkter,  

 hvorimod  

 andre kunder, som handler med koncernen, ikke kan få rabatter på deres  

 varekøb.  

 Det er oplyst, at alle 100 % ejede datterselskaber under A a.m.b.a.  

 indgår  

 i ordningen vedrørende prisnedslag.
 Beslutning om prisnedslag/rabat  

 sker efter årsafslutningen, dvs. efter 31. december, men med virkning for det  

 konkrete år.
 For  

 netselskabets vedkommende udbetales prisnedslag/rabat til de forbrugere, som  

 er  

 registreret som forbrugere pr. 30/11 i regnskabsåret, ifølge mundtlig  

 oplysning.
 Der er således  

 tale om en opdeling af kunderne ved køb af øvrige produkter, hvor kun en  

 bestemt kundegruppe/målgruppe, nemlig forbrugerne i netselskabet kan opnå  

 rabatter.
 Efter SEL § 9,  

 stk. 2 kan brugsforeninger fratrække dividende, efterbetaling eller bonus i  

 den  

 skattepligtige indkomst forudsat at dividenden er endeligt fastsat af  

 brugsforeningen senest 6 måneder efter begyndelsen af regnskabsåret.  

 Betingelsen for brugsforeningers skattemæssige fradrag for rabatter er med  

 andre ord, at rabatten er kendt inden regnskabsårets udgang.
 Ved  

 forarbejderne til SEL § 9, stk. 2 blev der netop lagt afgørende vægt på det  

 forhold, at rabatten skulle være fastsat af brugsforeningen inden årets  

 udgang  

 og senest 6 måneder efter regnskabsårets begyndelse, for at der kunne opnås  

 skattemæssigt  

 fradrag herfor.
 Brugsforeninger  

 og netselskabet i A koncernen kan i et vist omfang sammenlignes, idet der i  

 begge selskaber er forbrugere, som i kraft af medlemskab opnår rabatter.
Det fremgår af  

 bek. nr. 1520 af 23/12 2004 med senere ændringer om indtægtsrammer for  

 netvirksomheder  

 m.m., at Energitilsynet fastsætter reguleringsprisen, som er den  

 gennemsnitlige  

 pris pr. kWh leveret elektricitet til forbrugeren.
Det fremgår ligeledes, at  

 Energitilsynet regulerer prisen løbende.
Såfremt  

 netselskabet i A a.m.b.a. ønsker at udbetale prisnedslag/rabat til  

 forbrugerne,  

 er SKAT af den opfattelse, at der ikke er tale om udbetaling af en  

 "overdækning", da elprisen i forvejen løbende justeres af  

 Energitilsynet.
SKAT mener derimod, at der er tale om udbetaling af overskud.
 SKAT anser den  

 beskrevne "prisnedslagsmodel" i A a.m.b.a. som en  

 overskudsfordeling.
 SKAT kan derfor  

 ikke anerkende skattemæssigt fradrag for prisnedslag/rabatter i  

 datterselskaberne  

 som beskrevet i den nævnte prisnedslagsmodel, da der ikke udbetales rabat til  

 alle kunder og da rabatten ikke er kendt/fastsat inden regnskabsårets  

 udgang.
 Da der er tale  

 om uddeling af overskud er beløbene skattepligtige hos forbrugerne jf.  

 statsskattelovens § 4, da ingen af forbrugerne er aktionærer i selskaberne,  

 men  

 for størstedelen er medlemmer i A a.m.b.a.
 De omhandlede  

 rabatter i A vil efter SKAT´s opfattelse til enhver tid skattemæssigt skulle  

 behandles som overskud, så længe rabatterne er beregnet på basis af de i  

 "anmodning om bindende svar" beskrevne beregningsmodeller, som  

 bygger  

 på overskudsberegninger.
 Besvarelsen er  

 den samme uanset om prisnedslagene/rabatterne udbetales fra datterselskaberne  

 eller via A a.m.b.a.
 Besvarelse af  

 spørgsmål 1, 2, 3 og 4.
 Spørgsmålene  

 besvares afkræftende.
Besvarelse af  

 supplerende spørgsmål På basis det  

 oplyste om den påtænkte rabatordning i A Net A/S vurderer SKAT, at rabatter  

 til  

 forbrugerne kan fratrækkes skattemæssigt.
 SKAT vurderer  

 ligeledes, at rabatterne vil være skattefrie for private forbrugere.  

 Erhvervsmæssige forbrugere vil modsat skulle indtægtsføre de modtagne  

 rabatter.
 SKAT lægger i  

 vurderingen navnlig vægt på følgende forhold:
 Besvarelsen er  

 den samme, uanset at rabatudbetalingerne af administrative hensyn  

 distribueres  

 fra netselskabet via A a.m.b.a.
Besvarelse af  

 spørgsmål 5, 6, 7 og 8 Spørgsmålene  

 besvares bekræftende.
Skatterådets afgørelse og begrundelse Skatterådet  

 tiltrådte indstillingen.
