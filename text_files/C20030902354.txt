Meddelelse om køretøjers  

 indretning og udstyr mv. nr. 1812  

 Nye regler om udskiftning af dæk, krav om E-/e-mærkning Det meddeles hermed, at Detailforskrifter for Køretøjer 2003  

 vil indeholde følgende nye bestemmelser om dæk:
 GYLDIGHEDSOMRÅDE:
 Bekendtgørelsen gælder for køretøjer, der  

 registreres, godkendes eller tages i brug første gang på  

 ikrafttrædelsesdatoen eller senere.
 Bestemmelserne om E-/e-mærkning af regummierede dæk i pkt.  

 8.02.020 (4) og pkt. 8.02.110 (2) gælder dog for  

 køretøjer, der registreres 1. gang den 1. juli 2003 eller  

 senere.
Bestemmelserne om E-/e-mærkning af dæk i pkt. 8.02.020 (3) og  

 (4), pkt. 8.02.110 (1) og (2), pkt. 8.02.141 (1) og pkt. 8.02.142 (1)  

 gælder fra den 1. juli 2003 desuden for køretøjer, der er  

 registreret 1. gang den 1. januar 1980 eller senere.
Dette gælder dog  

 ikke dæk, der er eller har været monteret på  

 køretøjet før den 1. juli 2003.
 Ethvert køretøj kan dog straks indrettes i overensstemmelse  

 med bekendtgørelsen.
8.02 HJUL 8.02.020 BIL (3) Dæk, bortset fra regummierede dæk, skal være godkendt og  

 mærket i henhold til EF-direktiv 92/23/EØF eller ECE-regulativ  

 30, 54 eller 64.
(4) Regummierede dæk skal være godkendt og mærket i henhold  

 til ECE-regulativ 108 eller 109.
8.02.110 PÅHÆNGS-/SÆTTEVOGN TIL BIL (1) Dæk, bortset fra regummierede dæk, skal være godkendt og  

 mærket i henhold til EF-direktiv 92/23/EØF eller ECE-regulativ  

 30, 54 eller 64.
(2) Regummierede dæk skal være godkendt og mærket i henhold  

 til ECE-regulativ 108 eller 109.
8.02.141 CAMPINGVOGN (1) For campingvogn gælder reglerne for  

 påhængs-/sættevogn til bil.
8.02.142 ANDET REGISTRERINGSPLIGTIGT PÅHÆNGSREDSKAB (1) For andet registreringspligtigt påhængsredskab gælder  

 reglerne for påhængs-/sættevogn til bil.
_____________________________ Bekendtgørelsens bestemmelser i afsnit 8.02 om  

 regummierede dæk har som udkast været notificeret i  

 overensstemmelse med Europa-Parlamentets og Rådets direktiv 98/34/EF  

 (informationsproceduredirektivet) som ændret ved direktiv  

 98/48/EF.
Bestemmelserne betyder at - 	regummierede dæk skal være E-mærkede på  

 biler og påhængskøretøjer, der registreres 1. gang  

 den 1. juli 2003 eller senere, samt at - 	ved udskiftning af dæk fra den 1. juli 2003 må der kun  

 monteres E-/e-mærkede dæk (herunder regummierede dæk)  

 på motorkøretøjer og  

 påhængskøretøjer, uanset køretøjernes  

 1. registreringsdato.
Bestemmelsen om krav om E-/e-mærkede dæk ved udskiftning  

 gælder kun for dæk, som monteres 1. gang på bilen.
Derfor  

 kan f. eks. et sæt vinterdæk, som tidligere har været  

 monteret på bilen før den 1. juli 2003, fortsat lovligt anvendes  

 og dermed slides op.
 Dæk på køretøjer, der er registreret 1. gang  

 før den 1. januar 1980 er undtaget fra krav om E-/e-godkendelse.  

 Baggrunden er, at visse ældre biler kan være forsynet med  

 fælge, som kræver dæk med slange, og at dæk beregnet  

 til slange ikke, eller kun i meget begrænset omfang, vil være  

 E-/e-godkendte.
 Bestemmelserne svarer med få lempelser til de tidligere varslede  

 bestemmelser i afsnit II, Orientering om yderligere forventede regler i  

 Meddelelse om køretøjers indretning og udstyr nr. 1807 af  

 22.07.2002.
