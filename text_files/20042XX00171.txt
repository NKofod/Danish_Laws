Skriftlig fremsættelse (20. april 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 detailsalg fra butikker m.v.
(Lovforslag nr.
L 158).
 Den gældende lov om butikstid trådte i kraft den 1. juli  

 2001. Loven indeholder en revisionsklausul, hvorefter økonomi- og  

 erhvervsministeren skal fremsætte forslag om revision af loven i  

 folketingsåret  

 2004/2005.
 Den debat, der har været om revisionen af loven, herunder de  

 drøftelser, der har været med organisationerne herom, har i det væsentligste  

 koncentreret sig om det antal søndage, butikkerne kan holde åbent.
Det er regeringens opfattelse, at der skal ske en  

 liberalisering af loven, men at det skal ske over en årrække, så  

 detailhandelen  

 og samfundet i sin helhed får mulighed for gennem en periode at indstille sig  

 på og tilpasse sig til de ændrede forhold.
En liberalisering skal derfor ske  

 på  

 en sådan måde, at der tages hensyn til en kombination af forbrugernes, de  

 ansattes og de forretningsdrivendes behov.
Dette er lovforslagets sigte.
De særrettigheder, som den gældende lov i et vist omfang  

 stadig indeholder, berøres ikke, men bibeholdes uændret.
Antallet af  

 løse  

 søndage over året foreslås øget fra 4 til 6, hvoraf de to søndage skal ligge  

 i  

 månederne juli/august af hensyn til turisterne.
Herudover får butikkerne  

 mulighed for at holde åbent den første søndag i hver måned.
I julemåneden  

 december kan butikkerne yderligere holde åbent søndagene før juleaften.
Af  

 hensyn til personalet foreslås det, at butikkerne skal lukke kl. 15.00 på  

 nytårsaftensdag.
Bestemmelsen gælder kun de butikker, der er omfattet af de  

 almindelige lukketidsregler.
 Det foreslås, at den dispensationsmulighed, som Erhvervs- og  

 Selskabsstyrelsen har haft til at give tilladelse til søndagsåbent ved ganske  

 særlige lejligheder, afskaffes.
 Butikkernes åbningstider i øvrigt berøres ikke ved  

 lovforslaget.
Detailsalg af alkohol er særskilt reguleret ved lov nr. 213  

 af 31. marts 2004 om forbud mod salg af tobak og alkohol til personer under  

 16  

 år.
Da detailsalg af alkohol er underlagt særskilt regulering, er forbudet i  

 lov om butikstid mod salg af alkohol efter kl. 20 overflødiggjort og foreslås  

 derfor ophævet.
Restaurationsloven  

  

 er ikke blevet liberaliseret i takt med lov om butikstid.
Tiden er derfor  

 fundet moden til at fjerne uhensigtsmæssige og konkurrencemæssige barrierer  

 for  

 nye kombinationer af samdrift mellem restaurationsvirksomheder og  

 detailhandel.  

 Lovforslaget fjerner de eksisterende begrænsninger i restaurationernes  

 mulighed  

 for salg ud af huset.
Der skabes dermed mulighed for detailsalg i  

 restaurationer i det omfang, dette er muligt efter lov om detailsalg m.v.
Tilsvarende vil der i butikker også kunne ske servering.
Ved  

 detailsalg vil reglerne i lov om detailsalg fra butikker m.v. gælde, og ved  

 servering vil reglerne i lov om restaurations- og hotelvirksomhed m.v. gælde.
Det foreslås, at der foretages en ændring i såvel  

  

 erhvervslejeloven  

  

 som  

  

 lejeloven  

  

 , så vilkår i lejeaftaler om,  

 at butikker i centre m.v. kan pålægges at holde åbent på søndage samt på  

 hverdage efter kl. 20, ikke længere vil være gyldige. Ændringen skal gælde,  

 uanset hvornår aftalen er indgået.
For at give udlejere og andre  

 rettighedshavere  

 mulighed for at indstille sig på den ændrede retstilstand, træder  

 ændringerne,  

 der vedrører de ældre aftaler, dog først i kraft efter en periode på 5 år.
 Som det er tilfældet med den gældende lov, indeholder  

 lovforslaget også en  

  

 revisionsklausul  

  

 ,  

 hvorefter loven foreslås taget op til revision i folketingsåret 2009/10.  

 Forinden skal der gennemføres en analyse af, hvordan loven påvirker  

 detailhandelens struktur.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
