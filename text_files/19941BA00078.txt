Nr BSF 78 Forslag til folketingsbeslutning om omstilling af forsknings-,  

 undervisnings- og rådgivningsressourcerne til fremme af økologisk  

 landbrugsproduktion Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at gennemføre en væsentlig omstilling  

 af forsknings-, undervisnings- og rådgivningsressourcerne inden for  

 landbrugsområdet til fremme af økologisk landbrugsproduktion.
Bemærkninger til forslaget Beslutningsforslaget er et led i Enhedslistens økologiplan for det danske  

 landbrug.
Forskningen, undervisningen og rådgivningen på landbrugsområdet er næsten  

 udelukkende koncentreret om traditionelt landbrug.
De senere år har begrebet  

 integreret produktion fået en vis bevågenhed.
Imidlertid kan det økologiske  

 landbrug ikke anvende forskningsresultaterne inden for dette område til  

 noget, da integreret produktion baserer sig på de samme produktionsmetoder  

 som traditionelt landbrug - bare lidt mindre miljøbelastende.
Omvendt vil det  

 traditionelle landbrug kunne nyde godt af forskningen, undervisningen og  

 rådgivningen på økologiområdet.
Enhedslisten foreslår, at der sker en væsentlig omstilling af forsknings-,  

 undervisnings- og rådgivningsressourcerne inden for landbrugsområdet med  

 henblik på optimering af økologisk landbrugsproduktion.
Der skal således  

 foretages en omdirigering af de eksisterende midler samt en begrænset  

 tilførsel af nye midler.
