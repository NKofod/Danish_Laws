(Til børnehave- og  

 fritidspædagogseminarierne) Der skelnes mellem A-kurser og B-kurser.
A-kurser er de til  

 praktiklærerfunktionen kvalificerende grundkurser, og B-kurser er supplerende  

 praktiklærerkurser.
 Ved opslag skal det fremgå, om kurset er et A-kursus eller et B-kursus.  

 Seminariet fører løbende oversigt over, hvilke praktiklærere der har  

 deltagret i A-kurser.
 1. A-kurser (grundkurser):
Målgruppe: Det forudsættes, at deltagerne normalt har en pædagogisk  

 grunduddannelse, overvejende som børnehave- eller fritidspædagog, og at de  

 har beskæftigelse i en institution, der anvendes som øvelsespraktiksted,  

 eller som forventes at kunne anvendes som sådan for seminarier.
Det  

 forudsættes endvidere, at der normalt ikke optages kursister, som allerede  

 har deltaget i et A-kursus.
 Formål: At deltagerne erhverver sig indsigt i børnehave- og  

 fritidspædagoguddannelsernes mål og indhold, samt opnår viden og færdigheder  

 som praktikærere i øvelsespraktikken.
 Omfang (varighed og deltagerantal): Kurserne bør gennemføres inden for en  

 tidsramme på mellem 16 og 24 timer over to eller tre sammenhængende dage.  

 Deltagertallet bør normalt være 20-24 kursister.
Indhold: Kurset omfatter a.
Orientering om uddannelsernes generelle opbygning og indhold, herunder  

 sammenhængen mellem teori og praktik og samarbejdet mellem praktiklærere og  

 seminariet.
b.
Orientering vedrørende aktuel undervisning på seminariet.
c.
Instruktion om praktiklærernes forpligtelser, herunder deltagelse i  

 praktiklærermøder, gennemførelse af konferencetimer og evaluering af  

 praktikforløb, samt øvrige opgaver i henhold til uddannelsesbekendtgørelsen  

 og andet regelstof.
d.
Orientering om seminariets administration af praktikplacering af de  

 studerende, herunder praktikudvalgets sammensætning, opgaver og funktion.
e.
Orientering om praktiklærernes vilkår, herunder betaling, vikarrefusion  

 og befordringsgodtgørelse.
f.
I det omfang det er muligt, kan der herudover i kurset indgå  

 undervisning iagttagelse, beskrivelse og vurdering af studerendes arbejde, i  

 samtaleteknik og i andre emner, som direkte vedrører praktikundervisningen.
 2. B-kurser (supplerende kurser):
 Målgruppe: Disse kurser henvender sig til praktiklærere, der har  

 gennemgået A-kurset og er tilknyttet seminariet.
 Formål: At praktiklærerne a jourfører og videreudvikler deres viden om og  

 indsigt i praktiklærerfunktionen således, at der er sammenhæng mellem  

 seminariets undervisning og praktikundervisningen.
Omfang (varighed og deltagertal): Kurserne kan have et omfang af mellem 6  

 og 30 timer, dog normalt ikke over 18 timer.
Som hovedregel bør  

 deltagerantallet være på mellem 20 og 40 kursister.
Indhold: Kurset omfatter orientering om undervisningen på seminariet i  

 relation til praktikundervisningen samt særlige områder af  

 praktikundervisningen.
Hvis der sker betydelige ændringer i uddannelsernes  

 indhold, og specielt såfremt praktikforholdene undergår forandringer, indgår  

 dette i kursusindholdet. (Her tænkes f.eks. på ny lovgivning eller ændringer,  

 der er en følge af f.eks. seminariets ændrede planlægning).
 3. Fælles retningslinier for A- og B-kurser:
 Kurserne forestås af seminariets praktikledere efter nærmere aftale med  

 rektor.
 Orientering og undervisning som nævnt under punkt a, b og f ved A-kurser  

 og generelt ved B-kurser kan meddeles af rektor, praktikledere, faste lærere  

 eller eksterne undervisere.
 Instruktion og orientering som nævnt under punkt c, d og e forestås af  

 praktiklederne.
 Seminarier med både børnehave- og fritidspædagoguddannelse kan afholde  

 fælles kurser for børnehave- og fritidspædagoger.
 Såvel A- som B-kurser bør som hovedregel gennemføres uden snæver  

 sammenhæng med praktiklærermøder.
Kurserne bør afholdes på seminariet.
Fortærings- og opholdsudgifter kan  

 ikke afholdes over seminariets regnskab, og det bør undgås, at kurserne  

 påfører deltagerne eller deres tjenestested udgifter i denne forbindelse.
Der  

 kan således ikke opkræves kursusafgift.
 Det forudsættes i øvrigt, at seminariets udgifter til kursusvirksomheden  

 holdes inden for de meddelte bevillingsmæssige rammer.
 En eventuel tilladelse til at fravige disse retningsliner skal indhentes i  

 direktoratet forud for et kursus afholdelse.
 Disse rammeplaner træder i stedet for direktoratets rammeplaner for  

 praktiklærerkurser af februar 1982.
Undervisningsministeriet, Direktoratet for folkeskolen og seminarier m.v., den 20. december 1983.
 P.d.v.
