 Efter forhandling med handelsministeren fastsættes i henhold til § 74,  

 stk. 1, og § 80 i lov om arbejdsmiljø følgende regler for  samarbejde  

  mellem arbejdstilsynet og statens skibstilsyn og om disses gensidige  

bistand  ved gennemførelsen af bekendtgørelse nr. 181 af 18. maj 1965  

 om regulativ for lastning og losning af skibe:
 § 1.  Tilsynet med overholdelsen af bestemmelserne i  

 bekendtgørelse nr. 181 af 18. maj 1965 om regulativ for lastning og losning  

 af skibe føres af arbejdstilsynet og skibstilsynet, jfr. regulativets § 32,  

 efter nedenstående regler.
 § 2.  Tilsynet med landfaste anlæg samt tilsynet med  

 lossegrej, uanset om dette hidrører fra skibet eller fra land, føres af  

 arbejdstilsynet, medens tilsynet med hejsemidler, der tilhører skibet, føres  

 af statens skibstilsyn.
 Stk. 2.  Uanset om lastnings- og losningsarbejdet  

 udføres af skibsmandskabet eller af mandskab fra land, føres tilsynet med  

 arbejdets udførelse såvel om bord som i land af arbejdstilsynet.
 § 3.  Tilsynet med overholdelsen af særlige regler  

 vedrørende udstyrs eller hjælpemidlers konstruktion, benyttelse eller  

 vedligeholdelse samt tilsynet med lastning og losning inden for særlige  

 områder (f.eks. visse virksomheders anløbssteder og lign.) kan uanset  

 bestemmelserne i § 2 - efter aftale mellem de to tilsynsmyndigheder henlægges  

 til den tilsynsmyndighed, hvis specielle saglige indsigt måtte gøre dette  

 naturligt.
§ 4.  Hvis en af tilsynsmyndighederne mener, at  

 åbenbart uforsvarlige forhold foreligger, kan disse - uanset reglerne i §§ 2  

 og 3 - søges rettet umiddelbart ved forhandling på stedet.
Den anden  

 tilsynsmyndighed underrettes omgående.
 Stk. 2.  Hvis en af de tilsynsførende i øvrigt bliver  

 opmærksom på uforsvarlige forhold, der henhører under den anden  

 tilsynsmyndighed, er han pligtig at gøre denne opmærksom herpå.
 § 5.  Tilsynskredsene træffer nærmere aftale med det  

 stedlige skibstilsyn om den praktiske tilrettelæggelse af samarbejdet efter  

 retningslinjer, der aftales mellem de to tilsynsmyndigheder.
 Stk. 2.  Arbejdstilsynet meddeler sådanne aftaler til de  

 berørte havnes sikkerhedsorganisationer.
 § 6.  Cirkulæret træder i kraft den 1. november 1977.  

 Samtidig ophæves Arbejdsministeriets cirkulære nr. 103 af 18. maj 1965 om  

 samarbejde mellem arbejdstilsynet og skibstilsynet om gennemførelse af  

 regulativ for lastning og losning af skibe.
 Arbejdsministeriet, den 29. september  

 1977.
 Erling Jensen.
/ A.
Toft.
