(Til rektorerne for samtlige  

 gymnasieskoler, studenterkurser og hf-kurser, samtlige amtsråd samt  

 Københavns og Frederiksberg kommuner) I.
KLASSER.
 En klasse er en undervisningsenhed, der etableres ved undervisningens  

 start (1. gymnasieklasse eller 1. kursusklasse).
 Klassestørrelser:
 Den maksimale klassekvotient er indtil videre:
I. klasser ved kursus skal ved oprettelsen, der sker senest 1. juli, have mindst 18 elever i gennemsnit pr.  

 klasse.
II.
HOLD.
Et hold er en undervisningsenhed, hvor enten kun en del af en klasse s elever deltager i undervisningen, eller hvor elever fra flere klasser  

 danner holdet.
 Den endelige etableringsdato for et hold, der skal begynde sin  

 undervisning i august (i januar), er 1. juni (1. december).
Efter denne dato kan intet hold oprettes eller nedlægges på nogen skole  

 eller kursus uden tilladelse fra direktoratet.
Der bortses her fra sådanne  

 hold i 1. gymnasieklasse, I. kursusklasse og 1. hf-klasse, for hvilke det  

 ikke er muligt at afgøre oprettelsesmuligheden, før den endelige  

 elevsammensætning kendes.
 Ifølge bekendtgørelse nr. 312 af 12. juni 1981 om undervisningen i  

 gymnasiet og om fordringerne ved og eksamensopgivelserne til  

 studentereksamen, § 26, stk. 2, skal eleverne i 1. gymnasieklasse senest 15.  

 april meddele, hvilken gren m.v. de ønsker at følge i 2. gymnasieklasse.  

 Herefter kan eleverne normalt ikke ændre deres valg af gren m.v.
En elev må således have truffet sit definitive valg af hold (gren,  

 tilvalgsfag og valgfrie fag i øvrigt) i så god tid inden 1. juni (1.  

 december), at skolen/kursus på dette tidspunkt kan have en nøjagtig oversigt  

 over antal hold, der oprettes i det efterfølgende semester.
Efter 1. juni (1.  

 december) vil der ikke kunne foretages ændringer i de enkelte holds  

 sammensætning, medmindre det er begrundet i gentagelse af en klasse, flytning  

 til en anden (ikke nærtbeliggende) skole, udmeldelse eller indmeldelse af  

 elever. Ændringer, der skyldes nævnte undtagelsestilfælde, vil ikke kunne  

 begrunde oprettelse eller nedlæggelse af et hold eller deling af et hold i  

 flere hold.
Framelding fra et hold kan normalt ikke finde sted.
Rektor  

 bestemmelser, om fravalg/omvalg, der ikke har konsekvenser for holds  

 oprettelse eller nedlæggelse, undtagelsesvis vil kunne tillades.
Alle andre  

 fravalg/omvalg kræver direktoratets godkendelse.
III.
HOLDSTØRRELSER .
 Hovedregel :
 Hvis et hold består af elever fra flere klasser, er den maksimale  

 holdstørrelse 24. Hvis et hold består af elever, som kommer fra samme klasse,  

 er den maksimale holdstørrelse 28. Der foreligger ikke samlæsning, hvis et  

 sådant hold omfatter mere end 24 elever fra samme klasse.
 Eksempel :
 Biologi i 3.xFS.
 Hvis der i 3.x er 28 elever, hvoraf 3 er naturfaglige, kan 3.xFS udgøre et  

 hold på 25 elever i biologi, og der foreligger ikke samlæsning.
 Holdstørrelse ved oprettelse :
I gymnasieklasser og i studenterkursusklasser kan grenhold og hold i  

 særfag ikke oprettes første gang, medmindre der er tilmeldt mindst  10 elever  

 , jf. bekendtgørelse nr. 312 af 12. juni 1981, § 26, stk . 3. For de følgende  

 hold kræves mindst 7 elever for at bevare den pågældende gren eller det  

 pågældende særfag.
En sådan gren eller et sådant hold anses for bevaret, hvis  

 der på skolen findes elever, der i normalt skoleforløb tilhører (har tilhørt)  

 omtalte gren/hold.
Dog kan musikmatematisk forsøgsgren oprettes med et  

 vilkårligt lille elevtal på skoler, der har oprettet musiksproglig gren, og  

 hvor de fornødne hold til læsning af andre særfag end musik er etableret på  

 andre grene.
Elever på mM-gren må ikke udløse et ekstra musikgrenhold.  

 Forsøgshold i øvrigt kan kun oprettes, hvis mindst 16 elever er tilmeldt.
 I hf-klasserne forudsætter oprettelse af hold i et fag, at mindst 7  

  elever er tilmeldt ved holdets endelige etablering, jf. bekendtgørelse af  

 24. april 1974 om højere forberedelseseksamen og om undervisningen m.v. på  

 kursus til højere forberedelseseksamen, § 4, stk. 5.
IV.
REGLER FOR SAMMENLÆGNING AF HOLD .
Ifølge bekendtgørelse nr. 312 af 12. juni 1981, § 1, foregår  

 undervisningen i 2. og 3. gymnasieklasse på en række grene.
For holddannelser  

 i særfagene på disse grene gælder nedenstående særlige regler:
 1. Grendeling i gymnasiet .
Elever fra forskellige klasser skal sammenlægges til hold på maksimalt 24  

 elever, således at der oprettes det mindst mulige antal hold på de pågældende  

 niveauer.
En klasses elever deles normalt ikke på to forskellige hold i samme  

 fag på samme niveau.
 Sammenlægningen foretages som vist i eksempel 1.
Holdetableringen ved grendelingen bør i videst muligt omfang tilgodese  

 mulighederne for tværfagligt arbejde.
F.eks. bør eleverne på mN-grenen læse  

 sammen i alle grenfagene (biologi, geografi, matematik, fysik og kemi), hvis  

 det ikke medfører etablering af ekstra hold, fremfor at læse kemi sammen med  

 fysikerne og matematik, fysik og geografi sammen med de samfundsfaglige  

 elever.
Holdetableringen i kemi giver på grund af forskellene i timetal mellem  

 grenene særlige problemer.
Generelt gælder, et antal kemihold på FN-niveau  

 ikke kan overstige antallet af stamklasser.
Nedenfor er vist 2 eksempler, der belyser holdetableringen i kemi i  

 forbindelse med grendelingen i gymnasiet.
Elevernes valg af gren giver i det  

 første eksempel (eksempel 2) gode muligheder for tværfagligt samarbejde  

 mellem grenfagene, mens elevernes valg af gren i det andet eksempel (eksempel  

 3) vanskeliggør et sådant samarbejde.
 Disse holddannelsesregler gælder for alle holddannelser på kursus til  

 højere forberedelseseksamen og holddannelser i gymnasiet, bortset fra  

 holddannelser i særfagene på grenene (i gymnasiet). Rektor bestemmer den  

 konkrete fordeling af eleverne, hvis der er mere end 1 hold på det pågældende  

 niveau.
 Formning :
For faget formning fastsættes det, at den maksimale holdstørrelse såvel i  

 gymnasiet som på kursus til højere forberedelseseksamen gøres afhængig af det  

 samlede areal af undervisningslokaler og depotrum, der er knyttet til skolens  

 formningsafsnit.
Hvis dette areal er mindre end 80 m2, er den maksimale  

 holdstørrelse 17, hvis arealet er større end eller lig 80 m2, men mindre end  

 100 m2, er den maksimale holdstørrelse 20, og hvis arealet er 100 m2 eller  

 derover, er den maksimale holdstørrelse 24.
 Idræt :
For hold i idræt gælder, at antallet af elever kan overstige 28, forudsat  

 at der til holdet er knyttet to lærere.
Hvis elevtallet overstiger 24, men  

 ikke 28, skønner rektor, om der til holdet bør knyttes to lærere.
Rektor  

 udøver dette skøn under hensyntagen til de praktiske forhold på stedet.
Der  

 kan dog normalt højst knyttes 3 lærere til 2 klasser.
 Direktoratet godkender ud fra sikkerhedshensyn ikke samlæsning i idræt.
I svømning, hvor der af hensyn til elevers/kursisters sikkerhed må kræves  

 særlig effektivt tilsyn, bør en lærer højst have 15 elever/kursister pr.  

 hold.
Såfremt der til lektionerne i svømmehal/-sal er knyttet en livredder,  

 gælder dog samme regler som for andre idrætsdiscipliner/-aktiviteter.
 V. ÆNDRINGER I ELEVTALLET .
 Hvis ændringer i elevtal fra 1. juni (1. december) til 25. august (25.  

 januar) er af en sådan karakter, at elevtallet pr. 25. august (25. januar)  

 ville begrunde et mindre antal hold, skal rektor pålægge elever og lærere at  

 samordne holdenes undervisning i en sådan grad, at sammenlægning af holdene  

 vil kunne ske i det kommende skoleår.
 Samme fremgangsmåde anvendes, hvis rektor skønner, at der i løbet af  

 skoleåret (semesteret) vil være sandsynlighed for et frafald, som vil bringe  

 elevtallet så langt ned, at det ville begrunde et mindre antal hold.
 Eksempel 1 :
 Hvis der pr. 25. august er 24 nysproglige elever i 2. gymnasieklasse  

 fordelt på 2 hold, skal disse 2 hold sammenlægges ved næste skoleårs  

 begyndelse, hvis elevtallet fortsat er 24 eller mindre.
 Eksempel 2 :
Hvis der ved skoleårets start er 25 eller 26 matematisk-fysiske elever i 2. gymnasieklasse, skal rektor sikre, at der kan ske  

 sammenlægning af de to hold i 3. gymnasieklasse, hvis elevtallet reduceres  

 til 24 eller mindre.
 Eksempel 3 :
 Hvis der ved begyndelsen af 2. semester er 50 kursister i engelsk  

 fællesfag, bør rektor normalt sikre, at der kan ske sammenlægning af de tre  

 hold til to, hvis elevtallet efter 2. semester er reduceret til 48 eller  

 mindre.
 Afvigelser fra de gældende regler om holdstørrelser og klassestørrelser  

 kan kun foretages efter godkendelse fra direktoratet.
 Ved indberetningen pr. 25. august (25. januar) gør rektor rede for årsagen  

 til eventuelle afvigelser fra gældende regler med hensyn til hold under  

 henvisning til eventuelle dispensationsskrivelser.
 P.d.v.
