 Ved lov nr. 128 af 31. marts 1985 er der indført begrænsning af tantieme  

 og vederlag m.v.
 Loven trådte i kraft den 1. april 1985.
 1 eksemplar af ovennævnte lov samt af industriministeriets bekendtgørelse  

 nr. 129 af 31. marts 1985 om kontrol med beregning af tantieme og vederlag  

 m.v. vedlægges.
 Om de nye bestemmelser henvises også til forsikringstilsynets tidligere  

 cirkulærer af 20. juni 1975, 5. november 1976, 22. februar 1980, og 11.  

 november 1982, idet bemærkes, at loven i modsætning til den tidligere  

 lovgivning på området ikke omfatter udbytter.
 Med hensyn til begrænsningen af tantieme og vederlag m.v. bemærkes, at  

 disse beløb begrænses, for så vidt angår de to første regnskabsår, for hvilke  

 ordinær generalforsamling afholdes den 27. marts 1985 eller senere.
 Med hensyn til principperne for begrænsningen henvises i øvrigt til lovens  

 §§ 1-3.
Kontrollen med udbetaling af tantieme og vederlag m.v. vil finde sted på  

 grundlag af de til forsikringstilsynet indsendte årsregnskaber m.v., og  

 tilsynet vil, såfremt de til udøvelse af kontrollen fornødne oplysninger ikke  

 umiddelbart er til stede, anmode om yderligere oplysninger.
Der er således i  

 loven af 31. marts 1985 ikke tale om en særlig indberetningspligt for  

 forsikringsselskaber.
 Det skal endelig bemærkes, at årsregnskabet ikke vil være aflagt korrekt,  

 såfremt loven om begrænsning af tantieme og vederlag m.v. ikke er overholdt.  

 Forsikringstilsynet forudsætter derfor, at revisorerne i sådanne tilfælde  

 anfører dette i revisionsprotokollatet.
 P.D.V.
 E.B.
J.
P.
Tranberg Hanne Faurholdt Lov nr. 128 af 31. marts 1985 Lov om begrænsning af tantieme og vederlag m.v.
 VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1.  I aktieselskaber og anpartsselskaber må der for  

 de to første regnskabsår, for hvilke der den 27. marts 1985 eller senere  

 afholdes ordinær generalforsamling (begrænsningsårene), ikke anvendes større  

 beløb til tantieme, vederlag m.v. til de enkelte medlemmer af bestyrelse,  

 repræsentantskab og lignende organer samt til tantieme til de enkelte  

 medlemmer af direktionen end enten:
Stk. 2.  I selskaber, der kun har to sammenligningsår,  

 kan gennemsnittet af disse års tantieme, vederlag m.v. anvendes ved  

 beregningen af det tilladte beløb.
Er der intet sammenligningsår, finder stk.  

 4 anvendelse.
 Stk. 3.  Ved forøgelse af antallet af medlemmer af  

 bestyrelse, repræsentantskab, direktion eller lignende organer kan der  

 tillægges det indtrædende medlem et beløb svarende til gennemsnittet af det,  

 som efter denne lov kan anvendes som tantieme, vederlag m.v. til de ørige  

 medlemmer, som modtager tantieme, vederlag m.v. i det pågældende organ.
 Stk. 4.  Uanset bestemmelserne i stk. 1-3 er det dog  

 altid tilladt at anvende et beløb af i alt indtil 10.000 kr. til hvert medlem  

 af de nævnte organer.
 § 2.  Er et sammenligningsår eller begrænsningsår  

 kortere eller længere end 12 måneder, forhøjes eller nedsættes de i § 1  

 nævnte tantiemer, vederlag m.v. for vedkommende år forholdsmæssigt til det  

 beløb, de ville have udgjort for en 12 måneders periode.
 Stk. 2.  Såfremt et medlem er indtrådt i eller udtrådt  

 af et af de i § 1 nævnte organer i løbet af et begrænsningsår, kan der højst  

 tillægges det pågældende medlem tantieme, vederlag m.v. i forhold til  

 antallet af påbegyndte måneder, den pågældende har været medlem af organet,  

 jfr. dog § 1, stk. 4.
 § 3.  Bestemmelserne i §§ 1 og 2 finder tilsvarende  

 anvendelse i andre erhvervsdrivende selskaber og foreninger med begrænset  

 ansvar, i realkredititutter og sparekasser, i andelsselskaber og  

 brugsforeninger samt i erhvervsdrivende fonde og lignende selvejende  

 institutioner.
 § 4.  Industriministeren kan fastsætte bestemmelser om  

 kontrol med lovens overholdelse og kan herunder påbyde indsendelse af  

 oplysninger om beregning af tantieme og vederlag m.v.
 Stk. 2.  Undlader ledelsen af et selskab m.v. i rette  

 tid at indsende påbudte oplysninger, kan kontrolmyndigheden som tvangsmiddel  

 pålægge de pågældende daglige eller ugentlige bøder.
 § 5.  Overtrædelse af §§ 1-3 straffes med bøde,  

 medmindre højere straf er forskyldt efter borgerlig straffelov.
 Stk. 2.  Er de udbetalt tantieme, vederlag m.v. i strid  

 med loven, kan det pålægges dem, der er ansvarlige herfor, at indbetale et  

 tilsvarende beløb til selskabet.
 Stk. 3.  I forskrifter, der udfærdiges i henhold til  

 loven, kan der fastsættes straf af bøde for overtrædelse af bestemmelserne i  

 forskriftene.
 Stk. 4.  Straf i medfør af stk. 1 eller i medfør af  

 forskrifter udfærdiget efter stk. 3 kan pålægges selskabet, foreningen eller  

 institutionen som sådan.
 § 6.  Lovforslaget kan stadfæstes straks efter dets  

 vedtagelse.
 § 7.  Loven træder i kraft ved bekendtgørelsen i  

 Lovtidende.
 § 8.  Loven gælder ikke for Færøerne og Grønland.
Givet på Marselisborg slot, den 31.  

 marts 1985 Under Vor Kongelige Hånd og Segl MARGRETHE R.
/IB STETTER Industriministerets bekendtgørelse nr. 129 af 31. marts 1985 Bekendtgørelse om kontrol med beregning af tantieme og vederlag m.v.
 I medfør af § 4 og § 5, stk. 3, i lov nr. 128 af 31. marts 1985 om  

 begrænsning af tantieme og vederlag m.v. fastsættes:
 § 1.  Kontrollen med overholdelsen af bestemmelserne i  

 lov nr. 128 af 31. marts 1985 om begrænsning af tantieme og vederlag m.v.  

 udøves af aktieselskabs-registeret, forsikringstilsynet, tilsynet med banker  

 og sparekasser og tilsynet med investeringsforeninger (kontrolmyndigheden).
§ 2.  Selskaber og foreninger m.v., der omfattes af  

 lov om begrænsning af tantieme og vederlag m.v., men ikke af  

 aktieselskabsloven, anpartsselskabsloven, lov om erhvervsdrivende fonde, lov  

 om forsikringsvirksomhed, lov om tilsyn med pensionskasser, bank- og  

 sparekasseloven, lov om visse kreditinstitutter eller lov om  

 investeringsforeninger, skal til aktieselskabs-registeret indsende en af  

 bestyrelsen underskrevet og af revisor attesteret erklæring om de i det  

 pågældende begrænsningsår anvendte beløb til tantieme og vederlag til  

 bestyrelsen m.v. og tantieme til direktionen med oplysning om  

 beregningsgrundlaget for beløbene.
Erklæringen, der afgives på en særlig  

 blanket, der kan rekvireres hos aktieselskabs-registeret, Kampmannsgade 1,  

 1604 København V, skal også afgives, såfremt der i det enkelte begrænsningsår  

 ikke er udbetalt tantieme og vederlag.
Erklæringen skal indsendes til  

 aktieselskabs-registeret senest 1 måned efter, at regnskabet for det  

 pågældende begrænsningsår er lovligt vedtaget.
§ 3.  Kontrolmyndigheden kan af de selskaber og  

 foreninger m.v., der er omfattet af loven, forlange sådanne oplysninger, som  

 er nødvendige for kontrollen med lovens overholdelse, og kan fastsætte en  

 frist for indsendelse af oplysningerne.
Rigtigheden af oplysningerne kan  

 forlanges bekræftet af revisor for de pågældende selskaber, foreninger m.v.
 § 4.  Undlader ledelsen af et selskab eller en  

 forening m.v. at indsende den i § 2 foreskrevne erklæring eller at afgive  

 oplysniner inden for den frist, der måtte være fastsat i henhold til § 3, kan  

 kontrolmyndigheden som tvangsmiddel pålægge de pågældende daglige eller  

 ugentlige bøder.
 Stk. 2.  Overtrædelse af § 2 straffes med bøde.
 § 5.  Bekendtgørelsen træder i kraft dagen efter  

 bekendtgørelsen i Lovtidende.
