Fremsat den 18. november 1999 af  

 Tom Behnke (FRI), Kim Behnke (FRI),  

 Thorkild B.
Fransgaard (FRI) og Kirsten Jacobsen (FRI) Forslag til folketingsbeslutning om stop for tildeling af dansk statsborgerskab ved  

 erklæring Folketinget pålægger regeringen at  

 fremsætte lovforslag og foretage de nødvendige administrative  

 ændringer, således at det ikke længere kan lade sig  

 gøre for unge udlændinge at opnå dansk statsborgerskab  

 blot ved at underskrive en erklæring, og således at alle  

 tildelinger af dansk statsborgerskab for udlændinge fremover kun kan  

 ske efter optagelse på et lovforslag.
Bemærkninger til forslaget I dag er der to muligheder for at opnå  

 dansk statsborgerskab.
Der er dels mulighed for, at søge om  

 naturalisation ved optagelse på lovforslag, dels mulighed for, at unge  

 udlændinge, der har været i Danmark i et vist antal år, kan  

 opnå dansk statsborgerskab ved udfyldelse og underskrivelse af en  

 erklæring.
 For de udlændinge, der søger og opnår  

 dansk statsborgerskab via lovforslag, er der en række kriterier, der  

 skal være opfyldt, herunder krav om danskkundskaber og kriminalitetsfri  

 levevis, kriterier, som efter forslagsstillernes opfattelse er for slappe,  

 men som dog er kriterier.
 For unge udlændinge, der opnår dansk  

 statsborgerskab ved erklæring, stilles der ikke de samme krav, hvilket  

 er helt urimeligt.
Desuden foreskriver grundlovens § 44, at ingen  

 udlænding kan få indfødsret uden ved lov.  

 Forslagsstillerne fortolker denne formulering på en sådan  

 måde, at alle udlændinge skal optages på lovforslag for at  

 kunne opnå dansk statsborgerskab.
Forslagsstillerne er dog  

 opmærksom på, at denne fortolkning kan diskuteres, og at der  

 formentligt ikke er noget juridisk til hinder for, at der i dag er mulighed  

 for, at unge udlændinge kan opnå dansk statsborgerskab ved  

 erklæring, men det ændrer ikke ved, at der er noget principielt  

 forkert i den nuværende mulighed.
 Derfor foreslås det, at alle udlændinge  

 fremover skal optages på lovforslag for at kunne opnå dansk  

 statsborgerskab.
 Det vil samtidig automatisk bevirke, at alle  

 ansøgere skal gennem den samme procedure og opfylde de samme  

 betingelser for at opnå dansk statsborgerskab.
 Dette forslag er ikke fremsat på baggrund af  

 enkeltsager, men det skal ikke være nogen hemmelighed, at det er en  

 række kedelige sager i den seneste tid, der har motiveret  

 forslagsstillerne til at fremsætte forslaget nu.
Skriftlig fremsættelse Tom Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om stop for tildeling  

 af dansk statsborgerskab ved erklæring.
(Beslutningsforslag nr.
B 40).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
