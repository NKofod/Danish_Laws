Cirkulære vedr. lov om  

 aktiveringsordning for ledige på Bornholm AF-regionerne A-kasserne Lov om aktiveringsordning for ledige på Bornholm  

 træder i kraft den 1. november 1992.
 Arbejdsministeriet, Direktoratet for  

 Arbejdsløshedsforsikringen og Arbejdsmarkedsstyrelsen har i den  

 forbindelse udsendt bekendtgørelse med tilhørende vejledning  

 på området.
 I den anledning skal Arbejdsmarkedsstyrelsen meddele følgende  

 retningslinjer om aktiverings-  

 ordningens administration på Bornholm.
 Arbejdsformidlingens ansvar og opgaver.
Arbejdsformidlingen skal informere ledige om muligheden  

 for aktivering efter denne ordning samt hvilken betydning det har i forhold  

 til arbejdstilbudsreglerne, herunder at alle rettigheder og pligter  

 ifølge arbejdstilbudsreglerne bevares under aktiveringen og ved  

 ophør i aktiveringen.
Der henvises til vejledningen til § 3.
 Hvis en ledig retter henvendelse til Arbejdsformidlingen om  

 ansættelse efter ordningen, skal Arbejdsformidlingen underrette  

 arbejdsløshedskassen, med henblik på at få konstateret om  

 den ledige opfylder ledighedsbetingelsen og kravet om dagpengeret.
En arktiveringsordning etableres ved aftale mellem en virksomhed og  

 Arbejdsformidlingen.
Arbejdsformidlingen skal således godkende  

 virksomheden til ansættelse af en ledig i aktiveringsordningen.  

 Styrelsen har i den forbindelse udarbejdet blanketten "Tilbud fra private  

 arbejdsgivere om ansættelse af ledige i henhold til lov om  

 aktiveringsordning for ledige på Bornholm".
Arbejdsformidlingen skal kontrollere, om virksomheden opfylder  

 betingelserne for at få en ledig i ansættelse, herunder  

 betingelsen om merbeskæftigelse.
Der gælder i den forbindelse  

 særlige regler for sæsonvirksomheder.
Arbejdsformidlingen kan af  

 virksomheden kræve dokumentation for, at merbeskæftigelseskravet  

 er opfyldt.  

 Der henvises til vejledningen til §§ 1, 2, 4, 6 og 7.
Når der indgås en aftale om et ansættelsesforhold, skal  

 Arbejdsformidlingen oprette en ansættelseskontrakt mellem virksomheden  

 og den ledige.
Styrelsen har hertil udarbejdet en  

 standardansættelseskontrakt.
Virksomheden er på  

 ansættelseskontrakten informeret om, at den ledige kan ophøre i  

 ansættelsen uden varsel.
Arbejdsformidlingen skal på baggrund af den lediges dagpengesats  

 samt lønangivelsen på tilbudsblanketten fra virksomheden beregne  

 den ugentlige arbejdstid i aktiveringsordningen.
Oplysningerne  

 vedrørende dagpengesatsen indhentes fra den lediges  

 arbejdsløshedskasse.
 Der henvises til vejledningen til §§ 8 og 9.
 Arbejdsløshedskasserne.
Arbejdsløshedskasserne har pligt til at informere ledige i  

 Bornholms Amt om ordningen.
Arbejdsløshedskasserne skal endvidere  

 indberette interesserede ledige, der opfylder ledig-  

 hedsbetingelsen til Arbejdsformidlingen.
 Arbejdsløshedskasserne skal i øvrigt på normal vis  

 indberette ledige medlemmer, som deltager i aktiveringsordningen, til  

 Arbejdsformidlingen i henhold til § 105 i  

 arbejdstilbudsbekendtgørelsen.
 AF-MATCH.
Det er styrelsensens vurdering, at ordningen kan administreres uden brug  

 af AF-MACHsystemet.
Der vil dog være mulighed for at anvende koderne  

019 "ønsker aktivering" og den nye ledighedskode 5  

 "aktiveret", der er oprettet i forbindelse med  

 aktiveringsordning ved hjemmehjælp og dagpasning af børn.
