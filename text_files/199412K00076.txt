Nr LSF 76 Forslag til Lov om ændring af lov om visse spil, lotterier og væddemål  

 (Midler til almene formål) Fremsat af skatteministeren (Carsten Koch) den 23. november 1994 Vedtaget ved tredjebehandling den 16. december 1994 Lov nr. 1118 af 21/12/1994 § 1 I lov om visse spil, lotterier og væddemål, jf. lovbekendtgørelse nr. 637  

 af 27. juli 1993, foretages følgende ændringer:
1. I § 6 A, stk. 1, ændres »Af indskudssummen«  

 til: »Af indskudssummen indtil 5 mia. kr.« 2. I § 7, stk. 1, ændres »Af det overskud« til:  

 »Af det overskud på indtil 800 mio. kr.« 3. § 7, stk. 10, ophæves.
 4. Efter § 7 indsættes:
» § 7 A.
Det overskud, der fremkommer efter udredelsen af de i  

 § 7 nævnte beløb, overføres til finanslovens generelle reserver (almene  

 formål).
§ 7 B.
Det enkelte ressortministerium fastsætter nærmere regler om  

 regnskabsaflæggelse og revision med hensyn til midler, som efter § 6 A og § 7  

 fordeles til private organisationer m.v.
Til brug for Rigsrevisionen kan  

 ministeriet indhente yderligere materiale til en nøjere  

 regnskabsgennemgang.« 5. Efter § 8 indsættes:
» § 9. Beløbene i § 6 A, stk. 1, og § 7, stk. 1, reguleres  

 årligt svarende til den procent, hvormed reguleringstallet efter  

 personskattelovens § 20 er ændret i forhold til reguleringstallet for 1995.  

 Procenten beregnes med en decimal.
Det således regulerede beløb afrundes opad  

 til nærmeste kronebeløb, der kan deles med en million.« § 2 Loven træder i kraft den 1. januar 1995 og har virkning for Tipstjenestens  

 omsætning og overskud fra og med regnskabsåret 1994-95.
Oprindeligt fremsat forslag § 1 I lov om visse spil, lotterier og væddemål, jf. lovbekendtgørelse nr. 637  

 af 27. juli 1993, foretages følgende ændringer:
 1. I § 6 A, stk. 1, ændres »Af indskudssummen«  

 til: »Af indskudssummen indtil 5 mia. kr.«.
 2. I § 7, stk. 1, ændres »Af det overskud« til:  

 »Af det overskud på indtil 800 mill. kr.«.
 3. Efter § 7 indsættes:
» § 7 A.
Det overskud, der fremkommer efter udredelsen af de i  

 § 7 nævnte beløb, overføres til finanslovens generelle reserver (almene  

 formål).« 4. Efter § 8 indsættes:
» § 9. Beløbene i § 6 A, stk. 1, og § 7, stk. 1, reguleres  

 årligt svarende til den procent, hvormed reguleringstallet efter  

 personskattelovens § 20 er ændret i forhold til reguleringstallet for 1995.  

 Procenten beregnes med een decimal.
Det således regulerede beløb afrundes  

 opad til nærmeste kronebeløb, der kan deles med en million.«.
§ 2 Loven træder i kraft den 1. januar 1995 og har virkning for Tipstjenestens  

 omsætning og overskud fra og med regnskabsåret 1994-95.
Bemærkninger til lovforslaget 1. Lovforslaget er et led i aftalen om finansloven for 1995, som er  

 indgået mellem regeringspartierne, Venstre og Det konservative Folkeparti.
Det foreslås, at fordelingen af 9 pct. af Tipstjenestens omsætning efter  

 tips- og lottolovens § 6 A højst kan beregnes på grundlag af en omsætning på  

 5 mia. kr., og at fordelingen af Tipstjenestens overskud efter lovens § 7  

 begrænses til maksimalt 800 mill. kr.
Den resterende del af det årlige  

 overskud overføres til finanslovens generelle reserver (almene formål).
 Efter tips- og lottolovens § 6 A skal 9 pct. af Tipstjenestens omsætning,  

 bortset fra omsætningen fra bookmaking, fordeles til følgende modtagere:
1) Team Danmark og Danmarks Olympiske Komite, 2) hestesporten og brevduesporten, 3) de landsdækkende oplysningsforbund m.fl., 4) Kulturministeriet til alment kulturelle formål, 5) De Samvirkende Invalideorganisationer m.fl., 6) andre landsdækkende sygdomsbekæmpende organisationer, 7) øvrige landsdækkende almennyttige organisationer og 8) Finansministeriet til andre almennyttige formål.
 Team Danmark og Danmarks Olympiske Komite og de landsdækkende  

 oplysningsforbund får tildelt rammebeløb indenfor henholdsvis 1,4 pct. og 0,8  

 pct. af omsætningen, medens overskydende beløb tilfalder Kulturministeriet  

 til formål af almen kulturel karakter.
 De øvrige omsætningsmodtagere får en fast procentdel af omsætningen,  

 bortset fra omsætningen fra bookmaking.
 Efter lovens § 7 fordeles det overskud, der fremkommer efter fradrag af  

 statsafgiften, gevinsterne, omsætningsmodtagernes andel efter § 6 A, samt  

 udgifterne til administration, afskrivning, henlæggelser m.v., mellem  

 følgende modtagere:
1) Idrætsorganisationerne m.v., 2) Kulturministeriet til alment kulturelle formål, 3) en lokale- og anlægsfond, 4) Friluftsrådet til støtte af friluftslivet og 5) Dansk Ungdoms Fællesråd til støtte af ungdomsformål.
 Regnskabet for Tipstjenestens seneste regnskabsår 1. juli 1993 til 30.  

 juni 1994 viser, at Tipstjenestens omsætning, ekskl. bookmaking, er steget  

 fra ca. 3,1 mia. kr. for regnskabsåret 1991/92 til ca. 4,8 mia. kr. i 1992/93  

 og til ca. 5,1 mia. kr. i 1993/94.
 I de tre nævnte regnskabsår har Tipstjenestens overskud været henholdsvis  

 589 mill. kr., 950 mill. kr. og 818 mill. kr.
 På denne baggrund foreslås det at lægge et loft over de beløb, som efter  

 lovens § 6 A og § 7 skal fordeles til omsætningsmodtagerne og  

 overskudsmodtagerne.
 Omsætningsmodtagernes andel foreslås maksimeret således, at de 9 pct.  

 højst kan beregnes af en omsætning på 5 mia. kr., hvis omsætningen bliver  

 større.
 Ved en omsætning på mere end 5 mia. kr. vil maksimeringen af  

 omsætningsmodtagernes andel betyde, at overskuddet bliver større, fordi dette  

 fremkommer efter fradrag i omsætningen af bl.a. omsætningsmodtagernes andel.
 Overskudsmodtagernes andel foreslås derfor samtidig maksimeret til 800  

 mill. kr.
 Er overskuddet mere end 800 mill. kr. overføres det overskydende beløb til  

 finanslovens generelle reserver (almene formål).
 Beløbsgrænserne foreslås årligt reguleret i takt med udviklingen i  

 reguleringstallet i personskattelovens § 20.
 2. Med udgangspunkt i en forventet omsætning, ekskl. bookmaking, på godt 5  

 mia. kr. for regnskabsåret 1994/95, skønnes den foreslåede maksimering af  

 omsætningsmodtagernes og overskudsmodtagernes andele at medføre, at der kan  

 overføres ca. 60 mill. kr. til generelle reserver i finansåret 1995.
 3. Lovforslaget har ingen administrative konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 6 A, stk. 1, ændres »Af indskudssummen«  

 til: »Af indskudssummen indtil 5 mia. kr.«.
§ 6 A.
Af indskudssummen fraregnet indskud vedrørende  

 bookmakerspil anvendes 9 pct. til følgende formål:
1) indtil 1,4 pct. til den selvejende institution Team Danmark og Danmarks  

 Olympiske Komite, 2) 0,4 pct. til hestesporten og brevduesporten, 3) indtil 0,8 pct. til de landsdækkende oplysningsforbund m.fl., 4) 2 pct. til alment kulturelle formål, 5) 1,2 pct. til fordeling mellem medlemsforeningerne af De Samvirkende  

 Invalideorganisationer og eventuelle andre organisationer, der fungerer som  

 interesseorganisationer for handicappede, kronisk syge m.v., 6) 0,7 pct. til andre landsdækkende sygdomsbekæmpende organisationer, 7) 1,4 pct. til andre almennyttige formål m.v.
- - - 2. I § 7, stk. 1, ændres »Af det overskud« til:  

 »Af det overskud på indtil 800 mill. kr.«.
§ 7. Af det overskud, der fremkommer efter udredelsen af  

 statsafgiften, gevinsterne, de i § 6 A nævnte beløb og udgifterne til  

 administration, afskrivning, henlæggelser m.v. samt dividende, anvendes 1) 63 pct. til idrætsformål, 2) 11,1 pct. til alment kulturelle formål, 3) 6,0 pct. til en lokale- og anlægsfond, 4) 5,7 pct. til støtte af friluftslivet og 5) 14,2 pct. til støtte af ungdomsformål.
- - - 3. Efter § 7 indsættes:
» § 7 A.
Det overskud, der fremkommer efter udredelsen af de i  

 § 7 nævnte beløb, overføres til finanslovens generelle reserver (almene  

 formål).« 4. Efter § 8 indsættes:
» § 9. Beløbene i § 6 A, stk. 1, og § 7, stk. 1, reguleres  

 årligt svarende til den procent, hvormed reguleringstallet efter  

 personskattelovens § 20 er ændret i forhold til reguleringstallet for 1995.  

 Procenten beregnes med een decimal.
Det således regulerede beløb afrundes  

 opad til nærmeste kronebeløb, der kan deles med en million.«.
Efter 2. behandling den 14. december 1994 § 1 I lov om visse spil, lotterier og væddemål, jf. lovbekendtgørelse nr. 637  

 af 27. juli 1993, foretages følgende ændringer:
1. I § 6 A, stk. 1, ændres »Af indskudssummen«  

 til: »Af indskudssummen indtil 5 mia. kr.« 2. I § 7, stk. 1, ændres »Af det overskud« til:  

 »Af det overskud på indtil 800 mio. kr.« 3. § 7, stk. 7, ophæves, og i stedet indsættes:
»Stk. 7. Af det beløb, der efter stk. 1, nr. 5, skal anvendes  

 til støtte af ungdomsformål, fordeler Dansk Ungdoms Fællesråd støtten efter  

 retningslinjer udstedt af Tipsungdomsnævnet til landsdækkende  

 ungdomsorganisationer, der er selvstændige foreninger.
Tipsungdomsnævnet  

 påser, at retningslinjerne bliver fulgt.
Tipsungdomsnævnet godkender budget  

 og regnskab for den del af beløbet, der anvendes til Dansk Ungdoms Fællesråds  

 administration af fordelingen af tipsmidlerne, og den del af beløbet, der  

 ønskes tildelt Dansk Ungdoms Fællesråd selv.
Den del af beløbet, der skal  

 anvendes til honorering af Tipsungdomsnævnets medlemmer og til nævnets  

 administration, fastsættes af undervisningsministeren.
Stk. 8. Tipsungdomsnævnet består af en formand og yderligere to  

 medlemmer, som udpeges af undervisningsministeren.
Medlemmerne af nævnet  

 beskikkes for et tidsrum af 4 år.
Umiddelbar genbeskikkelse kan ikke finde  

 sted.
Afgår et medlem inden udløbet af sin beskikkelsesperiode, foretages  

 nybeskikkelse kun for den resterende del af perioden, og den pågældende kan  

 ikke umiddelbart genbeskikkes.
Klage over Dansk Ungdoms Fællesråds afgørelser  

 kan inden 4 uger fra afgørelsens meddelelse indbringes for Tipsungdomsnævnet  

 af de organisationer, som afgørelsen angår.
Tipsungdomsnævnets afgørelser kan  

 ikke indbringes for anden administrativ myndighed.
Tipsungdomsnævnet  

 indsender årligt en beretning om sin virksomhed, herunder om fordeling af  

 tipsmidlerne, til undervisningsministeren.« Stk. 8 og 9 bliver herefter stk. 9 og 10.
 4. § 7, stk. 10, ophæves.
 5. Efter § 7 indsættes:
» § 7 A.
Det overskud, der fremkommer efter udredelsen af de i  

 § 7 nævnte beløb, overføres til finanslovens generelle reserver (almene  

 formål).
§ 7 B.
Det enkelte ressortministerium fastsætter nærmere regler om  

 regnskabsaflæggelse og revision med hensyn til midler, som efter § 6 A og § 7  

 fordeles til private organisationer m.v.
Til brug for Rigsrevisionen kan  

 ministeriet indhente yderligere materiale til en nøjere  

 regnskabsgennemgang.« 6. Efter § 8 indsættes:
» § 9. Beløbene i § 6 A, stk. 1, og § 7, stk. 1, reguleres  

 årligt svarende til den procent, hvormed reguleringstallet efter  

 personskattelovens § 20 er ændret i forhold til reguleringstallet for 1995.  

 Procenten beregnes med en decimal.
Det således regulerede beløb afrundes opad  

 til nærmeste kronebeløb, der kan deles med en million.« § 2 Loven træder i kraft den 1. januar 1995 og har virkning for Tipstjenestens  

 omsætning og overskud fra og med regnskabsåret 1994-95.
Ændringsforslag Af skatteministeren:
 Til titlen 1) Undertitlen affattes således:
 »(Midler til almene formål og tilskud til ungdomsformål)».
 Til § 1 2) Efter nr. 2 indsættes som nyt nummer:
 »01. § 7, stk. 7, ophæves, og i stedet indsættes:
»Stk. 7. Af det beløb, der efter stk. 1, nr. 5, skal anvendes  

 til støtte af ungdomsformål, fordeler Dansk Ungdoms Fællesråd støtten efter  

 retningslinjer udstedt af Tipsungdomsnævnet til landsdækkende  

 ungdomsorganisationer, der er selvstændige foreninger.
Tipsungdomsnævnet  

 påser, at retningslinjerne bliver fulgt.
Tipsungdomsnævnet godkender budget  

 og regnskab for den del af beløbet, der anvendes til Dansk Ungdoms Fællesråds  

 administration af fordelingen af tipsmidlerne, og den del af beløbet, der  

 ønskes tildelt Dansk Ungdoms Fællesråd selv.
Den del af beløbet, der skal  

 anvendes til honorering af Tipsungdomsnævnets medlemmer og til nævnets  

 administration, fastsættes af undervisningsministeren.
Stk. 8. Tipsungdomsnævnet består af en formand og yderligere to  

 medlemmer, som udpeges af undervisningsministeren.
Medlemmerne af nævnet  

 beskikkes for et tidsrum af 4 år.
Umiddelbar genbeskikkelse kan ikke finde  

 sted.
Afgår et medlem inden udløbet af sin beskikkelsesperiode, foretages  

 nybeskikkelse kun for den resterende del af perioden, og den pågældende kan  

 ikke umiddelbart genbeskikkes.
Klage over Dansk Ungdoms Fællesråds afgørelser  

 kan inden 4 uger fra afgørelsens meddelelse indbringes for Tipsungdomsnævnet  

 af de organisationer, som afgørelsen angår.
Tipsungdomsnævnets afgørelser kan  

 ikke indbringes for anden administrativ myndighed.
Tipsungdomsnævnet  

 indsender årligt en beretning om sin virksomhed, herunder om fordeling af  

 tipsmidlerne, til undervisningsministeren.« Stk. 8 og 9 bliver herefter stk. 9 og 10.' 3) Efter nr. 2 indsættes som nyt nummer:
»02. § 7, stk. 10, ophæves.« 4) I nr. 3 indsættes efter den foreslåede § 7 A som ny  

 paragraf:
»§ 7 B.
Det enkelte ressortministerium fastsætter nærmere  

 regler om regnskabsaflæggelse og revision med hensyn til midler, som efter §  

 6 A og § 7 fordeles til private organisationer m.v.
Til brug for  

 Rigsrevisionen kan ministeriet indhente yderligere materiale til en nøjere  

 regnskabsgennemgang.« Bemærkninger Til nr. 1 Undertitlen foreslås ændret således, at den kommer til at  

 omfatte en tilføjelse om tilskud til ungdomsformål, da ændringsforslagene  

 indeholder ændringer vedrørende § 7, stk. 7, om ungdomsformål.
Til nr. 2 Med ændringen præciseres, at Dansk Ungdoms Fællesråd inden for  

 den afsatte ramme til ungdomsformål fordeler midlerne til landsdækkende  

 ungdomsorganisationer, der er selvstændige foreninger.
Der foreslås nedsat et  

 Tipsungdomsnævn som et uafhængigt organ med en række selvstændige kompetencer  

 bl.a. at udstede retningslinjer for fordeling af støtten og godkende budget  

 og regnskab for den del af beløbet, der anvendes til Dansk Ungdoms Fællesråds  

 administration af tipsmidlerne og til Fællesrådet selv som  

 paraplyorganisation.
Der tillægges Tipsungdomsnævnets medlemmer honorar for  

 varetagelse af deres opgaver i nævnet, ligesom der af bevillingen kan  

 afholdes udgifter i forbindelse med nævnets administration.
Bestemmelsen beskriver nærmere nævnets sammensætning og udpegning m.v.  

 Nævnet forudsættes sammensat under hensyn til medlemmernes personlige  

 kvalifikationer, således at nævnet tilsammen har bred indsigt i  

 ungdomsområdet.
Det er tanken, at der udpeges en advokat, en revisor og en  

 sagkyndig i ungdomsspørgsmål til udvalget.
Det er hensigten, at sidstnævnte  

 skal besætte formandsposten.
 Tipsungdomsnævnet træffer den endelige administrative afgørelse.
 Tipsungdomsnævnet indsender årligt til orientering af  

 undervisningsministeren en beretning om sin virksomhed, herunder om fordeling  

 af tipsmidlerne.
 Til nr. 3 Ophævelsen af lovens § 7, stk. 10, er en konsekvens af  

 ændringsforslag nr. 4.
 Til nr. 4 Det foreslås, at alle ressortministerierne fastsætter regler for  

 aflæggelse af regnskab og revision for de tips- og lottomidler, som fordeles  

 til private organisationer m.v.
 Det foreslås endvidere, at ressortministerierne skal kunne indhente  

 yderligere oplysninger hos organisationerne, hvis Rigsrevisionen ønsker at  

 foretage en nøjere gennemgang af en organisations regnskab.
 Med regler om regnskabsaflæggelse og revision for tips- og lottomidlerne  

 bringes dette område i overensstemmelse med andre områder, der modtager  

 tilskud af statsmidler.
