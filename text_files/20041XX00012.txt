Skriftlig fremsættelse (6. oktober 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om frihedsberøvelse og anden tvang i psykiatrien (Indførelse  

 af  

 mulighed for personlige alarm- og pejlesystemer og særlige dørlåse).
(Lovforslag nr.
L 17).
 Formålet med lovforslaget er at indføre hjemmel til at  

 anvende personlige alarm- og pejlesystemer for patienter, der lider af demens  

 eller demenslignende tilstande, samt præcisere at der er hjemmel til at  

 anvende  

 særlige dørlåse for denne persongruppe på psykiatriske afdelinger.
 Lovforslaget retter sig alene mod personer, der lider af  

 demens eller demenslignende tilstande.
 For denne gruppe skabes der nu hjemmel til at anvende  

 personlige alarm- og pejlesystemer for at forhindre, at en person ved at  

 forlade en psykiatrisk afdeling udsætter sig selv eller andre for en  

 betydelig  

 risiko for at lide personskade.
 Derudover præciseres det i lovforslaget, at der kan anvendes  

 særlige dørlåse over for denne målgruppe.
Det er vigtigt for mig at understrege, at de foreslåede  

 muligheder skal ses som et supplement til de beskyttelsesforanstaltninger,  

 psykiatriloven allerede i dag hjemler, herunder bestemmelserne om  

 beskyttelsesfiksering og aflåsning af afdelingens yderdøre.
Jo flere  

 værktøjer  

 vi har i værktøjskassen, jo bedre er mulighederne for at tilrettelægge den  

 mest  

 optimale individuelle behandling af patienterne.
I forslaget er det fastslået, at det er lægen, der med sit  

 kendskab til patienten kan træffe beslutning om det middel, som vil være mest  

 hensigtsmæssigt i den givne situation.
Som altid, når vi taler om  

 tvangsforanstaltninger, skal psykiatrilovens mindste middels princip være det  

 bærende element i beslutningen om behandlingens tilrettelæggelse, herunder om  

 de foreslåede beskyttelsesforanstaltninger skal bringes i anvendelse.
 Der vil blive stillet de samme krav til eksempelvis  

 oplysninger til tvangsprotokollen, underretning, klageadgang m.v. for  

 anvendelse af personlige alarm- og pejlesystemer og særlige dørlåse som for  

 psykiatrilovens øvrige tvangsforanstaltninger.
 Idet jeg i øvrigt henviser til bemærkningerne til  

 lovforslaget, skal jeg anbefale det til Folketingets velvillige behandling.
