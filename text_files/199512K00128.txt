Nr LSF 128 Forslag til Lov om ændring af lov om Statens Kunstfond Fremsat af kulturministeren (Jytte Hilden) den 14. december 1995 Vedtaget ved tredjebehandling den 11. april 1996 Lov nr. 294 af 24/04/1996 § 1 I lov om Statens Kunstfond, jf. lovbekendtgørelse nr. 389 af 17. maj 1994,  

 foretages følgende ændringer:
 1. § 4, stk. 1, 1. pkt., affattes således:
»Til at administrere fondens midler nedsættes 2 udvalg for den  

 bildende kunst, 1 udvalg for den litterære kunst, 2 udvalg for tonekunsten,  

 heraf 1 udvalg for den klassiske musik og 1 udvalg for den rytmiske musik, 1  

 udvalg for kunsthåndværket og den kunstneriske formgivning, 1 udvalg for  

 arkitekturen og 1 udvalg for film- og teaterkunsten.« 2. I § 4, stk. 2, indsættes efter 7. pkt. som nye  

 punktummer:
»Til hvervene som formand for udvalgene for tonekunsten udpeges samme  

 person.
I udvalget for den klassiske musik skal 2 af medlemmerne være kyndige  

 i at læse partiturer.« 3. § 5, stk. 1, nr. 13, affattes således:
»13) 2 medlemmer udpeges af Danske Jazz-, Beat- og  

 Folkemusikautorer.« 4. I § 5, stk. 1, indsættes efter nr. 19 som nyt nummer:
»20) 1 medlem udpeges af Danske Populærautorer.« Nr. 20 bliver herefter nr. 21.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Tonekunstudvalgene for den klassiske musik og den rytmiske  

 musik beskikkes første gang for perioden fra lovens ikrafttræden til 31.  

 december 1998. Kulturministeren kan forlænge beskikkelsesperioden for  

 udvalget for film- og teaterkunsten, der nedsattes den 1. oktober 1994,  

 indtil 31. december 1998.
Oprindeligt fremsat forslag § 1 I lov om Statens Kunstfond, jf.
Kulturministeriets lovbekendtgørelse nr.  

 389 af 17. maj 1994, foretages følgende ændringer:
 1. § 4, stk. 1, 1. pkt. affattes således:
»Til at administrere fondens midler nedsættes 2 udvalg for den  

 bildende kunst, 1 udvalg for den litterære kunst, 2 udvalg for tonekunsten,  

 heraf 1 udvalg for den klassiske musik og 1 udvalg for den rytmiske musik, 1  

 udvalg for kunsthåndværket og den kunstneriske formgivning, 1 udvalg for  

 arkitekturen og 1 udvalg for film- og teaterkunsten.« 2. I § 4, stk. 2, indsættes efter 7. pkt. som nye  

 punktummer:
»Til hvervene som formand for udvalgene for tonekunsten udpeges samme  

 person.
I udvalget for den klassiske musik skal 2 af medlemmerne være kyndige  

 i at læse partiturer.« 3. I § 5, stk. 1, nr. 13) indsættes som ny tekst:
»13) 2 medlemmer udpeges af Danske Jazz-, Beat- og  

 Folkemusikautorer.« 4. I § 5, stk. 1, indsættes efter nr. 19 som nyt  

 nummer:
 »20) 1 medlem udpeges af Danske Populærautorer«.
 Nr. 20 bliver herefter nr. 21.
§ 2 Loven træder i kraft dagen efter bekendtgørelsen i Lovtidende.
 Stk. 2. Tonekunstudvalgene for den klassiske musik og den rytmiske  

 musik beskikkes første gang for perioden fra lovens ikrafttræden til 31.  

 december 1998. Kulturministeren kan forlænge beskikkelsesperioden for  

 udvalget for film- og teaterkunsten, der nedsattes den 1. oktober 1994,  

 indtil 31. december 1998.
Bemærkninger til lovforslaget Den gældende lov om Statens Kunstfond er lov nr. 163 af 12. april 1978,  

 jf.
Kulturministeriets lovbekendtgørelse nr. 389 af 17. maj 1994. Med hensyn  

 til de nærmere bestemmelser i og motiver til den gældende lov om Statens  

 Kunstfond henvises til FT 1977-78 sp. 1395, sp. 2632-2646, sp. 7846-7869 og  

 sp. 8320-8321, till.
A sp. 1447-1486, till.
B sp. 603-650 og till.
C sp.  

 407-412. Med hensyn til den seneste lovrevision henvises til FT 1993-94 sp.  

 2288, sp. 3107-3119, sp. 3747-3748, sp. 4151-4152, till.
A 1857, till.
B 237.
Lovforslaget har til formål at foretage en deling af det nuværende  

 tonekunstudvalg i et udvalg for den klassiske musik og et udvalg for den  

 rytmiske musik.
De to udvalg foreslås at have fælles formand.
Spørgsmålet om at foretage en deling af tonekunstudvalget i et udvalg for  

 den klassiske musik og et for den rytmiske musik har længe været drøftet og  

 indgik i overvejelserne ved den seneste revision af loven om Statens  

 Kunstfond.
På den konference, som Kulturministeriet afholdt i forbindelse med  

 den seneste lovrevision, blev det således drøftet at dele tonekunstudvalget i  

 de 2 nævnte udvalg under en fælles formand.
Synspunktet blev ligeledes  

 fremført under Folketingets forhandlinger ved lovrevisionen i 1993.  

 Kunstfondens nuværende tonekunstudvalg har i sin seneste beretning peget på,  

 at den støttepraksis, der har vist sig velegnet indenfor den klassiske musik,  

 ikke umiddelbart synes at være relevant og brugbar indenfor den rytmiske  

 musik.
 Kulturministeriet har overvejet, hvorvidt man i stedet for en deling af  

 udvalget kunne sikre udvalget den fornødne sagkundskab på såvel den klassiske  

 musik som på den rytmiske musiks område ved at lade udvalget antage sagkyndig  

 kunstnerisk bistand, jvf. § 9 i Kulturministeriets bekendtgørelse nr. 777 af  

 20. september 1995.
Ministeriet er imidlertid af den opfattelse, at det vil være mest  

 hensigtsmæssigt at foretage den foreslåede opdeling af tonekunstudvalget i 2  

 udvalg.
Det foreslås således, at der etableres et udvalg for den klassiske  

 musik og et udvalg for den rytmiske musik.
Til sikring af koordineringen  

 indenfor fondens støtte til hele tonekunstområdet foreslås det, at de 2  

 udvalg ligesom de 2 billedkunstneriske udvalg har samme formand.
Formanden  

 bør være partiturkyndig og være bredt orienteret indenfor såvel det rytmiske  

 som det klassiske område samt grænseområdet derimellem.
Det rytmiske udvalgs  

 2 menige medlemmer må tilsammen dække hele den rytmiske musiks område.
 I forbindelse med lovændringen har der foreligget udtalelser fra Statens  

 Kunstfonds repræsentantskab og bestyrelse samt fra Statens Musikråd, Dansk  

 Komponistforening og Danske Jazz-, Beat- og Folkemusikautorer.
Med hensyn til lovforslagets administrative, personalemæssige og  

 økonomiske konsekvenser indebærer forslaget, at det nuværende tonekunstudvalg  

 under Statens Kunstfond opdeles i to udvalg, et for den klassiske musik og et  

 for den rytmiske musik.
Der foreslås en fælles formand for de to udvalg.
De  

 nye udvalgsmedlemmer vil blive honoreret svarende til medlemmerne af det  

 nuværende tonekunstudvalg.
Den nye fælles formand foreslås aflønnet med et  

 honorar på det dobbelte af honoraret til den nuværende formand for  

 tonekunstudvalget.
 Til betjening af det nye udvalg vil en mindre personaleforøgelse på l/4  

 årsværk i Statens Kunstfonds sekretariat være nødvendig.
 Ressourcer hertil vil blive tilvejebragt ved omprioriteringer inden for  

 lønsumsrammen.
 Det ordinære rådighedsbeløb til Statens Kunstfond er på FFL 96 opført med  

 55 mio.kr.
Lovforslaget indebærer en ekstra bevilling på 1,0 mio kr. årligt, der  

 afsættes til det nye udvalg for den rytmiske musik.
Desuden afsættes o,3 mio.  

 kr. til de øgede administrative udgifter.
 De samlede merudgifter ved lovforslaget udgør således l,3 mio.kr., der vil  

 blive afholdt af den på FFL 96 under § 21.21.05. Kunstnerstøtte opførte  

 bevilling.
 Statens Kunstfonds samlede rådighedsbeløb i l996 vil herefter være 56,0  

 mio. kr., der fordeles som det fremgår af nedenstående oversigt (til  

 sammenligning er anført fordelingen i l994 og l995):
*) Tonekunstudvalgets bevilling for 1995 fordeler sig således:  

 Partiturmusik: 5.114.312 kr.
Rytmisk musik: 2.473.688 kr.
Lovforslaget har  

 ingen administrative eller økonomiske konsekvenser for amter eller kommuner.
 Lovforslaget har ingen erhvervsøkonomiske eller miljømæssige konsekvenser.
 Lovforslaget indeholder ingen EU-retlige aspekter.
Bemærkninger til lovforslagets enkelte bestemmelser Til nr. 1 Bestemmelsen svarer til § 4 i den gældende lov med den ændring, der følger  

 af udvidelsen af antallet af 3mandsudvalg.
Til nr. 2 Parallelt med hvad der gælder for de 2 billedkunstneriske udvalg er det  

 foreslået, at de 2 tonekunstudvalg får samme formand.
Endvidere foreslås det  

 nu fastlagt i lovteksten, at 2 af medlemmerne af udvalget for den klassiske  

 musik skal kunne læse de ofte komplicerede moderne partiturer.
Til nr. 3 og 4 I forbindelse med oprettelsen af et udvalg for den rytmiske musik er det  

 naturligt at udvide Danske Jazz-, Beat- og Folkemusikautorers repræsentation  

 i Kunstfondens repræsentantskab med 1 medlem.
Endvidere udvides  

 repræsentantskabet med 1 medlem for Danske Populærautorer.
Til § 2 Bestemmelsen i stk. 2 er en overgangsbestemmelse, der skal tilvejebringe  

 hjemmel for, at de 2 nye tonekunstudvalg vil få en beskikkelsesperiode, der  

 er forkortet i forhold til den normale beskikkelsesperiode på 3 år, jvf.  

 lovens § 4, stk. 2, 3. pkt.
Som led i ændringsforslaget til FFL 96 om  

 merbevillingen på 1,3 mill. kr. til Statens Kunstfond er der indsat en  

 tekstanmærkning, hvorefter kulturministeren bemyndiges til at forlænge  

 beskikkelsesperioden for det tonekunstudvalg, der er beskikket for perioden  

 1. januar 1993 til 31. december 1995, indtil ikrafttræden af den reviderede  

 lov om Statens Kunstfond.
Udvalget for film- og teaterkunsten, som efter den  

 seneste lovrevision blev beskikket den 1. oktober 1994 foreslås forlænget  

 således, at afslutningen på dette udvalgs beskikkelsesperiode vil være  

 sammenfaldende med afslutningen af de øvrige udvalgs beskikkelsesperioder.  

 Bestemmelsen vil ikke få indflydelse på beskikkelsen af de øvrige udvalg.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 163 af 12. april 1978 som ændret ved lov nr. 275 af 13. maj 1987  

 og lov nr. 1103 af 22. december 1993, jvf.
Kulturministeriets  

 lovbekendtgørelse nr. 389 af 17. maj 1994 af lov om Statens Kunstfond,  

 foretages følgende ændringer:
 1. § 4, stk. 1, 1. pkt. affattes således:
»Til at administrere fondens midler nedsættes 2 udvalg for den  

 bildende kunst, 1 udvalg for den litterære kunst, 2 udvalg for tonekunsten,  

 heraf 1 udvalg for den klassiske musik og 1 udvalg for den rytmiske musik, 1  

 udvalg for kunsthåndværket og den kunstneriske formgivning, 1 udvalg for  

 arkitekturen og 1 udvalg for film- og teaterkunsten.« § 4. Til at administrere fondens midler nedsættes 2 udvalg for den  

 bildende kunst, 1 udvalg for den litterære kunst, 1 udvalg for tonekunsten, 1  

 udvalg for kunsthåndværket og den kunstneriske formgivning, 1 udvalg for  

 arkitekturen og 1 udvalg for film- og teaterkunsten.
Af udvalgene for den  

 bildende kunst administrerer det ene de til anvendelse efter § 2, nr. 3,  

 beregnede fondsmidler og det andet de midler, der i øvrigt er beregnet  

 anvendt til den bildende kunst.
 2. I § 4 stk. 2, indsættes efter 7. pkt. som nye  

 punktummer:
»Til hvervene som formand for udvalgene for tonekunsten udpeges samme  

 person.
I udvalget for den klassiske musik skal 2 af medlemmerne være kyndige  

 i at læse partiturer.« Stk. 2. Hvert udvalg består af 3 kunstkyndige medlemmer, der  

 beskikkes af kulturministeren. 2 af medlemmerne udpeges af  

 repræsentantskabet, og det tredje medlem udpeges af ministeren efter  

 indhentet udtalelse fra repræsentantskabet.
Medlemmerne vælges for 3 år.  

 Afgår et medlem inden udløbet af sin beskikkelsesperiode, foretages  

 nybeskikkelse kun for den resterende del af perioden.
Umiddelbart genvalg kan  

 ikke finde sted.
Ministeren udpeger udvalgenes formænd blandt medlemmerne.  

 Til hvervene som formand for udvalgene for den bildende kunst udpeges samme  

 person.
Intet medlem kan beskikkes eller genbeskikkes efter det fyldte 70.  

 år.
 3. I § 5, stk. 1, nr. 13) indsættes som ny tekst:
»13) 2 medlemmer udpeges af Danske Jazz-, Beat- og  

 Folkemusikautorer.« 4. I § 5, stk. 1, indsættes efter nr. 19 som nyt  

 nummer:
 »20) 1 medlem udpeges af Danske Populærautorer«.
 Nr. 20 bliver herefter nr. 21.
§ 5. Der nedsættes et repræsentantskab til at følge fondens  

 virksomhed.
Repræsentantskabet udpeges således:
1) Hvert medlem af partierne, der er repræsenteret i finansudvalget,  

 udpeger 1 medlem 2) 3 medlemmer udpeges af kommunale råd og organisationer, således at 1  

 udpeges af Københavns Magistrat, 1 af Amtsrådsforeningen i Danmark og 1 af  

 Kommunernes Landsforening.
 3) 3 medlemmer udpeges af de humanistiske fakulteter ved Københavns, Århus  

 og Odense Universiteter.
 4) 3 medlemmer udpeges af Billedkunstnernes Forbund.
 5) 1 medlem udpeges af de kunstnersammenslutninger, som efter kriterier,  

 der fastsættes ved forhandling mellem Akademirådet og billedkunstnerne, har  

 udpegelsesret til repræsentantskabet.
 6) 3 medlemmer udpeges af Akademirådet.
 7) 2 medlemmer udpeges af Dansk Forfatterforening og Danske Skønlitterære  

 Forfattere i fællesskab.
 8) 1 medlem udpeges af Danske Dramatikeres Forbund.
 9) 2 medlemmer udpeges af Det Danske Akademi.
 10) 2 medlemmer udpeges af Dansk Komponistforening.
 11) 1 medlem udpeges af Statens Musikråd.
 12) 1 medlem udpeges af Musikkonservatoriernes Fællesråd.
 13) 1 medlem udpeges af Danske Jazz-, Beat- og Folkemu-sikautorer.
 14) 1 medlem udpeges af Danske Kunsthåndværkeres Landssammenslutning.
 15) 1 medlem udpeges af Industrielle Desginere Danmark.
 16) 1 medlem udpeges af Danske Arkitekters Landsforbund.
 17) 1 medlem udpeges af Det Danske Filminstitut og Statens Filmcentral i  

 fællesskab.
 19) 2 medlemmer udpeges af Teaterrådet.
 20) 1 medlem udpeges af kulturministeren, der tillige udpeger  

 repræsentantskabets formand blandt medlemmerne.
