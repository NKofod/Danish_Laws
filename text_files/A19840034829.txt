 Herved bekendtgøres lov nr. 277 af 16. juni 1980 om  

 rigshospitalets styrelse med de ændringer og tilføjelser, der følger af lov  

 nr. 234 af 23. maj 1984. Den bekendtgjorte lovtekst gælder først fra den 1.  

 oktober 1984, jfr. § 2 i lov nr. 234 af 23. maj 1984, der gengives i  

 bekendtgørelsens slutning.
 § 1.  Rigshospitalet er en statsinstitution under  

 indenrigsministeriet.
 Stk. 2.  Rigshospitalets opgaver er patientbehandling,  

 forskning og udviklingsarbejde samt uddannelse af læger og andet  

 sundhedspersonale.
 § 2.  Rigshospitalets daglige ledelse forestås af en  

 direktion.
 Stk. 2.  Der nedsættes et kontaktudvalg på 7 medlemmer  

 til formidling af kontakt mellem de kommunale brugere af rigshospitalet og  

 indenrigsministeren.
§ 3.  Kontaktudvalget sammensættes ved, at  

 indenrigsministeren påtager sig formandshvervet og beskikker de 6 øvrige  

 medlemmer, som udpeges således: 1 medlem af Københavns kommune, 1 medlem af  

 Frederiksberg kommune, 1 medlem af Københavns amtskommune, 1 medlem af  

 Frederiksborg amtskommune, 1 medlem af Roskilde amtskommune og 1 medlem af  

 Amtsrådsforeningen.
Indenrigsministeren kan beskikke suppleanter for  

 kontaktudvalgets medlemmer.
 Stk. 2.  Kontaktudvalget beskikkes for 4 år ad gangen,  

 første gang dog indtil 31. december 1985.
 § 4.  Kontaktudvalget kan behandle alle spørgsmål  

 vedrørende rigshospitalets samarbejde med de kommunale sygehusmyndigheder.
 Stk. 2.  Kontaktudvalget holder møde, når formanden  

 eller et flertal af de øvrige medlemmer ønsker dette.
 § 5.  (Ophævet).
 § 6.  (Ophævet).
------------ § 2  i lov nr. 234 af 23. maj 1984 er sålydende:
§ 2 Loven træder i kraft den 1. oktober 1984.
