Fremsat den 25. oktober 2000 af  

 erhvervsministeren (Pia Gjellerup) Forslag til Lov om ændring af lov om skibes  

 besætning (Gebyr ved påtegning af udenlandske  

 sønæringsbeviser) § 1 I lov nr. 15 af 13. januar 1997 om skibes besætning som ændret  

 ved § 2 i lov nr. 902 af 16. december 1998 og ved bekendtgørelse  

 nr. 833 af 10. november 1999 om ændring af tonnagegrænser for  

 fiskeskibe foretages følgende ændringer:
 1. I § 20 indsættes som stk. 6:
 »Stk. 6. Søfartsstyrelsen kan fastsætte regler om  

 betaling til dækning af udgifter ved påtegning af udenlandske  

 sønæringsbeviser, jf. stk. 5.«.
 2. I § 28, stk. 1, og stk. 4, 1. pkt.,  

udgår: », hæfte«, samt i § 28, stk. 2, og  

 stk. 4, 2. pkt., udgår: »hæfte eller«.
§ 2 Loven træder i kraft den 1. januar 2001. § 1, nr. 2,  

 træder dog først i kraft den 1. juli 2001.
Bemærkninger til lovforslaget Almindelige bemærkninger Besætningsloven fra 1997 (lov nr. 15 af 13. januar  

 1997   Folketingstidende 1996-97: nr. 1245, 2432, 2775, A 1366, B 125 og 142)  

 gennemførte de i FNs Søfartsorganisation (IMO) i 1995 vedtagne  

 ændringer til den Internationale konvention om uddannelse af  

 søfarende, om sønæring og om vagthold, den såkaldte  

 STCW-konvention.
Danmark ratificerede konventionen i 1981, og konventionen  

 trådte i kraft i 1984 (bekendtgjort i Lovtidende C den 1. februar  

 1985). De i 1995 vedtagne ændringer til konventionen trådte i  

 kraft den 1. februar 1997 med en overgangsperiode på 5 år frem  

 til 1. februar 2002.
Som noget nyt kræver konventionen på globalt  

 plan, at skibsofficerer, der er i besiddelse af sønæringsbevis  

 udstedt af en anden stat end den, som skibet er registreret i (flagstaten),  

 skal have beviset påtegnet (godkendt) af flagstaten, før den  

 pågældende kan gøre tjeneste i flagstatens skibe.  

 Flagstaten skal som følge heraf udstede et særligt  

 anerkendelsesbevis, der refererer til pågældende skibsofficers  

 udenlandske bevis.
Konventionen stiller en række krav om  

 undersøgelse af uddannelses- og certificeringssystemer m.v. i de  

 enkelte lande, før anerkendelsesbevis kan udstedes.
 Styrkelsen af kontrollen med udenlandske  

 sønæringsbeviser er på globalt plan fundet  

 nødvendig af hensyn til sikkerheden til søs.
Der er allerede i besætningslovens § 6 taget  

 højde for den skærpede kontrol af udenlandske officerers  

 beviser.
Loven indeholder imidlertid ikke hjemmel til at opkræve  

 gebyrer i forbindelse hermed.
Da den styrkede kontrol vil være  

 udgiftskrævende for Søfartsstyrelsen, tilvejebringer  

 lovforslaget en hjemmel for opkrævning af gebyrer i forbindelse med  

 påtegning af udenlandske sønæringsbeviser.
De nærmere danske procedurer for, hvorledes  

 påtegning af udenlandske sønæringsbeviser skal ske, har  

 været drøftet med erhvervets parter, gebyrstørrelsen dog  

 undtaget.
Søfartsstyrelsen skal skaffe sig et indgående kendskab  

 til bevisudstedelses- og uddannelsessystemerne i de lande, hvis beviser  

 ønskes påtegnet.
I nogle tilfælde vil de fornødne  

 oplysninger kunne indhentes skriftligt, i andre vil det være  

 nødvendigt, at Søfartsstyrelsen inspicerer det  

 pågældende lands uddannelsessystem m.v. på stedet.
I  

 procedurerne indgår også, at skibsofficeren i visse  

 tilfælde skal aflægge en prøve.
Herudover skal  

 Søfartsstyrelsen sikre sig bevisindehaverens identitet og  

 ægtheden af den pågældendes sønærings- og  

 eksamensbevis, før påtegning kan ske.
Undersøgelse af  

 uddannelses- og certificeringssystemerne m.v. i det enkelte land vil som  

 hovedregel kun blive iværksat, når der foreligger konkret  

 anmodning herom fra et eller flere danske rederier.
Gebyrreglerne vil blive udformet således, at der  

 opnås fuld dækning for Søfartsstyrelsens udgifter ved  

 påtegning af udenlandske sønæringsbeviser.
Der vil blive  

 opkrævet et standardgebyr ved alle ekspeditioner (påtegninger).  

 Såfremt en reders anmodning om påtegning vil  

 nødvendiggøre undersøgelser af uddannelsessystemer m.v.  

 i lande, hvorfra kun få skibsofficerer forventes rekrutteret, vil der  

 blive opkrævet særskilt betaling herfor.
Der vil også blive  

 opkrævet særskilt betaling, når der vil skulle  

 aflægges prøver.
Formålet med lovforslaget er at fastsætte  

 hjemmel for opkrævning af gebyrer til dækning af de omkostninger,  

 som styrelsen får i forbindelse med påtegningerne.
Forslaget har  

 endvidere en adfærdsregulerende effekt, idet det skaber et incitament  

 for rederne til at begrænse antallet af anmodninger om  

 undersøgelser i udlandet, som Søfartsstyrelsen skal  

 foretage.
Herudover bringer forslaget straffebestemmelserne i lovens  

 § 28 i overensstemmelse med straffuldbyrdelsesloven og tilhørende  

 konsekvensændringslov (lov nr. 432 og lov nr. 433, begge af 31. maj  

 2000), som Folketinget vedtog den 26. maj 2000 og betød, at  

 hæftestraffen som strafart afskaffes med virkning fra 1. juli 2001 Økonomiske og administrative konsekvenser for det offentlige Søfartsstyrelsens udgifter i forbindelse med  

 ordningen skønnes i 2001 at blive i størrelsesorden ca. ½ mio.  

 kr.
Der skønnes at ville blive opkrævet gebyrer i  

 størrelsesordenen ½ mio. kr. i 2001 til dækning af styrelsens  

 omkostninger.
Det tilstræbes således, at ordningen bliver  

 omkostningsneutralt for staten.
Beløbet vil i de efterfølgende  

 år variere, alt afhængig af udskiftningen blandt de udenlandske  

 officerer.
Forslaget vil ikke have økonomiske konsekvenser for  

 kommuner og amtskommuner.
Økonomiske og administrative konsekvenser for erhvervet Gebyrerne vil kun have begrænset betydning for  

 søfartserhvervet.
Forslaget har ikke administrative konsekvenser for  

 erhvervet.
Forholdet til EU-retten Rådets direktiv 94/58/EF af 22. november 1994 (EFT.  

 L 319 af 12. december 1994, s. 28) om minimumsuddannelsesniveauet for  

 søfartserhverv (søfartsuddannelsesdirektivet), som ændret  

 ved direktiv 98/35/EF af 25. maj 1998 (EFT.
L 172 af 17. juni 1998, s. 1) om  

 ændring af direktiv 94/58/EF om minimumsuddannelsesniveauet for  

 søfartserhverv, gennemfører STCW-konventionen i EU-retten.
 Lovforslaget indeholder ikke eu-retlige aspekter.
Høring Forslaget har været i høring hos Danmarks  

 Rederiforening, Rederiforeningen for Mindre Skibe, Bilfærgernes  

 Rederiforening, Rederiforeningen af 1895, Dansk Navigatørforening,  

 Maskinmestrenes Forening, Radiotelegrafistforeningen af 1917,  

 Sømændenes Forbund i Danmark, Metal Søfart,  

 Specialarbejderforbundet i Danmark, Dansk Sø-Restaurations Forening,  

 Justitsministeriet og Udenrigsministeriet.
Vurdering af konsekvenserne af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Forslaget forventes at medføre merindtægter for  

 staten på ½ mio. kr. i 2001. Merindtægterne de  

 efterfølgende år forventes at variere.
 Merudgifter for staten på ½ mio. kr. som følge  

 af lovens krav om, at udenlandske sønæringsbeviser skal  

 påtegnes.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Forslaget medfører gebyrudgifter for  

 søfartserhvervet i størrelsesordenen ½ mio. kr. i 2001. De  

 efterfølgende år forventes beløbet at  

 variere.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU retten Forslaget har ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Bestemmelsen skaber hjemmel for opkrævning af gebyr  

 i forbindelsen med påtegning af udenlandske  

 sønæringsbeviser.
 Såvel udstedelse af anerkendelsesbeviset som  

 undersøgelser af udenlandske certificerings- og uddannelsessystemer  

 vil blive ressourcekrævende for Søfartsstyrelsen.
Der vil indtil videre blive opkrævet et  

 standardgebyr på 500 kr. ved alle godkendelser af udenlandske  

 sønæringsbeviser.
Dette skal dække  

 ekspeditionsomkostningerne ved selve udstedelse af anerkendelsesbeviset og  

 Søfartsstyrelsens generelle udgifter i forbindelse med  

 undersøgelser   herunder nødvendige inspektioner i udlandet  

 af certificerings- og uddannelsessystemer i de lande, hvorfra hovedparten af  

 udenlandske officerer rekrutteres.
Særskilt betaling til dækning  

 af styrelsens omkostninger vil blive opkrævet for undersøgelser  

 i lande, hvorfra kun meget få skibsofficerer rekrutteres, samt  

 når der skal afholdes prøver.
 De faktiske økonomiske omkostninger for styrelsen i  

 forbindelse med den kommende godkendelse af udenlandske  

 sønæringsbeviser kan ikke angives helt præcist, men  

 skønnes at ligge et sted mellem 500 kr. og 1.000 kr. pr. godkendelse.  

 Der kan derfor blive tale om, at gebyrstørrelsen reguleres, når  

 der er indhentet erfaringer på området.
Til § 2 Efter gældende regler kræves der ikke  

 Søfartsstyrelsens særlige anerkendelse for udenlandske  

 skibsofficerers tjeneste i DIS skibe.
Reglerne herom træder i kraft  

 nationalt og internationalt 1. februar 2002. For at kunne nå at udstede  

 det nødvendige antal anerkendelsesbevis inden 1. februar 2002  

 foreslås bestemmelserne om gebyrer sat i kraft 1. januar 2001.
 Straffulbyrdelsesloven, der indebærer afskaffelsen  

 af straffearten hæfte, træder imidlertid først i kraft den  

 1. juli 2001. Bestemmelsen i lovforslagets § 1, nr. 2, foreslås  

 derfor først sat i kraft fra dette tidspunkt.
Bilag 1 Lovforslaget sammenholdt med gældende lov Gældende formulering Lovforslaget § 20. Sønæringsbeviser udstedes uden  

 betaling.
 Stk. 2. Beviserne udstedes og udformes af  

 Søfartsstyrelsen.
 Stk. 3. Søfartsstyrelsen kan fastsætte regler om  

 betaling for afholdelse af duelighedsprøver.
Stk. 4. Sønæringsbeviser, der giver ret til  

 tjeneste som navigatør, maskinmester eller radiooperatør i  

 handels- og fiskeskibe, er gyldige i op til fem år fra  

 udstedelsesdatoen.
Søfartsstyrelsen fastsætter regler om  

 fornyelse af sønæringsbeviser, om generhvervelse af  

 sønæringsrettigheder samt om udstedelse af første  

 sønæringsbevis til personer, der har bestået den for  

 erhvervelse af beviset krævede eksamen mere end fem år forud for  

 datoen for udstedelsen.
 Stk. 5. Søfartsstyrelsen fastsætter under  

 iagttagelse af bindende internationalt vedtagne bestemmelser de nærmere  

 regler for påtegning af udenlandske sønæringsbeviser og  

 godkendelse af udenlandske certifikater.
 1. I § 20 indsættes som stk. 6:
» § 28. Med bøde, hæfte eller fængsel indtil  

 1 år straffes den, der overtræder § 25, stk. 1, nr. 3,  

 4 eller 5.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr. 2.
Stk. 4. I forskrifter, der udstedes i medfør af  

 § 25, stk. 2, i henhold til § 25, stk. 1, nr. 3-5, kan  

 der fastsættes straf af bøde, hæfte eller fængsel i  

 indtil 1 år.
Det kan endvidere bestemmes, at straffen kan stige til  

 hæfte eller fængsel i indtil 2 år under tilsvarende  

 omstændigheder som anført i stk. 2.
 2. I § 28, stk. 1, og stk. 4, 1.  

 pkt., udgår: », hæfte«, samt i § 28, stk. 2,  

og stk. 4, 2. pkt., udgår: »hæfte  

 eller«.
