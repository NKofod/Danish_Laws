1. Udfærdiget i medfør af ministeriet for offentlige  

 arbejders bekendtgørelse nr. 191 af 23. maj 75, jf.
BL 6-02.
2. Ikrafttræden 2.1 Denne BL træder i kraft den 1 jul 75.
3. Udstedelse 3.1 Eneflyvningsbevis/flyvemaskine udstedes af en af luftfartsdirektoratet  

 godkendt chefinstruk tør/privatflyvercertifikat på hertil autoriseret  

 formular, når det overfor denne er godtgjort, at aspiranten opfylder de i  

 denne BL fastsatte udstedelseskrav.
 3.2 Eneflyvningsbevis/flyvemaskine udstedes med en gyldighedsperiode, der  

 tilsvarer gyldigheden af aspirantens helbredsmæssige godkendelse til  

 privatflyvercertifikat eller gyldigheden af aspirantens teoretiske prøver til  

 privatflyvercertifikat, såfremt disse udløber før den helbredsmæssige  

 godkendelse.
 3.3 Eneflyvningsbevis/flyvemaskine må ikke udstedes, såfremt flyveskolen  

 af luftfartsdirektoratet har modtaget underretning om, at vedkommende efter  

 BL 6-02 er udelukket fra at erhverve eneflyvningsbevis.
 3.4 Meddelelse om udstedelse af eneflyvningsbevis/flyvemaskine skal  

 tilsendes luftfartsdirektoratet umiddelbart under anvendelse af hertil  

 autoriseret formular.
4. Rettighed 4.1 Eneflyvningsbevis/flyvemaskine giver indehaveren ret til at fungere  

 som luftfartøjschef under VFR-eneflyvning om dagen i øvelsesøjemed over dansk  

 område på flyvemaskine af den type, hvorpå den praktiske uddannelse til  

 beviset er foregået.
 4.1.1 Udøvelsen af eneflyvningsbevisets rettighed er betinget af, at en  

 ved flyveskolen ansat instruktør forud for enhver eneflyvning har givet  

 aspiranten en briefing om den pågældende flyvning og derefter har påtegnet og  

 attesteret beviset med angivelse af øvelsesflyvningens art.
 4.2 Under eneflyvning skal det være muligt for aspiranten at kunne komme i  

 forbindelse med den attesterende instruktør eller flyveskolens  

 chefinstruktør.
 4.3 Eneflyvningsbeviset skal afleveres til luftfartsdirektoratets  

 kontrollant, når indehaveren har bestået den praktiske prøve til  

 privatflyvercertifikat.
5. Udstedelseskrav 5.1 Aspiranten skal være fyldt 18 år.
 5.2 Aspiranten skal have fast bopæl i Danmark.
5.3 Aspiranten skal være helbredsmæssig godkendt af luftfartsdirektoratet  

 til privatflyvercertifikat, jf.
BL 6-05.
 5.4 Aspiranten skal have bestået de til privatflyvercertifikat af  

 luftfartsdirektoratet foreskrevne teoretiske prøver (teorikrav I).
 5.5 Aspiranten skal være indehaver af VHF-telefonistbevis eller have  

 bestået den for erhvervelse af VHF- eller flyvetelefonistbevis af  

 luftfartsdirektoratet foreskrevne prøve.
 5.6 Aspiranten skal have gennemgået den for eneflyvningsbevis/flyvemaskine  

 i BL 6-12 foreskrevne praktiske uddannelse med et tilfredsstillende resultat  

 og skal herunder have opnået en førertid under dobbeltstyring på mindst 10  

 timer.
 5.6.1 Den under punkt 5.6 anførte flyvetid kan reduceres efter  

 flyveskolens vurdering for indehavere af svæveflyvercertifikat med indtil 4  

 timer.
 5.6.1.1 Flyvetidsreduktionen må dog højst omfatte halvdelen af den på  

 svæveplan erhvervede førertid.
 5.7 Aspiranten skal overfor flyveskolens chefinstruktør eller en af  

 luftfartsdirektoratet særligt godkendt ved skolen ansat instruktør have  

 demonstreret at have opnået den for eneflyvning nødvendige forståelse af og  

 rutine i luftfartøjets betjening og manøvrering, herunder anvendelse af  

 luftfartøjets kommunikationsudstyr.
6. Dispensation 6.1 Luftfartsdirektoratet kan i særlige tilfælde dispensere fra de i denne  

 BL fastsatte bestemmelser.
