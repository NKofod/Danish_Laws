 Finansministeriet har med Ingeniørforbundet den 18. december 1985  

 underskrevet vedlagte protokollat vedrørende stillinger som teknisk  

 amanuensis ved Aalborg Universitetscenters teknisk-naturvidenskabelige  

 fakultet og Danmarks tekniske Højskole indgået i tilslutning til  

 overenskomsten pr. 1. april 1985 mellem finansministeriet og  

 Ingeniørforbundet og til protokollat af 24. juli 1984 mellem samme parter om  

 ændret stillingsstruktur ved højere uddannelsesinstitutioner under  

 undervisningsministeriet.
 Man vedlægger endvidere kopi af undervisningsministeriets notat af 16.  

 december 1985 om ansættelse af tekniske amanuenser ved Danmarks tekniske  

 Højskole og Aalborg Universitetscenter og af ministeriets skrivelse af samme  

 dato til Ingeniørforbundet.
Som det fremgår af notatet vil der blive oprettet indtil 20 stillinger som  

 teknisk amanuensis.
Man går i forbindelse hermed ud fra, at institutionerne  

 selv vil tage spørgsmålet om fordelingen af disse stillinger op til  

 forhandling.
 P.m.v.
 e.b.
G.
Malling eksp.sekr.
 Bilag.
 Bilag 1 udelades her, da protokallatet er udløbet.
 Bilag 2.
 Notat om ansættelse af tekniske amanuenser ved Danmarks  tekniske  

 Højskole og Aalborg Universitetscenter .
1. Generelt Der vil som en midlertidig stillingskategori blive oprettet indtil 20  

 stillinger som teknisk amanuensis med henblik på dækning af akutte  

 undervisningsbehov ved Danmarks tekniske Højskole og Aalborg  

 Universitetscenters teknisk-naturvidenskabelige fakultet, d.v.s., at der til  

 enhver tid højst kan besættes 20 heltidsstillinger som teknisk amanuensis.
2. Ansættelse Ansættelse som teknisk amanuensis sker for en periode af mindst 6 måneder  

 og højst 2 år.
Ansættelse for en periode på indtil 1 år kan ske ved internt  

 opslag. genansættelse kan finde sted.
En civil- eller akademiingeniør kan dog  

 maksimalt være ansat som teknisk amanuensis i 2 år.
3. Forudsætninger for ansættelse Ansættelse forudsætter kvalifikationer svarende til det pågældende  

 hovedområdets kandidatniveau.
4. Stillingernes indhold Stillingernes hovedindhold er undervisning.
Arten og omfanget af  

 undervisnings- og forskningsopgaver samt eventuelle andre opgaver aftales ved  

 stillingernes besættelse.
 5.
 Undervisningsministeriet er enigt med Ingeniørforbundet i at betragte  

 oprettelsen af stillingerne som teknisk amanuensis som en forsøgsordning og  

 i, at der ikke kan ske nyansættelse i disse stillinger efter den 31. januar  

 1987.
16. december 1985 E.
Paludan-M ller Bilag 3.
 Undervisningsministeriet har i dag skrevet følgende til Ingeniørforbundet:
 »Hermed følger notat af 16. december 1985 om ansættelse af tekniske  

 amanuenser ved Danmarks tekniske Højskole og Aalborg Universitetscenter.
I tilslutning hertil skal ministeriet anføre, at man i overensstemmelse  

 med stedfundne forhandlinger forudsætter, at antallet af stillinger som  

 teknisk amanuensis vil kunne tages op til forhandling, såfremt der viser sig  

 behov for en forhøjelse, at man ikke forud for 1. februar 1987 vil ansætte  

 civil- og akademiingeniører ved de pågældende uddannelsesinstitutioner i  

 henhold til § 1, stk. 2, i protokollat om ændret stillingstruktur ved de  

 højere uddannelsesinstitutioner, og at de pågældende uddannelsesinstitutioner  

 har oplyst, at de ikke har planer om at ændre den hidtidige praksis for  

 meddelelse af tjenestefrihed til fastansatte videnskabelige  

 medarbejdere.« P.m.v.
 e.b.
