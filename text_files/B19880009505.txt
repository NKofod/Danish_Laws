 I henhold til § 11, stk. 3, 5 og 6, i lov nr. 276 af 26. maj 1976 om  

 tandlæger som ændret ved § 33 i lov nr. 217 af 23. april 1986, til § 39 i lov  

 nr. 217 af 23. april 1986, til § 2, stk. 4, 5 og 6, i lov nr. 100 af 14.  

 marts 1979 om kliniske tandteknikere som ændret ved § 36 i lov nr. 217 af 23.  

 april 1986 og til §§ 2 og 3 a i lov om adgangsregulering ved videregående  

 uddannelser, jf. lovbekendtgørelse nr. 742 af 31. oktober 1986, fastsættes:
Uddannelsernes formål, struktur og  

 adgangsbetingelser Tandplejer § 1.  Formålet med tandplejeruddannelsen er, at de  

 studerende opnår sådanne kundskaber samt praktiske og kliniske færdigheder,  

 at de bliver kvalificerede til at varetage tandplejerens sundhedsfremmende,  

 sygdomsforebyggende og terapeutiske opgaver i overensstemmelse med skiftende  

 samfundsbehov.
§ 2.  Uddannelsen af tandplejere foregår ved skoler  

 for klinikassistenter og tandplejere tilknyttet tandlægehøjskolerne i  

 København og Århus.
Uddannelsen, der er normeret til 2 år, består af  

 teoretisk, praktisk og klinisk undervisning.
§ 3.  Optagelse på en skole til uddannelse af  

 tandplejere er betinget af, at ansøgeren Stk. 2.  Skolen afgør, om betingelserne efter stk. 1 er  

 opfyldt.
Skolen kan i særlige tilfælde give adgang til uddannelsen for  

 ansøgere, som ikke opfylder betingelserne efter stk. 1, men som skønnes at  

 have de nødvendige forudsætninger for at gennemføre uddannelsen.
Eksamineret klinikassistent for tandlæger § 4.  Formålet med uddannelsen til eksamineret  

 klinikassistent for tandlæger er, at de studerende opnår sådanne kundskaber  

 samt praktiske og kliniske færdigheder, at de bliver kvalificerede til at  

 varetage klinikassistentens funktioner i relation til klinisk assistance,  

 profylakse, klinikdrift og administration inden for såvel privat som  

 offentlig tandpleje.
 § 5.  Uddannelsen af eksaminerede klinikassistenter  

 for tandlæger foregår ved skolerne for klinikassistenter og tandplejere  

 tilknyttet tandlægehøjskolerne i København og Århus.
 Stk. 2.  Uddannelsen, der er normeret til 2 år, består  

 af 1 års skoleuddannelse, der omfatter teoretisk, praktisk og klinisk  

 undervisning samt 12 måneders praktiktid (praktikåret).
 Stk. 3.  Praktikåret kan efter den studerendes valg  

 placeres før eller efter skoleåret.
 § 6.  Optagelse på en skole til uddannelse af  

 eksaminerede klinikassistenter for tandlæger er betinget af, at ansøgeren har  

 aflagt folkeskolens afgangsprøve og opnået karakteren mindst 6 i fagene  

 dansk, regning/matematik og engelsk eller har afsluttet anden tilsvarende  

 eller højere uddannelse.
Stk. 2.  Skolen afgør, om betingelserne efter stk. 1 er  

 opfyldt.
Skolen kan i særlige tilfælde give adgang til uddannelsen for  

 ansøgere, som ikke opfylder betingelserne efter stk. 1, men som skønnes at  

 have de nødvendige forudsætninger for at gennemføre uddannelsen.
Klinisk tandtekniker § 7.  Formålet med uddannelsen til klinisk  

 tandtekniker er, at de studerende - som en overbygning på  

 laboratorietandteknikeruddan- nelsen i aftagelig protetik - opnår sådanne  

 kundskaber samt praktiske og kliniske færdigheder, at den kliniske  

 tandtekniker kan varetage kliniske og laboratoriemæssige funktioner inden for  

 konventionel aftagelig protetik, dels selvstændigt, dels i samarbejde med en  

 tandlæge.
 § 8.  Den afsluttende uddannelse af kliniske  

 tandteknikere foregår ved Århus Tandlægehøjskole og den dertil knyttede skole  

 for klinikassistenter og tandplejere.
 Stk. 2.  Undervisningsministeriet, Direktoratet for de  

 Videregående Uddannelser, kan godkende, at den afsluttende uddannelse også  

 kan foregå ved Københavns Tandlægehøjskole.
 Stk. 3.  Uddannelsen er normeret til 2 år.
 § 9.  Adgang til den afsluttende uddannelse er  

 betinget af, at ansøgeren har gennemgået 2. dels uddannelsen inden for de  

 erhvervsfaglige grunduddannelser i tandteknikerfaget i området aftagelig  

 protetik.
 Stk. 2.  Skolen kan i særlige tilfælde give adgang til  

 uddannelsen for ansøgere, som ikke opfylder betingelserne efter stk. 1, men  

 som skønnes at have de nødvendige forudsætninger for at gennemføre  

 uddannelsen.
 § 10.  Undervisningsministeren fastsætter hvert år  

 antallet af optagelsespladser på hver uddannelse efter indstilling fra  

 skolerne.
 Stk. 2.  Hvis antallet af ansøgere, der kan optages i et  

 år, overstiger antallet af optagelsespladser, udvælger skolen blandt  

 ansøgerne et antal studerende, der svarer til antallet af studiepladser.  

 Regler herom skal godkendes af Direktoratet for de Videregående Uddannelser.
Uddannelsernes indhold Tandplejer § 11.  Tandplejeruddannelsen består af følgende 3  

 hovedelementer:
 § 12.  Hovedelementerne skal hver for sig udgøre ca.  

 følgende procentuelle andel af den samlede undervisningstid:
 Stk. 2.  Den nærmere tilrettelæggelse af undervisningen  

 og dennes fordeling på de to uddannelsesår fastlægges i en  

 uddannelsesordning, jf. § 25.
 § 13.  Den kliniske og praktiske undervisning foregår  

 dels på skolernes klinikker, dels på eksterne institutioner og virksomheder.
Eksamineret klinikassistent for tandlæger § 14.  Skoleuddannelsenomfatter følgende 3  

 hovedelementer:
 § 15.  Hovedelementerne skal hver for sig udgøre ca.  

 følgende procentuelle andele af den samlede undervisningstid:
 Stk. 2.  Den nærmere tilrettelæggelse af undervisningen  

 og dennes fordeling i skoleåret fastlægges i en uddannelsesordning, jf. § 25.
Klinisk tandtekniker § 16.  Uddannelsen består af følgende 3  

 hovedelementer:
 § 17.  Hovedelementerne skal hver for sig udgøre ca.  

 følgende procentuelle andele af den samlede undervisningstid:
 Stk. 2.  Den nærmere tilrettelæggelse af undervisningen  

 herunder af den resterende del af studietiden (10 pct.), jf. stk. 1 og  

 fordeling af studietiden på de to uddannelsesår fastlægges i en  

 uddannelsesordning, jf. § 25.
Bedømmelse § 18.  De kvalifikationer, der erhverves ved  

 uddannelserne, dokumenteres ved prøver.
Stk. 2.  Uddannelseselementer, hvis indhold og  

 arbejdsformer begrunder det, kan helt eller delvis dokumenteres ved  

 kursusattest for tilfredsstillende deltagelse i undervisningen.
Nærmere  

 bestemmelse herom fastsættes i uddannelsesordningen.
§ 19.  Prøverne er enten interne eller eksterne.  

 Interne prøver bedømmes af eksaminator(er) eller af eksaminator(er) og en  

 eller flere censorer blandt lærerne ved skolerne for klinikassistenter og  

 tandplejere.
Eksterne prøver bedømmes af eksaminator(er) og en eller flere  

 censorer, der ikke må være ansat ved den pågældende skole for  

 klinikassistenter og tandplejere.
Stk. 2.  Direktoratet beskikker de eksterne censorer for  

 3 år ad gangen efter indstilling fra skolerne.
Ingen kan beskikkes efter det  

 fyldte 70. år.
I løbet af en 3-årig periode beskikkes nye censorer kun for  

 tidsrummet indtil periodens udløb.
 Stk. 3.  Bedømmelse af de studerendes  

 undervisningsdeltagelse jf. § 18, stk. 2, foretages af læreren (lærerne) ved  

 den pågældende undervisning efter skolens bestemmelse som angivet i  

 uddannelsesordningen.
 § 20.  Bedømmelsen af interne og eksterne prøver  

 udtrykkes ved en karakter i 13-skalaen efter de fælles bestemmelser for de  

 højere uddannelsesinstitutioner eller ved bedømmelsen bestået/ikke bestået.  

 Bedømmelsen bestået/ikke bestået kan højst anvendes ved prøver, der dækker  

 1/3 af uddannelsen.
 § 21.  Mindst 1/3 af uddannelsen skal dokumenteres ved  

 eksterne prøver, og disse skal dække uddannelsens væsentligste fagområder.
 Stk. 2.  Regler om bedømmelse af den øvrige del af  

 uddannelsen fastsættes i uddannelsesordningen.
§ 22.  Prøverne skal normalt være tilrettelagt som  

 individuelle prøver.
Det kan dog fastsættes i uddannelsesordningen, at  

 bestemte prøver aflægges som gruppeprøver, som kan være mundtlige eller  

 skriftlige.
Det fastsættes i uddannelsesordningen, hvor mange studerende, der  

 kan deltage i en gruppeprøve.
Det skal herunder sikres, at individuel  

 bedømmelse kan finde sted.
 Stk. 2.  Eksamination ved mundtlige gruppeprøver foregår  

 som en samtale mellem studerende, lærer(ne) og censor(erne). Der skal indgå  

 eksamination af hver enkelt deltager.
Stk. 3.  I en skriftlig gruppeprøve skal den enkelte  

 deltagers bidrag konstateres.
Den individuelle bedømmelse af en skriftlig  

 gruppeprøve kan foretages i en efterfølgende uddybende samtale med  

 udgangspunkt i det skriftlige arbejde.
Bedømmelse foretages i så tilfælde på  

 grundlag af den mundtlige eksamination.
Stk. 4.  En af prøverne kan aflægges som gruppeprøve med  

 fælles bedømmelse.
Gruppen må ikke omfatte mere end 3 studerende.
§ 23.  En studerende kan højst indstille sig 3 gange  

 til samme prøve.
Skolen kan tillade indstilling en fjerde gang, hvis dette er  

 begrundet i særlige forhold.
Stk. 2.  En prøve er bestået, når der er opnået  

 bedømmelsen bestået eller karakteren 6 eller derover.
Hver prøve bestås for  

 sig og kursusattest, jf. § 18, stk. 2, gives for hvert uddannelseselement for  

 sig.
Beståede prøver kan ikke tages om.
 § 24.  Skolen udsteder bevis for gennemført uddannelse  

 med angivelse af den betegnelse uddannelsen giver ret til og en kort  

 karakteristik af uddannelsen med redegørelse for den faglige sammensætning.
 Stk. 2.  Skolen udsteder bevis for tilfredsstillende  

 gennemført skoleår til klinikassistentstuderende, som endnu ikke har  

 gennemført praktikåret.
Andre bestemmelser § 25.  Den enkelte skole fastsætter indenfor  

 bekendtgørelsens rammer nærmere regler om hver enkelt uddannelse i en  

 uddannelsesordning.
Uddannelsesordningen skal godkendes af direktoratet.
 Stk. 2.  Ud over, hvad der fremgår af bestemmelserne i  

 denne bekendtgørelse, skal uddannelsesordningerne indeholde: 1) Mål og  

 indhold for de enkelte fag. 2) Angivelse af normeret og maksimal studietid -  

 for klinikassistentuddannelsen normeret og maksimal tid for gennemførelse af  

 skoleåret. 3) Eventuelt den rækkefølge, hvori fagene skal gennemføres og  

 fagenes tidsmæssige fordeling på undervisningsårene. 4) Eventuelle særlige  

 krav til undervisnings- eller arbejdsformer. 5) Eventuelle betingelser for at  

 kunne indstille sig til prøve. 6) Prøvetidspunkter. 7) Formen for de enkelte  

 prøver. 8) Antallet af prøver og fastsættelse af ved hvilke prøver, der gives  

 karakterer og ved hvilke prøver, der gives bedømmelsen bestået/ikke bestået.  

 9) Bestemmelser om reeksamination og sygeeksamen.
 Stk. 3.  Uddannelsesordningerne og ændringer heri træder  

 i kraft ved et undervisningsårs begyndelse.
 § 26.  Hver skole udgiver og vedligeholder en  

 studieplan for hver uddannelse.
§ 27.  Direktoratet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 Stk. 2.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 Stk. 3.  Direktoratet kan tillade skolerne at dispensere  

 fra bekendtgørelsen og uddannelsesordningerne indenfor nærmere angivne  

 rammer.
§ 28.  Klager over en skoles afgørelser i henhold til  

 denne bekendtgørelse indgives til skolen.
Hvis en klage ikke tages til følge,  

 og klageren fastholder klagen, videresender skolen klagen - bilagt en  

 udtalelse - til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 29.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 30.  Bekendtgørelsen træder i kraft den 1. september  

 1988.
 Stk. 2.  Bekendtgørelserne nr. 397 af 31. august 1972 om  

 uddannelse af klinikassistenter for tandlæger, nr. 398 af 31. august 1972 om  

 uddannelse af tandplejere og nr. 434 af 28. august 1984 om afsluttende  

 uddannelse af kliniske tandteknikere ophæves.
 Stk. 3.  Den enkelte skole fastsætter overgangsregler  

 for studerende, der har begyndt uddannelsen inden bekendtgørelsens  

 ikrafttræden, herunder hvornår der sidste gang holdes prøver efter  

 bekendtgørelserne nr. 397 og 398 af 31. august 1972 og bekendtgørelse nr. 434  

 af 28. august 1984.
