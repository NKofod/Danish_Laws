(nettomængdebekendtgørelsen) I henhold til § 7, stk. 1, § 8 og § 12, stk. 2, i lov nr. 252 af 8. juni  

 1977 om mærkning og skiltning med pris mv. fastsættes følgende:
§ 1 Stk. 1.  Denne bekendtgørelse gælder for færdigpakninger  

 over 5 g eller 5 ml, som af producenter, importører eller grossister er  

 beregnet til at udbydes i detailsalg, inden for nedennævnte vareområder:
vaske- og rengøringsmidler pudse- og poleremidler husholdningskemikalier malevarer strikkegarn vat Stk. 2.  Portionspakninger (dvs. pakninger afmålt til  

 engangsbrug) er ikke omfattet af bekendtgørelsen.
§ 2 Stk. 1.  Færdigpakninger omfattet af § 1, stk. 1, skal  

 være mærket med nettomængde angivet som nettovægt eller nettorumfang.
Vægt  

 angives i kilogram eller gram, rumfang i liter, deciliter, centiliter eller  

 milliliter.
 Stk. 2.  For aerosoler angives mængden af produktet  

 inklusive drivmiddel.
 Stk. 3.  Fra den 31. december 1989 må færdigpakket  

 strikkegarn af naturfibre (animalske, vegetabilske og mineralske), kemofibre  

 og blandinger af disse fibre kun udbydes i detailsalg i følgende nominelle  

 mængder: 10 g, 25 g, 50 g, 100 g, 150 g, 200 g, 250 g, 300 g, 350 g, 400 g,  

 450 g, 500 g og 1000 g.
§ 3 Stk. 1.  Angivelse af nettomængde skal ske på tydelig,  

 let læselig og holdbar måde.
 Stk. 2.  Hvis en færdigpakning består af flere  

 færdigpakninger, er den yderste pakning også omfattet af bestemmelserne i  

 denne bekendtgørelse, medmindre de enkelte pakningers nettomængde let kan  

 ses.
§ 4 Stk. 1.  For færdigpakninger, der omfattes af denne  

 bekendtgørelse, gælder følgende tolerancegrænser for negative afvigelser fra  

 den nominelle mængde:
Nominel mængde Negativ tolerance i gram eller millimeter i pct. af nominel mængde 5 - 100 9,0 101 - 300 4,5  

 over 300 3,0 Stk. 2.  Kontrol udføres som stikprøvekontrol af et  

 parti færdigpakninger hos producenten, importøren eller grossisten efter de i  

 bilag 1 fastsatte retningslinier.
 Stk. 3.  For strikkegarn og vat beregnes nettovægt ved  

 addition af produktets tørvægt med et fugtighedstillæg som angivet i bilag 2.
 Stk. 4.  Ved kontrol af et parti færdigpakninger skal  

 partiet opfylde følgende betingelser for at kunne accepteres:
§ 5 Overtrædelse af bestemmelserne i denne bekendtgørelse straffes med bøde.
§ 6 Stk. 1.  Bekendtgørelsen træder i kraft den 15. april  

 1988, og samtidig ophæves Monopoltilsynets bekendtgørelse MT. nr. 20-85 af  

 10. oktober 1985 om mærkning med nettomængde af færdigpakninger af vaske- og  

 rengøringsmidler, pudse- og poleremidler, husholdningskemikalier, malevarer,  

 strikkegarn og vat.
 Stk. 2.  Færdigpakninger, der omfattes af § 1, stk. 1,  

 og som er produceret eller importeret før 1. september 1986, kan forhandles  

 indtil 1. september 1988 under iagttagelse af de før 1. september 1986  

 gældende bestemmelser.
Monopoltilsynet, den 6. april 1988 Bilag 1 til bekendtgørelse MT. nr. 3-88 RETNINGSLINIER FOR KONTROL AF NETTOINDHOLD 1.0. INDLEDNING Monopoltilsynets kontrolprocedure er udformet på grundlag af de  

 forskrifter, der er gældende for EØF-mærkning (e-mærkning) af færdigpakkede  

 varer (industriministeriets bekendtgørelse nr. 142 af 31. januar 1985 med  

 bilag).
 Den nominelle mængde i en færdigpakning er den nettomængde, der er angivet  

 på pakningen.
 Det faktiske indhold af en færdigpakning er den nettomængde af varen, som  

 bliver konstateret ved måling.
 Den negative afvigelse er den mængde, det faktiske indhold er mindre end  

 den pågældende færdigpaknings nominelle mængde.
 Den negative tolerance for indholdet af en færdigpakning fremgår af  

 tabellen i bekendtgørelsens § 4, stk. 1.
2.0. GENERELLE KRAV TIL NETTOINDHOLD Nettoindholdet i færdigpakningerne skal sikres på en sådan måde, at de  

 færdiggjorte pakninger opfylder følgende betingelser:
3.0. KONTROLPROCEDURE Kontrollen af færdigpakningerne udføres i samarbejde mellem virksomheden  

 og tilsynet på grundlag af en prøveudtagning fra partier med 100 enheder og  

 derover, og omfatter to dele:
Et parti færdigpakninger betragtes som umiddelbart godkendt, hvis  

 resultaterne af den todelte kontrol opfylder gokendelseskriterierne.
Hvis  

 resultatet af en af kontroldelene ikke opfylder godkendelseskriterierne i den  

 angivne kontrolprocedure, anvendes den statistiske term, at partiet  

 forkastes, hvilket er et udtryk for, at man ikke på grundlag af stikprøven  

 med tilstrækkelig statistisk sikkerhed kan afvise en hypotese om, at partiet  

 systematisk ikke opfylder kravene til nettoindhold.
I sådanne tilfælde må det  

 konkret afgøres, hvilke videre foranstaltninger der skal iværksættes til  

 sikring af, at kravene til korrekt nettoindhold er overholdt.
 For begge kontroldele fastsættes to muligheder for prøveudtagning:
 Destruktiv kontrol bringes kun i anvendelse, hvis det ikke i praksis er  

 muligt at anvende ikke-destruktiv kontrol.
3.1. PRØVEUDTAGNING Et parti består af alle de færdigpakninger med samme nominelle mængde, af  

 samme type og af samme fabrikat, som emballeres på samme sted, og som skal  

 kontrolleres.
 Forud for kontrollen af det faktiske indhold af en færdigpakning (3.2.)  

 udtages tilfældigt fra partiet et tilstrækkeligt antal færdigpakninger til at  

 muliggøre den kontrol, der kræver den største prøveudtagning, jf. tabel 1.
 Til kontrollen af det gennemsnitlige faktiske indhold (3.3.) udtages det  

 nødvendige antal prøver tilfældigt fra den første prøveudtagning og mærkes.  

 Mærkningen skal foretages, forinden målingerne påbegyndes.
3.2. KONTROL AF DET FAKTISKE INDHOLD AF EN FÆRDIGPAKNING Det tilladte mindsteindhold findes som færdigpakningens nominelle mængde  

 fratrukket den hertil svarende negative tolerance.
 De færdigpakninger fra partiet, som har et faktisk indhold, der er mindre  

 end det tilladte mindsteindhold, benævnes fejlemner.
 Hvis de udtagne stikprøver indeholder fejlemner, hvis faktiske indhold er  

 mindre end det nominelle indhold minus den dobbelte tolerance, forkastes  

 partiet.
 For partier, der indeholder fejlemner, og som ikke imiddelbart forkastes,  

 gælder følgende:
3.2.1. Ikke-destruktiv kontrol Den ikke-destruktive kontrol udføres efter dobbelt stikprøveplan som  

 beskrevet i tabel 1.
 Det første antal kontrollerede færdigpakninger skal være lig med antallet  

 af enheder i første stikprøve som anført i planen.
 - Hvis antallet af fejlemner i første stikprøve er under eller lig med det  

 første godkendelsestal, accepteres partiet.
 - Hvis antallet af fejlemner i første stikprøve er lig med eller højere  

 end første afvisningstal, forkastes partiet.
- Hvis antallet af fejlemner i første stikprøve ligger mellem første  

 godkendelsestal og første afvisningstal, skal der foretages kontrol af  

 stikprøve nr. 2; størrelsen er angivet i planen.
Antallet af fejlemner i  

 første og anden stikprøve skal adderes.
 - Hvis det totale antal fejlemner er mindre end eller lig med andet  

 godkendelsestal, accepteres partiet.
 - Hvis det totale antal fejlemner er større end eller lig med andet  

 afvisningstal, forkastes partiet.
Tabel 1. Ikke-destruktiv kontrol 3.2.2. Destruktiv kontrol Denne udføres efter den i tabel 2 angivne enkelte stikprøveplan.
 Hvis antallet af fejlemner i stikprøven er mindre end eller lig med  

 godkendelsestallet, accepteres partiet.
 Hvis antallet af fejlemner i stikprøven er større end eller lig med  

 afvisningstallet, forkastes partiet.
Tabel 2. Destruktiv kontrol 3.3. KONTROL AF GENNEMSNIT AF DET FAKTISKE INDHOLD I ET PARTI Den anden delkontrol sker ved en statistisk testning af stikprøven i  

 relation til de i tabel 3 og 4 nævnte kriterier.
I tabellerne er Q pakningens  

 nominelle mængde, og x, s og n henholdsvis middelværdi, standardafvigelse og  

 antallet af færdigpakninger i stikprøven.
