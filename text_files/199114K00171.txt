Nr BTL 171 Betænkning over Forslag til lov om ændring af lov om ændring af  

 forskellige skattelove(Forlængelse af dele af skibsværftsaftalen) (Af Nyrup  

 Rasmussen (S) og Sonja Albrink (CD) m.fl.)   

 Nr L 171 1991-92, 1. samling Afgivet af Erhvervsudvalget Afgivet: 19920227 Udvalget har behandlet lovforslaget i en række møder.
 Herefter indstiller et flertal (udvalget med undtagelse af Det  

 Radikale Venstres medlem) lovforslaget til vedtagelse uændret.  

 Flertallet henviser til aftaleteksten, som er optrykt som bilag til  

 betænkningen.
 Et mindretal (Det Radikale Venstres medlem af udvalget) vil stemme  

 hverken for eller imod lovforslaget ved 3. behandling.
Lotte Henriksen (S) Ole Vagn Christensen (S) Sonja Mikkelsen (S)  

 Erling Olsen (S) Nyrup Rasmussen (S) fmd.
Løvig Simonsen (S) Tommy  

 Dinesen (SF) Rahbæk Møller (SF) Sonja Albrink (CD) Flemming Hansen (KF)  

 nfmd.
Kai Dige Bach (KF) Svend Heiselberg (V) Pia Larsen (V) Helge Sander  

 (V) Kirsten Jacobsen (FP) Lone Dybkjær (RV) Lysholm Christensen (KRF) Bilag Aftale om ændring af den gældende skibsværftsaftales  

 indeksfinansieringsordning Det Konservative Folkeparti, Venstre, Socialistisk Folkeparti,  

 Fremskridtspartiet og Kristeligt Folkeparti tilslutter sig lovforslag nr.
L  

 171 (Folketinget 1991-92), som er fremsat af Socialdemokratiet og  

 Centrum-Demokraterne den 20. december 1991 med følgende bemærkninger:
»EF-Kommissionens støtteloft på 20 pct. for 1990 blev nedsat til 13  

 pct. for 1991 og er nu senest nedsat til 9 pct. for 1992. Den danske støtte  

 blev ikke nedsat for 1991 og androg for leveringer i 1993 9,3 pct., heraf  

 indeksfinansieringsordningen 5 pct. (45 pct. indekslån og 35 pct.
OECD-lån)  

 og anpartsordningen 4,3 pct.
For leveringer i 1994 androg den danske støtte  

 under indeksfinansieringsordningen 3,3 pct. (30 pct. indekslån og 50 pct.  

 OECD-lån), dvs. inklusive anpartsordningen i alt 7,6 pct.
Når EF's støtteloft nu igen er nedsat, bør dette også afspejle sig i det  

 danske støtteniveau, således at aftrapningsordningen ikke igen generelt  

 udskydes med 1 år.
Den danske skibsværftsindustri har udviklet sig til en af  

 Europas stærkeste under den hidtil førte politik, hvor vi konsekvent har lagt  

 skibsværftsstøtten lidt under den i EF i øvrigt gældende.
Det ville også  

 svække det danske pres for en total afvikling af værftsstøtten, hvis vi igen  

 fastholdt støtteniveauet helt uændret, når EF-Kommissionen sænker EF's  

 støtteloft.
Det danske støtteniveau bør derfor fortsat indeholde en rimelig  

 aftrapning.« Socialdemokratiet, Det Konservative Folkeparti, Venstre, Socialistisk  

 Folkeparti, Fremskridtspartiet, Centrum-Demokraterne og Kristeligt Folkeparti  

 er på den baggrund enige om at ændre den gældende skibsværftsaftales  

 indeksfinansieringsordning efter følgende retningslinier:
Ordrer placeret senest i 1992 med kontraktretlig levering senest i 1993  

 kan finansieres på de i øvrigt gældende 1991-vilkår (45 pct. indekslån og 35  

 pct.
OECD-lån), ordrer placeret senest i 1992 med kontraktretlig levering  

 senest i 1994 kan finansieres med 39 pct. indekslån og 41 pct.
OECD-lån, og  

 ordrer placeret senest i 1993 med kontraktretlig levering senest i 1995 kan  

 finansieres på de nugældende 1992-vilkår for leveringer senest i 1994 (30  

 pct. indekslån og 50 pct.
OECD-lån), dog således at de støttelofter, som EF  

 fastsætter, respekteres.
 Såfremt det i aftrapningsperioden lykkes at etablere internationale  

 aftaler om væsentlige yderligere reduktioner i den maksimalt tilladte  

 værftsstøtte, må den danske aftrapningsordning igen tages op til revision.
 Såfremt EF-Kommissionen imod forventning ikke i væsentlig grad nedsætter  

 støtteloftet yderligere for 1993, må den danske aftrapningsordning ligeledes  

 tages op til revision.
Som led i forlængelsen af indeksfinansieringsordningen er det forudsat, at  

 der med henblik på finansieringen heraf vil blive taget initiativ til  

 genindførelse i årene 1993-95 af den midlertidigt suspenderede  

 overtagelsesprovision af det nominelle obligationsbeløb, som Nationalbanken i  

 henhold til ordningen overtager fra Danmarks Skibskreditfond til parikurs.  

 Den midlertidige genindførelse af Nationalbankens overtagelsesprovision vil  

 ikke forhindre Danmarks Skibskreditfond i at imødekomme ansøgninger om  

 indekslån.
Den midlertidige overtagelsesprovision må ikke nedsætte  

 støtteniveauet.
 Udgiften til indekslåneordningen vil i høj grad være påvirket af  

 inflationstakten i det danske samfund.
Udgiften for staten til indekslåneordningen vil vokse betydeligt ved  

 stigende inflation.
Også af hensyn til dette forhold er aftaleparterne enige  

 om at arbejde for at fastholde en ansvarlig pris- og omkostningsudvikling i  

 Danmark.
 Der udestår hermed ikke yderligere finansieringsspørgsmål i forhold til  

 skibsværftsaftalens indeksfinansieringsordning.
