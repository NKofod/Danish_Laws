Bekendtgørelse  

 om parallelforløb og fællesuddannelse I medfør af § 3, stk. 9, og § 34,  

 stk. 1, i lov nr. 403 af 28. maj 2003 om universiteter  

 (universitetsloven),  

 som ændret ved lov nr. 337 af 18. maj 2005, fastsættes:
Kapitel 1 Bekendtgørelsens område § 1.  

  

 Bekendtgørelsen finder anvendelse  

 for bachelor- og kandidatuddannelse samt masteruddannelse og anden  

 deltidsuddannelse  

 efter universitetsloven, hvor dele af uddannelsen kan eller skal gennemføres  

 i  

 udlandet.
Gennemførelsen kan ske enten som et parallelforløb eller som en  

 fællesuddannelse, jf. universitetslovens § 3, stk. 5 og 6.
 Stk. 2.  

  

 Et  

 parallelforløb er en del af en godkendt dansk uddannelse, der efter den  

 studerendes eget valg kan gennemføres ved et eller flere universiteter i  

 udlandet, jf. § 2. Parallelforløbet svarer til (ækvivalerer) det  

 uddannelsesforløb, der gennemføres i Danmark.
 Stk. 3.  

  

 En fælles  

 uddannelse er en godkendt  

 dansk uddannelse, hvor visse dele af uddannelsen kun kan gennemføres ved et  

 eller flere universiteter i udlandet, jf. § 3.
 Stk. 4.  

  

 For den del af uddannelsen, som  

 gennemføres ved et eller flere universiteter i udlandet, er den studerende  

 omfattet  

 af de regler, der gælder for uddannelse ved disse universiteter.
 Stk. 5.  

  

 Universitetet kan fortsat  

 godkende meritforløb efter reglerne i bekendtgørelserne om uddannelserne  

 (uddannelsesbekendtgørelserne).
 § 2.  

  

 Det  

 danske universitet bestemmer, om det efter aftale med et eller flere  

 udenlandske universiteter vil tilbyde et parallelforløb i en uddannelse.  

 Tilbud  

 om et parallelforløb, herunder regler for indskrivning på dette, fastsættes i  

 uddannelsens studieordning, jf. § 8, nr. 2.
 Stk. 2.  

  

 Universitetet skal tilrettelægge  

 sit samlede udbud af parallelforløb sådan, at der er gensidighed og økonomisk  

 balance  

 i udvekslingen med de udenlandske universiteter.
 § 3.  

  

 Ministeriet kan i særlige  

 tilfælde efter ansøgning fra et dansk universitet godkende en aftale om  

 gennemførelse  

 af en uddannelse som fællesuddannelse.
 Stk. 2.  

  

 Ministeriet lægger ved  

 godkendelsen vægt på følgende kriterier:
1)  

 	  

 hvilke faglige  

 fordele der kan opnås ved en fællesuddannelse set i forhold til et rent dansk  

 udbud, 2)  

 	  

 om der er et  

 tilstrækkeligt samfundsmæssigt behov for et samlet dansk udbud af den  

 pågældende  

 uddannelse, 3)  

 	  

 om de studerende får  

 en tilstrækkelig retssikkerhed ved de uddannelsesdele, der gennemføres i  

 udlandet, 4)  

 	  

 de studerendes  

 eventuelle meromkostninger ved at gennemføre uddannelsen i udlandet, 5)  

 	  

 hvilke økonomiske  

 fordele der kan opnås ved at gennemføre den pågældende uddannelse som en  

 fællesuddannelse, og 6)  

 	  

 universitetets budget  

 for fællesuddannelsen.
 Stk. 3.  

  

 Ministeriet kan godkende et  

 dansk universitets foreløbige aftale med et eller flere universiteter i  

 udlandet (forhåndsgodkendelse).
Kapitel 2 Tilrettelæggelse m.v.
 § 4.  

  

 De dele af en dansk uddannelse,  

 som kan eller skal gennemføres ved udenlandske universiteter, må højst udgøre  

 2/3 af uddannelsens samlede ECTS-point.
§ 5.  

  

 Et  

 dansk universitet kan kun indgå en aftale med udenlandske universiteter om  

 gennemførelse af parallelforløb og fællesuddannelse, hvis 1)  

 	  

 det udenlandske  

 uddannelsesforløb er forskningsbaseret og på samme uddannelsesniveau som den  

 danske uddannelse, 2)  

 	  

 de uddannelsesdele,  

 der gennemføres i udlandet, lever op til de samme krav om kvalitet, faglig  

 sammenhæng, relevans og progression, som gælder for danske uddannelser, 3)  

 	  

 den studerende ikke  

 pålægges studieafgifter af det eller de udenlandske universiteter dog under  

 forudsætning af, at den studerende ikke skal betale for tilsvarende ydelser  

 efter reglerne i universitetsloven, 4)  

 	  

 det danske universitet  

 kan sikre den studerendes retssikkerhed, herunder at den studerende får en  

 kvalificeret og pålidelig bedømmelse ved eksamen og mindst to eksamensforsøg  

 til at bestå en prøve, og 5)  

 	  

 det danske universitet kan sikre, at den  

 studerende, der er optaget og indskrevet på en fællesuddannelse ved  

 universitetet,  

 får mulighed for at gennemføre uddannelsesdelene ved det eller de udenlandske  

 universiteter.
 § 6.  

  

 Universitetet  

 skal  

 tilrettelægge  

 uddannelsesforløbet sådan, at den studerende kan gennemføre den udenlandske  

 uddannelsesdel  

 inden for den normerede studietid og sådan, at den studerende i øvrigt  

 kan gennemføre hele uddannelsen inden for den  

 samlede normerede studietid.
 § 7.  

  

 Universitetet kan fastsætte i  

 studieordningen, at studerende, der har gennemført et parallelforløb ved et  

 eller flere udenlandske universiteter, skal have mulighed for at tage en  

 eller  

 flere prøver, herunder mulighed for reeksamen, ved det danske universitet.
Studieordning § 8.  

  

 I studieordningen for den enkelte  

 danske uddannelse fastsættes:
 1)  

 	  

 Placeringen af de  

 uddannelsesdele angivet i ECTS-point, som kan eller skal gennemføres i  

 udlandet, herunder hvorvidt bachelorprojekt, kandidatspeciale og  

 masterprojekt  

 kan gennemføres som en del af uddannelsesforløbet i udlandet.
 2)  

 	  

 Regler om indskrivning  

 på parallelforløbet og om, hvorledes den studerende udvælges til  

 parallelforløbet,  

 hvis der er flere ansøgere end studiepladser, herunder krav til  

 sprogkundskaber  

 og eventuelle krav om adgangsforudsætninger, som er stillet af det  

 udenlandske  

 universitet.
 3)  

 	  

 Eventuelle regler om  

 at studerende, der har gennemført et parallelforløb ved et eller flere  

 udenlandske universiteter, skal have mulighed for at tage en eller flere  

 prøver, herunder mulighed for reeksamen, ved det danske universitet, jf.  

 § 7.
 4)  

 	  

 Regler om  

 gennemførelse og eksamen m.v., som gælder for uddannelsesdelene ved det eller  

 de udenlandske universiteter.
 5)  

 	  

 Eventuelle regler som  

 universitetet fraviger i eksamensbekendtgørelsen og bekendtgørelse om  

 karakterskala og anden bedømmelse, jf. § 10.
Orientering af de studerende § 9.  

  

 Det  

 påhviler det danske universitet at orientere de studerende om:
 1)  

 	  

 De bestemmelser der  

 gælder for den danske uddannelse i sin helhed.
 2)  

 	  

 De studie- og  

 eksamensregler, som gælder for de uddannelsesdele, der kan eller skal  

 gennemføres  

 ved det eller de udenlandske universiteter.
 3)  

 	  

 De bestemmelser som  

 universitetet fraviger i eksamensbekendtgørelsen og bekendtgørelse om  

 karakterskala  

 og anden bedømmelse, jf. § 10.
Regler som universitetet kan fravige § 10.  

  

 Universitetet kan fravige regler  

 i eksamensbekendtgørelsen og bekendtgørelse om karakterskala og anden  

 bedømmelse  

 ved indgåelse af en aftale med et eller flere udenlandske universiteter om  

 gensidig udveksling, sådan at:
 1)  

 	  

 Mindre end 1/3 af  

 uddannelsens samlede ECTS-point kan dokumenteres ved eksterne prøver, hvis  

 mindst 1/2 af de ECTS-point, der gennemføres ved det danske universitet,  

 dokumenteres ved eksterne prøver.
 2)  

 	  

 Der ikke anvendes  

 ekstern censur ved bedømmelse af bachelorprojekt, kandidatspeciale og  

 masterprojekt,  

 hvis projektet eller specialet gennemføres ved et udenlandsk universitet.
 3)  

 	  

 Der anvendes en anden  

 national karakterskala end 13-skalaen eller ECTS-karakterskalaen ved en  

 fællesuddannelse.
 4)  

 	  

 Der anvendes  

 bedømmelsen Bestået/Ikke bestået eller Godkendt/Ikke godkendt ved mere end  

 1/3  

 af uddannelsens ECTS-point ved en fællesuddannelse.
Kapitel 3 Eksamensbevis § 11.  

  

 Det danske universitet udsteder  

 et dansk eksamensbevis, som omfatter det samlede uddannelsesforløb, for  

 studerende,  

 som er optaget og indskrevet til den pågældende uddannelse ved universitetet.  

 Eksamensbeviset udstedes efter reglerne i eksamensbekendtgørelsen, jf. dog  

 stk. 2-4, og uddannelsens betegnelse på dansk og engelsk følger reglerne  

 i  

 uddannelsesbekendtgørelserne.
 Stk. 2.  

  

 Uanset, at det danske  

 universitet har ansvaret for udstedelsen af det pågældende danske  

 eksamensbevis,  

 kan det forsynes med påtegning, underskrift eller lignende fra det eller de  

 udenlandske universiteter, sådan at det fremstår som et fælles dokument eller  

 kan tillægges retsvirkning efter fremmed ret.
 Stk. 3.  

  

 Det skal fremgå af  

 eksamensbeviset, hvilke uddannelsesdele der er gennemført ved det eller de  

 udenlandske universiteter.
Stk. 4.  

  

 De  

 uddannelsesdele (fagelementer m.v.), som er gennemført ved det eller de  

 udenlandske universiteter, registreres som Bestået/Godkendt.
Herudover skal  

 det  

 fremgå af eksamensbeviset, hvilken karakter der er opnået efter den  

 karakterskala,  

 som anvendes ved det eller de udenlandske universiteter, bilagt en oversigt  

 over den anvendte karakterskala, jf. dog § 10, nr. 3.
 § 12.  

  

 Det danske universitet kan som led i  

 en aftale med udenlandske universiteter om parallelforløb og fællesuddannelse  

 bestemme, at det danske universitet kan tildele et dansk eksamensbevis, som  

 omfatter hele uddannelsesforløbet i Danmark og i udlandet, til studerende fra  

 udenlandske universiteter.
Stk. 2.  

  

 Universitetet kan dog kun indgå  

 aftale efter stk. 1, hvis 1)  

 	  

 studerende fra det  

 danske universitet tilsvarende får mulighed for at opnå et eksamensbevis fra  

 det udenlandske universitet (gensidighed), 2)  

 	  

 den samlede  

 udenlandske uddannelse er forskningsbaseret og lever op til tilsvarende krav  

 om  

 kvalitet, sammenhæng, relevans og faglig progression, som gælder for danske  

 uddannelser, og 3)  

 	  

 mindst 1/3 af den  

 samlede uddannelses ECTS-point er gennemført ved det danske universitet.
Kapitel 4 Klager over afgørelser § 13.  

  

 Det danske universitets  

 afgørelser efter denne bekendtgørelse, herunder afgørelser om det samlede  

 uddannelsesforløb, kan indbringes for Ministeriet for Videnskab, Teknologi og  

 Udvikling af studerende, når klagen vedrører retlige spørgsmål, jf. dog  

 stk. 3. Fristen er to uger fra den dag, afgørelsen er meddelt klageren.
Stk. 2.  

  

 Klagen indgives til  

 universitetet, der afgiver en udtalelse, som klageren skal have lejlighed til  

 at kommentere inden for mindst en uge.
Universitetet sender klagen til  

 ministeriet vedlagt udtalelsen og klagerens eventuelle kommentarer.
 Stk. 3.  

  

 Studerende  

 kan ikke klage til Ministeriet for Videnskab, Teknologi og Udvikling over  

 afgørelser,  

 som er truffet af et universitet i udlandet, for så vidt angår de  

 uddannelsesdele, som er gennemført ved det udenlandske universitet.
Kapitel 5 Ikrafttræden § 14.  

  

 Bekendtgørelsen træder i kraft  

 den 15. oktober 2005.
 Stk. 2.  

  

 Bekendtgørelsen har virkning for  

 fællesuddannelse i form af kandidatuddannelse samt master- eller anden  

 deltidsuddannelse,  

 der begynder den 1. februar 2006 eller senere, og for fællesuddannelse i form  

 af bacheloruddannelse den 1. august 2006 eller senere.
