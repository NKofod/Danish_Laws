I Boligstyrelsens cirkulære af 30. august 1982 om individuel boligstøtte,  

 pkt. 14.6., henstilles det til kommunerne at oplyse en boligstøttemodtager,  

 som samtidig modtager bistandshjælp, om, at han har pligt til at oplyse  

 boligstøttekontoret om den modtagne hjælp.
Endvidere anføres, at  

 oplysningspligten eventuelt kan indskærpes over for den pågældende ved, at  

 han kvitterer på en blanket, som indeholder en orientering om, at  

 boligstøttekontoret skal orienteres om den modtagne hjælp.
 Folketingets Ombudsmand har i forbindelse med sin behandling af en klage  

 fra en boligstøttemodtager overvejet spørgsmålet om, hvornår en  

 boligstøttemodtager har opfyldt sin oplysningspligt i henhold til  

 boligstøttelovens § 38, stk. 3.
I visse af de bevillingsskrivelser, der anvendes på nuværende tidspunkt,  

 er det × efter indskærpelse af oplysningspligten × anført: ¹Alle meddelelser  

 skal gives til boligsikringskontoret, og det er således ikke tilstrækkeligt  

 at rette henvendelse til folkeregister, skattevæsen eller andre instanser.' Overvejelserne har ført til, at Ombudsmanden har henstillet til  

 Boligstyrelsen at tage skridt til, at standardteksten i skrivelserne til  

 bevilling af boligstøtte udformes, således at det tydeligt angives:
Folketingets Ombudsmands henstilling skal ses i lyset af, at der ikke i  

 kommunerne er en ensartet praksis med hensyn til videregivelse af oplysninger  

 fra andre kontorer, herunder bistandskontoret, til boligstøttekontoret.
I  

 nogle kommuner sker der en rutinemæssig videregivelse af relevante  

 oplysninger fra bistandskontoret til boligstøttekontoret, men om dette er  

 tilfældet, hænger bl.a. sammen med boligstøttekontorernes organisatoriske og  

 fysiske placering i de kommunale forvaltninger.
 Boligstyrelsen skal henstille, at bevillingsskrivelserne udformes i  

 overensstemmelse med Ombudsmandens henstilling.
