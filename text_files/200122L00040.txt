Fremsat den 14. december 2001 af  

 Villy Søvndal (SF),  

 Anne Baastrup (SF) og Aage Frandsen (SF) Forslag til Lov om ændring af lov om dagpenge ved  

 sygdom eller fødsel (Ophævelse af varighedsbegrænsning) § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2001, foretages følgende  

 ændringer:
1. § 22 ophæves 2. § 24, stk. 3, 3. pkt., affattes således:
»Når der er udbetalt dagpenge eller løn under  

 sygdom for mere end 52 uger i de 18 forudgående kalendermåneder,  

 skal nødvendige afklarende aktiviteter forud for revalideringen  

 være iværksat inden 6 måneder.« § 2 Loven træder i kraft den 1. januar 2002.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Forslaget er en uændret genfremsættelse af  

 lovforslag nr.
L 30, folketingsåret 2001-02, 1. samling, se  

 Folketingstidende 2001-02, 1. samling, tillæg A side 779 og 782.
 Det foreslås at udvide adgangen til at udbetale  

 sygedagpenge ud over den normale varighedsgrænse på 52 uger,  

 således at adgangen hertil gøres tidsubegrænset.
Spørgsmålet om sygedagpengeforlængelse  

 er en sag, som SF har været optaget af, siden den borgerlige regering i  

 1982 indførte varighedsbegrænsningen på sygedagpenge.  

 Efter SF s opfattelse er der nemlig tale om et af de største huller i  

 dansk socialpolitik, nemlig den situation, hvor mennesker på grund af  

 forhold, de ikke selv er herre over, bliver stillet i en situation, hvor de  

 mister deres indkomst.
Langvarigt syge rammes dobbelt hårdt, idet de  

 ud over sygdommen   også mister deres indkomst, hvorefter de er henvist  

 til hjælp efter lov om aktiv socialpolitik.
Kontanthjælpen til de  

 langvarigt syge beregnes efter en bistandssats, hvilket betyder, at har den  

 pågældende en ægtefælle med en normal indkomst,  

 så udbetales der ingen kontanthjælp.
Mange familier har  

 således oplevet, at de oven i sygdommen bliver ramt af, at  

 familieindkomsten måske bliver reduceret med 40 pct., hvorefter  

 familien skal til at sælge boligen, og tæller familien  

 skolesøgende børn, skal børnene måske skifte skole  

 osv.
Det er en ganske uholdbar situation, man sætter disse familier i.
Man bør samtidig holde sig for øje, at havde  

 der været tale om en revalideringssituation, er der ikke fastsat nogen  

 tidsbegrænsning for, hvor længe dagpengeperioden kan  

 forlænges, indtil den egentlige revalidering kan  

 iværksættes.
Det er i loven alene fastsat, at nødvendige  

 afklarende aktiviteter forud for revalideringen skal være  

 iværksat senest 6 måneder efter forlængelsen, men  

 dagpengeudbetalingen kan ikke standses.
 På denne baggrund foreslås det, med virkning  

 fra 1. januar 2002, at ophæve varighedsbegrænsningen og dermed  

 gøre dagpengeperioden tidsubegrænset.
 Efter at den daværende borgerlige regering i 1982  

 indførte en generel varighedsbegrænsning for udbetaling af  

 dagpenge, ophører udbetaling af dagpenge som hovedregel, når der  

 er udbetalt dagpenge eller løn under sygdom i mere end 52 uger i de 18  

 forudgående kalendermåneder, jf. lov om dagpenge ved sygdom eller  

 fødsel § 22, stk. 1. Der er dog i visse tilfælde mulighed for at  

 forlænge dagpengeperioden, når denne er udløbet på  

 grund af den generelle varighedsbegrænsning, jf. lov om dagpenge ved  

 sygdom eller fødsel § 22, stk. 1, nr. 1-6.
 Ved lov nr. 1305 af 20. december 2000 (L 55 fra  

 folketingsåret 2000-01) indføjedes en ny  

 forlængelsesmulighed for dagpengeudbetalingen på op til 2 gange  

 13 uger i tilfælde, hvor det anses for nødvendigt at  

 gennemføre arbejdsprøvning eller andre afklarende  

 foranstaltninger med henblik på at klarlægge  

 pågældendes arbejdsevne, jf. lov om dagpenge ved sygdom eller  

 fødsel § 22, stk. 1, nr. 2. Der henvises herom til Folketingstidende  

 2000-01, forhandlingerne side 734, 2139 og 2264, tillæg A side 1512 og  

 tillæg B side 193. Lovændringen trådte i kraft den 1.  

 januar 2001.
 Lovændringen blev gennemført som led i  

 udmøntningen af aftalen mellem regeringen, SF og Enhedslisten om bl.a.  

 forbedringer af personlige tillæg, varmetillæg m.v. for  

 pensionister med små indkomster ved siden af pensionen og  

 nedsættelse af bidraget til arbejdsløshedsforsikringen.
Indtil lovændringen blev gennemført, kunne  

 sygedagpenge efter lov om dagpenge ved sygdom eller fødsel § 22, stk.  

 1, nr. 1, alene forlænges ud over den almindelige  

 varighedsbegrænsning (på 52 uger i de 18 forudgående  

 kalendermåneder) i tilfælde, hvor det ansås for overvejende  

 sandsynligt, at revalidering ville blive iværksat.
Det var  

 imidlertid efter Den Sociale Ankestyrelses langvarige praksis kun muligt for  

 kommunen at anvende denne forlængelsesbestemmelse, hvis der var udsigt  

 til, at revalideringen kunne medføre mulighed for arbejdsplacering og  

 tilbagevenden til arbejdsmarkedet på normale vilkår.  

 Forlængelsesbestemmelsen kunne således ikke anvendes over for  

 personer, for hvem der ikke var sket en tilstrækkelig afklaring af  

 arbejdsevnen, og hvor det derfor var nødvendigt at  

 iværksætte en indsats i form af arbejdsprøvning,  

 aktivering eller lignende med henblik på at vurdere, om der f.eks.  

 skulle rejses sag om førtidspension eller ske visitering til fleksjob  

 eller anden afklarende foranstaltning.
Dette gav problemer i tilfælde,  

 hvor kommunen ikke som led i sin dagpengeopfølgning gennemførte  

 eller havde mulighed for at iværksætte de nødvendige  

 afklarende aktiveringstilbud, inden varighedsgrænsen blev nået.  

 På denne baggrund indførtes forlængelsesmuligheden i  

 lovens § 22, stk. 1, nr. 2, således at kommunen skal fortsætte  

 udbetalingen af sygedagpenge ud over varighedsgrænsen til personer,  

 hvor det anses for nødvendigt at gennemføre  

 arbejdsprøvning, aktivering eller lignende for at skabe klarhed over,  

 om der skal rejses sag om førtidspension eller ske visitering til  

 fleksjob eller anden afklarende foranstaltning.
Sygedagpengene  

 forlænges herefter med 13 uger og med yderligere 13 uger, hvis der ikke  

 er skabt tilstrækkelig afklaring af personens arbejdsevne inden for de  

 første 13 uger.
2. Lovforslagets indhold Formålet med lovændringen er at gøre  

 dagpengeudbetalingsperioden tidsubegrænset.
Selv med den pr. 1. januar  

 2001 gældende forlængelsesmulighed på op til 2 gange 13  

 uger har en række personer måttet overgå til  

 kontanthjælpssystemet, fordi der ikke i løbet af  

 sygedagpengeperioden er gennemført denne afklaring.
 Den med virkning fra 1. januar 2001 gennemførte  

 lovændring om at forlænge dagpengeperioden i 13 uger og om  

 fornødent med yderligere 13 uger tog udgangspunkt i, at det inden for  

 denne tidsperiode ville være muligt for kommunen at gennemføre  

 den nødvendige arbejdsprøvning m.v., således at  

 beslutningsgrundlaget for det videre forløb i sagen er afklaret.
Hvis der derimod ikke inden for de 2 gange 13 uger er sket  

 en afklaring af sagen og betingelserne for fortsat udbetaling af dagpenge  

 ikke er opfyldt, er den sikrede henvist til at søge hjælp efter  

 reglerne om kontanthjælp i lov om aktiv socialpolitik.
De  

 gældende regler tager således ikke fornødent hensyn til  

 den situation, hvor der ved udløbet af de 52 uger samt 2 gange 13 uger  

 ikke er sket en sådan afklaring af den sygemeldtes arbejdsevne, at  

 kommunen kan beslutte, hvilke aktive tilbud der kan iværksættes.
I bemærkningerne til lovforslag nr.
L 55 er det  

 nævnt, at regeringen vil følge lovændringen tæt for  

 at sikre, at forlængelsesmuligheden virker efter hensigten.
 I aftalen om finansloven for 2001 mellem regeringen, SF og  

 Enhedslisten er der desuden enighed om, at der i oktober 2001 gøres  

 status over dels udviklingen i antallet af sygedagpengesager, der afsluttes  

 for så vidt angår varighedsbegrænsningen, dels erfaringerne  

 med den nye mulighed for at forlænge sygedagpengeperioden med op til 2  

 gange 13 uger.
Socialministeren har i Socialudvalgets betænkning af  

 30. november 2000 over lovforslag nr.
L 55 i lyset heraf fremhævet, at  

 Socialministeriet som led i aftalen om finansloven for 2001 vil  

 gennemføre to undersøgelser om sygedagpengesagernes varighed,  

 dels en undersøgelse af de sager, der forlænges ud over 52 uger,  

 samt en analyse af omfanget af de interne og eksterne ventetider i forhold  

 til tidlig og aktiv opfølgning og dels en undersøgelse  

 vedrørende kommunernes anvendelse af den indførte  

 forlængelsesmulighed.
 SF finder derfor, at man allerede nu på det  

 foreliggende grundlag   uanset at regeringens undersøgelse af effekten  

 af 2000-lovændringen endnu ikke foreligger   bør tage skridtet  

 fuldt ud over for denne persongruppe.
Hvis lovforslaget vedtages i den foreliggende form,  

 indebærer lovændringen, at der ikke er fastsat nogen  

 tidsbegrænsning for, hvor længe dagpengeperioden kan  

 forlænges.
Det er i den foreslåede ændring til § 24, stk.  

 3, fastsat, at nødvendige afklarende foranstaltninger med henblik  

 på at klarlægge den sikredes arbejdsevne skal være  

 iværksat senest 6 måneder efter forlængelsen.
 Den foreslåede adgang til tidsubegrænset at  

 forlænge dagpengeudbetalingsperioden vil give kommunerne en betydelig  

 tilskyndelse til at iværksætte den fornødne afklarende  

 indsats, mens personen modtager sygedagpenge, idet udgifter til dagpenge  

 efter den 52. uge fuldt ud finansieres af kommunerne.
 Det skal bemærkes, at forslaget indgår i SF s  

 finanslovsudspil for 2002.
Bemærkninger til lovforslagets enkelte  

 bestemmelser Til § 1 Til nr. 1 Efter de gældende regler i lov om dagpenge ved  

 sygdom eller fødsel kan der udbetales dagpenge i 1 år.  

 Kommunerne kan fortsætte udbetalingen af sygedagpenge ud over  

 varighedsgrænsen, hvis:
1)	det anses for overvejende sandsynligt, at revalidering vil blive  

 iværksat, 2)	det anses for nødvendigt at gennemføre  

 arbejdsprøvning eller andre afklarende foranstaltninger med henblik  

 på at klarlægge den sikredes arbejdsevne, således at  

 dagpengeperioden forlænges i op til 2 gange 13 uger, 3)	den sikrede er under eller venter på lægebehandling, som  

 må antages inden for en kortere tid at kunne genskabe  

 arbejdsdygtigheden, 4)	der er rejst sag om ret til erstatning efter lov om sikring mod  

 følger af arbejdsskade eller 5)	der er påbegyndt en sag om førtidspension eller 6)	særlige omstændigheder i øvrigt taler  

 derfor.
 Det foreslås at ophæve  

 varighedsbegrænsningen, således at der ikke fastsættes  

 nogen tidsgrænse for, hvor længe dagpengeperioden kan  

 forlænges, indtil klarlæggelsen af den pågældendes  

 arbejdsevne foreligger.
Til nr. 2 Det foreslås, at bestemmelsen om, at de  

 nødvendige afklarende aktiviteter forud for revalidering skal  

 være iværksat senest 6 måneder efter, at der er udbetalt  

 dagpenge i 52 uger i de 18 forudgående kalendermåneder.
 Hvis lovforslaget vedtages i den foreliggende form, er der  

 herefter ikke fastsat nogen tidsbegrænsning for, hvor lang  

 dagpengeperioden kan være, indtil klarlæggelsen af den sikredes  

 arbejdsevne foreligger, men de nødvendige afklarende foranstaltninger  

 forud herfor skal være iværksat senest 6 måneder efter, at  

 der er udbetalt dagpenge i 52 uger i de 18 forudgående  

 kalendermåneder.
Til § 2 Det foreslås, at loven træder i kraft den 1.  

 januar 2002.
Til § 3 Loven gælder ikke for Færøerne og  

 Grønland.
Skriftlig fremsættelse Villy Søvndal Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om dagpenge ved  

 sygdom eller fødsel. (Ophævelse af  

 varighedsbegrænsning).
(Lovforslag nr.
L 40).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 22. Udbetalingen af dagpenge ophører, når der er  

 udbetalt dagpenge eller løn under sygdom for mere end 52 uger i de 18  

 forudgående kalendermåneder, medmindre 1. § 22 ophæves 1)	det anses for overvejende sandsynligt, at revalidering vil blive  

 iværksat, 2)	det anses for nødvendigt at gennemføre  

 arbejdsprøvning eller andre afklarende foranstaltninger med henblik  

 på at klarlægge den sikredes arbejdsevne, således at  

 dagpengeperioden forlænges i op til 2 gange 13 uger, 3)	den sikrede er under eller venter på lægebehandling, som  

 må antages inden for en kortere tid at kunne genskabe  

 arbejdsdygtigheden, 4)	der er rejst sag om ret til erstatning efter lov om sikring mod  

 følger af arbejdsskade eller 5)	der er påbegyndt en sag om førtidspension eller 6)	særlige omstændigheder i øvrigt taler  

 derfor.
 Stk. 2. Socialministeren fastsætter nærmere  

 regler om forlængelse af dagpengeperioden.
Stk. 3. Ved beregningen af dagpengeperioder efter stk. 1  

 medregnes ikke de dage, for hvilke der er udbetalt dagpenge eller  

 løn 1)	fra arbejdsgiveren eller kommunen i de første 2 uger af  

 fraværsperioden ved sygdom eller 2)	i anledning af graviditet, barsel eller adoption efter kapitel 7.
 Stk. 4. Hvis dagpengeretten er opbrugt under en  

 sammenhængende sygeperiode på 52 uger, er det en betingelse for  

 fornyet udbetaling, at den sikrede godtgør arbejdsdygtighed i mindst  

 13 uger efter dagpengerettens ophør.
§ 24. Kommunen skal med henblik på at bevare den sikredes  

 tilknytning til arbejdsmarkedet senest efter 8 uger og derefter mindst hver  

 8. uge tage dennes forhold op til vurdering med henblik på, om der er  

 behov for behandling, optræning, revalidering eller andre former for  

 bistand til den pågældende eller dennes familie.
Dette skal ske i  

 samarbejde med dagpengemodtageren, læger, hospitals- og  

 revalideringsinstitutioner, virksomheder og de faglige organisationer samt  

 arbejdsformidlingen.
Stk. 2. Kommunen skal før den første  

 kontakt til den sikrede tage stilling til, om karakteren af den sikredes  

 sygdom eller den sikredes sygdomsfrekvens kræver, at den sikrede  

 indkaldes til en personlig samtale.
Samtidig skal der tages stilling til, i  

 hvilket omfang der skal ske inddragelse af læger, hospitals- og  

 revalideringsinstitutioner, virksomheder og de faglige organisationer samt  

 arbejdsformidlingen.
Stk. 3. Kommunen skal ved den første  

 opfølgning tage stilling til udarbejdelsen af en  

 opfølgningsplan.
Planen skal i alle tilfælde senest udarbejdes,  

 når dagpengemodtageren har været sygemeldt i 6 måneder  

 inden for de sidste 12 måneder.
Har kommunen forlænget  

 dagpengeperioden efter § 22, stk. 1, nr. 1, skal nødvendige afklarende  

 aktiviteter forud for revalideringen være iværksat senest 6  

 måneder efter forlængelsen.
 Stk. 4. Kan den sikrede ikke blive erhvervsaktiv igen,  

 skal kommunen, når betingelserne herfor er opfyldt, rejse sag om en  

 social pension.
 2. § 24, stk. 3, 3. pkt., affattes således:
»Når der er udbetalt dagpenge eller løn under  

 sygdom for mere end 52 uger i de 18 forudgående kalendermåneder,  

 skal nødvendige afklarende aktiviteter forud for revalideringen  

 være iværksat inden 6 måneder.« Stk. 5. Socialministeren kan fastsætte  

 nærmere regler om opfølgningen af langvarige  

 dagpengetilfælde.
