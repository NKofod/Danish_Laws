Betænkning afgivet af Erhvervsudvalget den 11.  

 december 1998 Betænkning over Forslag til lov om ændring af lov om  

 VækstFonden, lov om statsgaranti til udviklingsvirksomhed og lov om  

 påligningen af indkomstskat til staten (ligningsloven) (Lån til meget risikobetonede udviklingsprojekter,  

 medfinansiering af innovationsfonde og udviklingsselskaber og  

 VækstFondens overtagelse af administrationen af loven om statsgaranti  

 til udviklingsvirksomhed) Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
 Der er af erhvervsministeren  

 stillet ændringsforslag, hvorom henvises til de ledsagende  

 bemærkninger.
 Nogle af udvalgets spørgsmål samt ministerens  

 svar herpå er optrykt som bilag til betænkningen.
 Herefter indstiller et flertal (udvalget med undtagelse af  

 Enhedslistens og Fremskridtspartiets medlemmer) lovforslaget til  

vedtagelse med de stillede ændringsforslag.
Et mindretal inden for flertallet (Socialistisk  

 Folkepartis medlem af udvalget) havde foretrukket, at lovforslagets  

 oprindelige idé om en call-in-beføjelse for ministeren var  

 blevet opretholdt.
Mindretallet kan dog som et kompromis acceptere de af  

 ministeren stillede ændringsforslag.
Et mindretal (Enhedslistens medlem af udvalget) indstiller  

 lovforslaget til vedtagelse med det under nr. 1 stillede  

 ændringsforslag.
Mindretallet vil stemme hverken for eller imod de  

 øvrige ændringsforslag.
Mindretallet noterer sig med tilfredshed  

 ministerens besvarelse og supplerende besvarelse af udvalgets  

 spørgsmål 4, som er optrykt som bilag til  

 betænkningen.
Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil  

 stemme for de stillede ændringsforslag.
Mindretallet mener ikke,  

 medfinansieringen af udviklingsselskaber via en skatteyderbetalt  

 vækstfond er den store hjælp på udviklingen.
 Mindretallet er af den opfattelse, at den virkelige  

 udvikling opstår, når enkeltpersoner eller en virksomhed  

 får en idé og i samarbejde med ekspertisen inden for  

 området beslutter at sætte et udviklingsprogram i gang.
Ændringsforslag Af	erhvervsministeren, tiltrådt af udvalget:
Til § 1 1) Efter nr. 3 indsættes som nyt nummer:
 »01. § 2, stk. 3, som bliver stk. 5, affattes  

 således:
»Stk. 5. Medfinansiering kan ydes til projekter med  

 et langt eller mellemlangt sigte, som ikke uden fondens medvirken ville kunne  

 ventes gennemført, eller som vil blive væsentligt fremskyndet  

 som følge af medfinansieringen.
VækstFondens stillingtagen til  

 projekter skal ske uafhængigt af, om den virksomhed, der søger  

 medfinansiering, helt eller delvis ejes af et udviklingsselskab, som  

 VækstFonden har medfinansieret ved kapitalindskud eller garanti.  

 Udvikling og markedsføring af fysiske og immaterielle produkter kan  

 opnå medfinansiering.«« Af	erhvervsministeren, tiltrådt af et flertal  

 (udvalget med undtagelse af EL):
 2) I den under nr. 6 foreslåede affattelse af § 3,  

 stk. 1, affattes 1. pkt. således:
»Fonden ledes af en bestyrelse bestående af en  

 formand og fem andre medlemmer.« 3) I den under nr. 6 foreslåede affattelse af § 3,  

 stk. 1, affattes 3. pkt. således:
»Tre medlemmer udpeges efter indstilling fra  

 Erhvervsudviklingsrådet.« 4) Efter nr. 6 indsættes som nyt nummer:
 »02. I § 3, stk. 2, indsættes efter 1. pkt.:
»Fondens daglige ledelse varetages af en direktør,  

 der refererer til bestyrelsen.
Fondens direktør udnævnes af  

 erhvervsministeren efter indstilling fra bestyrelsen.«« 5) Nr. 7 udgår.
 6) Nr. 11 udgår.
 7) Efter nr. 11 indsættes som nye numre:
 »03. I § 4 a ændres »§ 2, stk. 3« til: »2, stk.  

 5«.
04. I § 4 b, stk. 1, ændres »§ 2, stk. 2« til: »§ 2,  

 stk. 4«.« Bemærkninger Til nr. 1 Ændringen skal gøre det klart, at  

 VækstFonden i sin vurdering af projektansøgninger ikke må  

 tage hensyn til, om de virksomheder, der søger medfinansiering, helt  

 eller delvis er ejet af et udviklingsselskab, som Vækstfonden har  

 indskudt kapital i eller ydet garanti til.
Til nr. 2-5 Forslaget om, at Erhvervsministeriet skal have et medlem  

 af fondens bestyrelse med call-in, trækkes tilbage.
Det vil sige, at  

 VækstFondens bestyrelse alene foreslås udvidet med et medlem med  

 indsigt i finansiering og ventureinvestering.
Erhvervsministeriet vil  

 herefter som hidtil alene være repræsenteret i bestyrelsen ved en  

 observatør.
Der vil som hidtil ikke være nogen mulighed for at  

 indbringe bestyrelsens afgørelser for erhvervsministeren.
Det  

 foreslås samtidig, at erhvervsministeren nu skal udnævne  

 direktøren for VækstFonden efter indstilling fra bestyrelsen.  

 Direktøren skal i det daglige arbejde referere til bestyrelsen.
Til nr. 6 Der findes allerede i den gældende lovs § 4 en  

 adgang for ministeren til at fastsætte nærmere bestemmelser for  

 fondens virksomhed.
Denne bestemmelse vil fremover blive anvendt til i  

 bekendtgørelsen om VækstFondens virke at fastsætte, at  

 VækstFonden en gang årligt skal udarbejde en forretningsplan, som  

 skal godkendes af erhvervsministeren.
Forretningsplanen skal indeholde en  

 kort beskrivelse af det seneste års aktiviteter, herunder  en omtale af  

 de generelle udviklingstendenser i virksomhedernes efterspørgsel efter  

 fondens produkter.
Forretningsplanen skal også indeholde et begrundet  

 oplæg til, hvor store beløb der bør afsættes til de  

 forskellige produkter det følgende år.
Endelig skal  

 forretningsplanen indeholde oplæg til budgetter for de næste 5  

 år.
Den godkendte forretningsplan sendes til Folketingets  

 Erhvervsudvalg.
Såfremt ministeren ikke umiddelbart har kunnet godkende  

 VækstFondens oplæg til forretningsplan, skal Folketingets  

 Erhvervsudvalg have en begrundelse herfor.
Til nr. 7 Der er tale om tekniske ændringer i bestemmelserne  

 om muligheden for at foretage modregning af eventuelle restancer til det  

 offentlige som følge af, at der er indsat nye stykker i § 2.
René Skau Johansen (S)  

  Bjarne Laustsen (S)    Ole Vagn Christensen (S)  

  Claus Larsen-Jensen (S)  

  Frode Sørensen (S) nfmd.  

 Christine Antorini (SF)    Sonja Albrink (CD)  

  Morten Helveg Petersen (RV)    Frank Aaen (EL)  

  Svend Erik Hovmand (V)    Pia Larsen (V)  

  Kim Andersen (V)  

 Mariann Fischer Boel (V) fmd.  

  Pernille Sams (KF)    Kirsten Jacobsen (FP)  

  Egil Møller (DF)    Ole M.
Nielsen (KRF) Bilag Nogle af udvalgets spørgsmål til  

 erhvervsministeren og dennes svar herpå Spørgsmål 4:
 Ministeren bedes redegøre nærmere for,  

 hvordan det vil påvirke sagsbehandlingen i VækstFonden, at der  

 skal inddrages miljømæssige og etiske aspekter i  

 ansøgninger om medfinansiering.
 Svar:
 Det fremgår af lovforslaget, at ansøgere  

 fremover skal oplyse, hvilke etiske og miljømæssige overvejelser  

 de har gjort sig om de aktiviteter, der søges medfinansieret.
 Dette betyder, at udviklingsselskaberne og  

 innovationsfondene skal oplyse, hvilke etiske og miljømæssige  

 overvejelser de vil inddrage i deres overvejelser om investeringer i de nye,  

 små og uafhængige virksomheder.
 Det betyder også, at virksomheder, der søger  

 om støtte til konkrete udviklingsprojekter, skal redegøre for,  

 hvilke etiske og miljømæssige overvejelser de har gjort sig om  

 det projekt, der søges medfinansieret.
 Når loven er trådt i kraft, vil det være  

 inden for bestyrelsens kompetence at udarbejde de nærmere  

 retningslinjer for, hvordan miljømæssige og etiske aspekter helt  

 konkret kan inddrages i vurderingen af virksomhedernes udviklingsprojekter og  

 vurderingerne af tilbudene fra de udviklingsselskaber og innovationsfonde,  

 der byder på et kapitalindskud fra VækstFonden.
 Helt overordnet er lovforslaget udtryk for, at  

 miljømæssige og etiske aspekter skal inddrages i vurderingen af  

 ansøgningerne, og at hensyntagen til disse forhold vil tælle  

 positivt i vurderingen af ansøgningerne.
 I den tænkte situation, hvor VækstFonden kun  

 har mulighed for at yde medfinansiering til et af to i øvrigt lige  

 kvalificerede projekter, er det naturligt, at VækstFonden giver  

 støtte til den ansøger, der i overbevisende grad inddrager  

 miljømæssige og etiske hensyn.
 I situationer, hvor projekterne ikke kan sammenlignes, men  

 hvor der foretages en vurdering af en række hensyn, skal  

 VækstFonden lade det indgå i vurderingen, at erhvervspolitikken  

 kan understøtte miljøpolitikken, jf. lovforslagets almindelige  

 bemærkninger.
 Spørgsmål 4:
»Ministeren bedes redegøre nærmere for,  

 hvordan det vil påvirke sagsbehandlingen i VækstFonden, at der  

 skal inddrages miljømæssige og etiske aspekter i  

 ansøgninger om medfinansiering.« Supplerende besvarelse:
 I forlængelse af min besvarelse af 7. december 1998  

 kan jeg oplyse, at lovforslaget er udtryk for:
-	at miljømæssige og etiske aspekter fremover skal  

 inddrages i VækstFondens vurdering af ansøgninger om  

 medfinansiering, -	at det skal fastsættes i bekendtgørelsen om  

 VækstFondens virke, at de virksomheder, der søger om  

 medfinansiering, skal foretage en vurdering af projektets  

 miljømæssige og etiske konsekvenser, -	at det skal indgå som et positivt element i vurderingerne af  

 ansøgningerne, hvis ansøgerne kan dokumentere, at der er tale  

 om udvikling af et mere miljøvenligt produkt eller produktionsproces,  

 eller der er tale om et økologisk alternativ, -	at ansøgninger ikke kan komme i betragtning, hvis der ikke er  

 foretaget en vurdering af miljømæssige og etiske aspekter, -	at det selvfølgelige udgangspunkt for vurderingen af  

 miljømæssige og etiske aspekter er de love og beslutninger,  

 Folketinget har vedtaget.
 Spørgsmål 13:
 Ministeren bedes yde teknisk bistand til et  

 ændringsforslag, som sikrer, at habilitetsproblemer ikke må  

 få indflydelse på sagsbehandlingen i VækstFonden.
 Svar:
Lovforslaget betyder, at VækstFonden som noget nyt  

 får mulighed for at medfinansiere udviklingsselskaber med  

 kapitalindskud eller garanti.
Instrumenterne kan anvendes med forskellig  

 intensitet afhængigt af efterspørgslen og det erhvervspolitiske  

 perspektiv.
Det er ikke intentionen, at et udviklingsselskab både skal  

 kunne få en garanti og et kapitalindskud fra VækstFonden.
Det  

 fremgår af lovforslagets bemærkninger, at VækstFonden ikke  

 skal deltage i ledelsen af de udviklingsselskaber, fonden har indskudt  

 kapital i.
VækstFonden kan alene være repræsenteret i  

 bestyrelserne.
VækstFondens medfinansiering i form af  

 kapitalindskud og garantier ydes til udviklingsselskaberne.
Herefter  

 foretager udviklingsselskaberne kapitalindskud og tilfører kompetence  

 til små, nye og uafhængige virksomheder.
VækstFonden kan  

 alene foretage investeringer i udviklingsselskaberne.
VækstFonden kan  

 ikke ligesom udviklingsselskaberne investere direkte i de nye, små og  

 uafhængige virksomheder.
 De små, nye og uafhængige virksomheder, der  

 helt eller delvis ejes af et udviklingsselskab, som VækstFonden har  

 ydet garanti eller indskudt kapital i, har på lige fod med andre  

 virksomheder mulighed for at søge et lån i VækstFonden til  

 et konkret udviklingsprojekt.
 Det svarer til, at de virksomheder, der helt eller delvis  

 ejes af udviklingsselskaber, der har fået en garantiramme efter lov om  

 statsgaranti til udviklingsvirksomhed, også i dag kan søge  

 VækstFonden om støtte til konkrete udviklingsprojekter.
Det vil ikke være et sagligt hensyn, hvis  

 VækstFondens bestyrelse ved vurderingen af disse projekter tager hensyn  

 til, hvilken betydning ydelsen af lån vil have for udviklingsselskabets  

 mulige afkast af investeringen.
Projekterne skal vurderes efter samme  

 kriterier, uanset om de virksomheder, der søger projektfinansiering,  

 helt eller delvis ejes af et udviklingsselskab, som VækstFonden igen  

 ejer en del af.
 For at klargøre dette forhold vil jeg anmode  

 udvalget om ved lovforslagets 2. behandling på mine vegne at stille  

 følgende ændringsforslag:
 1) I § 2, stk. 3, der bliver stk. 5,  

 indsættes efter 1. pkt. som ny sætning:
»VækstFondens stillingtagen til projekter skal ske  

 uafhængigt af, om den virksomhed, der søger medfinansiering,  

 helt eller delvis ejes af et udviklingsselskab, som VækstFonden har  

 medfinansieret ved kapitalindskud eller garanti.« Bemærkninger:
 Ændringen skal gøre det klart, at  

 VækstFonden i sin vurdering af projektansøgninger ikke må  

 tage hensyn til, om den virksomhed, der søger medfinansiering, helt  

 eller delvis er ejet af et udviklingsselskab, som VækstFonden har  

 indskudt kapital i eller ydet garanti til.
