Fremsat den 7. oktober 1999 af  

 socialministeren (Karen Jespersen) Forslag til Lov om ændring af lov om aktiv  

 socialpolitik (Ledighedsydelse ved overgang til fleksjob og i forbindelse  

 med ferie m.v.) § 1 I lov om aktiv socialpolitik, jf. lovbekendtgørelse nr. 707 af 29.  

 september 1998, som senest ændret ved § 15 i lov nr. 353 af 2.  

 juni 1999, foretages følgende ændringer:
 1. Efter § 73 indsættes:
» 2. Efter § 74 indsættes før  

 overskriften:
»§ 74 a.
Personer, der er visiteret til et fleksjob efter  

 § 71, får udbetalt ledighedsydelse, mens de venter på et  

 fleksjob.
 Stk. 2. Det er en betingelse for at få  

 ledighedsydelse efter visitationen, at personen på tidspunktet for  

 visitationen til fleksjob opfylder et af følgende krav:
1)	ville være berettiget til at modtage dagpenge efter lov om  

 dagpenge ved sygdom eller fødsel, 2)	modtager sygedagpenge, 3)	deltager i revalidering efter en erhvervsplan.
Stk. 3. Ledighedsydelsen kan udbetales i en periode  

 på op til 3 sammenhængende måneder inden for de  

 første 3 måneder efter visitationen.
Ydelsen udbetales efter  

 reglerne i § 74, dog medregnes perioden på de op til 3  

 måneder efter visitationen ikke i varighedsperioden efter § 74,  

 stk. 3.
§ 74 b.
Personer, der er ansat i fleksjob, har ret til at  

 få udbetalt ledighedsydelse under ferie i følgende antal dage og  

 perioder:
 1)	Er ansættelsen sket i perioden 2. maj til og med 31. juli i et  

 ferieår, har personen ret til 15 dage med ledighedsydelse i såvel  

 det pågældende som det følgende ferieår.
 2)	Er ansættelsen sket i perioden 1. august til og med 31.  

 december i et ferieår, har personen ret til 10 dage med ledighedsydelse  

 i det pågældende ferieår og 15 dage med ledighedsydelse i  

 det følgende ferieår.
 3)	Er ansættelsen sket i perioden 1. januar og til og med 1. maj  

 i et ferieår, har personen ret til 5 dage med ledighedsydelse i det  

 pågældende ferieår og 15 dage med ledighedsydelse i det  

 følgende ferieår.
 4)	Der sker fradrag i antallet af dage med ret til ledighedsydelse i et  

 ferieår efter nr. 1-3 i det omfang, personen til brug for samme  

 ferieår har optjent ret til ferie med feriegodtgørelse eller  

 løn.
Stk. 2. Ledighedsydelsen udbetales efter reglerne i  

 § 74, dog medregnes ferieperioder ikke i varighedsperioden efter  

 § 74, stk. 3, og der skal ikke ske nedsættelse med beløb  

 efter § 74, stk. 5.« 3. § 104, stk. 2, affattes således:
»Stk. 2. Kommunen afholder udgifterne til ledighedsydelse efter  

 § 74 a.
Staten refunderer 50 pct. af en kommunes udgifter til  

 ledighedsydelse efter § 74 og § 74 b.
Staten refunderer 50 pct. af  

 en kommunes udgifter til tilskud til skånejob efter § 76.« 4. § 109, stk. 1, nr. 7, affattes  

 således:
»7)	§ 79, stk. 3, om mindstebeløb for  

 ATP-beregning.« 5. § 109, stk. 1, nr. 8, ophæves.
 6. I § 109, stk. 1, indsættes som nr.  

 9:
»9)	§ 100, stk. 2, om rådighedsbeløb.« 7. § 109, stk. 1, nr. 10, ophæves.
§ 2 Stk. 1. Loven træder i kraft den 1. januar 2000,  

 nr. 6 og 7 dog med virkning fra 1. januar 1999.
 Stk. 2. Personer, der er visiteret til fleksjob i  

 perioden 1. oktober 1999 - 31. december 1999 er berettiget til  

 ledighedsydelse efter § 1, nr. 2, for den del af en periode på op  

 til 3 måneder efter visitationen, der ligger efter lovens  

 ikrafttræden.
 Stk. 3. Personer, der ved lovens ikrafttræden har  

 været ansat under 1 år i fleksjob, er berettiget til  

 ledighedsydelse under ferie efter bestemmelserne i § 1, nr. 2, for den  

 periode efter ansættelsen, der ligger efter lovens  

 ikrafttræden.
Bemærkninger til lovforslaget Almindelige bemærkninger Forslaget er et led i regeringens bestræbelser  

 på at styrke den forebyggende indsats og fremme et rummeligt  

 arbejdsmarked.
Indsatsen er nødvendig for at styrke aktivlinien i  

 socialpolitikken, hvor den enkelte skal have mulighed for tilbud om en aktiv  

 tilværelse og for at medvirke til, at der er færre, der har behov  

 for en førtidspension.
 Siden indførelsen af fleksjobordningen i 1998 har  

 der især fra lønmodtagerside været fremsat ønske om  

 ændringer af ordningen med henblik på at forbedre de  

 ydelsesmæssige rettigheder for personer, som visiteres til og  

 ansættes i et fleksjob.
Personer, der ansættes i fleksjob, står efter  

 reglerne i lov om arbejdsløshedsforsikring ikke til rådighed for  

 det ordinære arbejdsmarked.
Personer i fleksjob er således ikke  

 berettigede til arbejdsløshedsdagpenge, feriedagpenge eller  

 efterløn.
Ved overgang til fleksjob vil personer i denne situation -  

 ved ledighed eller ferie i det første ansættelsesår i  

 fleksjob - være henvist til ægtefælleforsørgelse  

 eller kontanthjælp.
Ved tilbagetrækning fra arbejdsmarkedet vil  

 personer, der fortsat er medlemmer af en arbejdsløshedskasse,  

 være berettiget til seniorydelse, såfremt de i øvrigt  

 opfylder betingelserne herfor.
Ved forslaget gives der personer, der venter på et  

 fleksjob, ret til ledighedsydelse i op til tre måneder efter  

 visitationen til fleksjob.
Der gives tillige ret til ferie med  

 ledighedsydelse det første ansættelsesår i fleksjob efter  

 reglerne i lov om arbejdsløshedsforsikring m.v.
Forslaget  

 medfører ikke ændringer i reglerne om  

 arbejdsløshedsdagpenge eller seniorydelse, idet forslaget ikke  

 indholder ændringer i lov om arbejdsløshedsforsikring m.v. og  

 lov om seniorydelse, der begge hører under Arbejdsministeriet.
Når en kommune har visiteret en person til fleksjob,  

 ophører udbetalingen af sygedagpenge.
Den Sociale Ankestyrelse har i  

 principielle afgørelser fastslået, at udbetalingen af  

 sygedagpenge skal ophøre, når det er besluttet at etablere et  

 fleksjob.
Ved overgang til fleksjob vil personer i denne situation være  

 henvist til forsørgelse af ægtefællen eller til  

 kontanthjælp.
Den manglende sammenhæng i ydelsessystemet mellem  

 visitation til og ansættelse i et fleksjob vil kunne bevirke, at den  

 enkelte vil være mere motiveret for en førtidspension - blandt  

 andet fordi der er mulighed for at forlænge udbetalingen af  

 sygedagpenge, når en sag om førtidspension er  

 påbegyndt.
Selv om en person, der har en nedsat arbejdsevne, ikke  

 selv har mulighed for at vælge at få påbegyndt en sag om  

 førtidspension, vil usikkerheden om en periode på  

 kontanthjælp - eller ingen offentlig forsørgelse - indtil et  

 fleksjob er anvist, kunne bevirke, at den enkelte ikke har samme motivation  

 til at medvirke til at opnå et fleksjob som til at få en  

 førtidspension.
Ved førtidspension er der heller ikke samme  

 usikkerhed om forsørgelsesgrundlaget.
Kommunen kan ved en hensigtsmæssig  

 tilrettelæggelse af den kommunale indsats i de fleste tilfælde  

 sikre, at en sygemeldt kan modtage sygedagpenge eller deltage i en  

 revalidering efter en erhvervsplan, indtil der kan ske ansættelse i  

 fleksjob.
Dette forudsætter, at kommunen tidligt går i gang med  

 den lovpligtige sygedagpengeopfølgning og sideløbende hermed  

 prøver at tilvejebringe en arbejdsmæssig placering efter endt  

 optræning.
I enkelte tilfælde kan det være forbundet med  

 ganske særlige vanskeligheder at give tilbud om fleksjob samtidig med  

 visitationen hertil.
Forslaget skal medvirke til, at der i denne situation  

 sikres et forsørgelsesgrundlag fra visitationen, og indtil der kan ske  

 ansættelse i et fleksjob.
Ydelsen kan højest gives i tre  

 måneder.
Forslaget om ledighedsydelse til personer, der venter på  

 et fleksjob efter visitationen, omfatter ikke personer, der modtager  

 kontanthjælp, idet det ikke medfører ændringer i deres  

 forsørgelsesgrundlag, at de venter på et fleksjob.
Som nævnt, er personer i fleksjob, ikke berettiget  

 til nogen ydelse under ferie i det første år efter  

 ansættelsen i fleksjob, med mindre personen har optjent ret til ferie  

 med løn eller feriegodtgørelse fra tidligere  

 beskæftigelse.
Ret til feriedagpenge er betinget af, at personen  

 på ferietidspunktet har ret til arbejdsløshedsdagpenge i  

 tilfælde af ledighed.
Personer, der er visiteret til et fleksjob, er  

 ikke længere dagpengeberettigede efter  

 arbejdsløshedsforsikringsloven, fordi de ikke længere opfylder  

 rådighedskravene på det almindelige arbejdsmarked.
 Endelig kan det give anledning til usikkerhed om  

 muligheden for fortsat ansættelse i et fleksjob, at en person i  

 fleksjob, der flytter kommune, skal have godkendt fleksjobbet i  

 tilflytningskommunen, for at retten til tilskuddet kan opretholdes.
 For at lette overgangen til fleksjob hos personer med  

 varigt nedsat arbejdsevne og dermed styrke den enkeltes motivation,  

 foreslår regeringen følgende:
·
Ret til at bevare fleksjobbet ved flytning til en anden kommune.  

 Dette indebærer, at der ikke som i dag skal ske en fornyet visitation  

 ved flytning til en anden kommune.
Den nye kommune overtager forpligtelsen  

 til at foretage opfølgning af fleksjobbet senest 12 måneder  

 efter, at sagen sidst har været vurderet.
·
Indførelse af en ledighedsydelse til personer, der venter  

 på fleksjob.
Ledighedsydelsen efter visitationen - dvs. efter at  

 kommunen har truffet beslutning om, at personen er berettiget til et fleksjob  

 - kan udbetales i op til tre måneder.
Kommunerne har pligt til at  

 skaffe fleksjob til personer, der er visiteret hertil.
Normalt bør  

 kommunerne derfor tilbyde et fleksjob samtidig med visitationen, dvs.  

 når det er konstateret, at arbejdsevnen varigt er nedsat og ikke kan  

 forbedres ved revalidering.
I erkendelse af, at der kan være  

 situationer, hvor der er særlige vanskeligheder forbundet med at finde  

 et rimeligt job, foreslås indførelse af en ledighedsydelse.  

 Perioden, hvor ydelsen kan udbetales, er fastsat til de første 3  

 måneder efter visitationen, da det skønnes, at en kommune inden  

 for denne periode har mulighed for at finde et fleksjob til alle, der er  

 berettigede hertil.
Personer, der modtager ledighedsydelse efter  

 visitationen, skal, i lighed med hvad der i øvrigt gælder for  

 personer, der modtager ledighedsydelse, stå til rådighed for et  

 rimeligt job dvs. et job tilpasset den enkeltes forudsætninger.
Der er  

 mulighed for at klage over tilbud til det sociale nævn.
For at  

 følge udviklingen af, hvor hurtigt kommunerne visiterer til fleksjob,  

 vil Socialministeriet følge udviklingen i ventetiderne på  

 fleksjob.
·
Personer, der modtager kontanthjælp, når de visiteres til  

 fleksjob, modtager fortsat kontanthjælp indtil ansættelsen i  

 fleksjob.
Ledighedsydelse i perioden umiddelbart efter visitationen til  

 fleksjob gives alene til personer, der ved visitationen ville være  

 berettiget til at modtage dagpenge efter lov om dagpenge ved sygdom eller  

 fødsel, som modtager sygedagpenge, eller deltager i revalidering efter  

 en erhvervsplan.
De indtægter, der berettiger til sygedagpenge,  

 fremgår af § 1, stk. 1, i lov om dagpenge ved sygdom eller  

 fødsel.
 ·
Ret til ferie med ledighedsydelse det første  

 ansættelsesår i det omfang personerne ikke har optjent ret  

 til ferie eller feriegodtgørelse til brug for samme ferieår.
·  

 	Ledighedsydelsen de første 3 måneder efter visitationen og  

 ledighedsydelse ved ferie beregnes på samme måde som  

 ledighedsydelsen ved ledighed mellem to fleksjob.
Ledighedsydelse efter  

 visitation og ferie påvirker ikke den periode, hvor der kan udbetales  

 ledighedsydelse ved ledighed mellem to fleksjob.
·
Kommunerne afholder fuldt ud udgifterne til ledighedsydelse i  

 visitationsperioden, idet man ønsker at tilskynde kommunerne  

 økonomisk til at fremskaffe et fleksjob.
Staten refunderer 50 pct. af  

 kommunernes udgifter til ledighedsydelse ved ferie.
 Fra 1. januar 1998 til maj 1999, hvor  

 fleksjobbestemmelserne har været gældende, har der været en  

 stigning fra 2.770 ansatte til 5.811 ansatte i fleksjob, hvilket svarer til  

 en stigning på 110 pct.
 Forslaget indeholder tillige tekniske korrektioner som  

 følge af fejlhenvisninger i konsekvensrettelser i henholdsvis  

 integrationsloven og repatrieringsloven.
Økonomiske og administrative konsekvenser for det offentlige Forslaget om ledighedsydelse ved overgang til fleksjob  

 skønnes at medføre en samlet offentlig merudgift i 2000  

 på 20,2 mill. kr., 22,2 mill. kr. i 2001, 22,2 mill. kr. i 2002 og 22,2  

 mill. kr. i 2003.
I skønnet indgår en offentlig merudgift til  

 ledighedsydelse i visitationsperioden på 14,2 mill. kr. i 2000 og 15,7  

 mill. kr. i 2001 og de følgende BO-år.
Desuden indgår en  

 offentlig merudgift til ledighedsydelse i ferieperioden på 6,0 mill.  

 kr. i 2000 og 6,6 mill. kr. i 2001 og de følgende BO-år.
 Den samlede merudgift fordeler sig mellem staten og  

 primærkommunerne med en merudgift til staten på 0,6 mill. kr. i  

 2000 og de følgende BO-år, samt en merudgift til  

 primærkommunerne på 19,6 mill. kr. i 2000 og 21,6 mill. kr. i  

 2001 og årene frem.
 Regeringen søger tilslutning til, at forslaget  

 finansieres via satspuljen.
 De økonomiske konsekvenser skal forhandles med de  

 kommunale parter.
 Lovforslaget skønnes ikke at medføre  

 administrative merudgifter for kommunerne.
Forholdet til EU-retten Ledighedsydelsen er opført i bilag II a, afsnit B.  

 Danmark til Rådets forordning (EØF) nr. 1408/71 af 14. juni 1971  

 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet (senest offentliggjort i EF-tidende 30. januar  

 1997 nr.
L 28, der vedrører de særlige ikke-bidragspligtige  

 ydelser i hvert medlemsland, som ikke er eksportable).
Den foreslåede udvidelse af ledighedsydelsen vil  

 være omfattet af afsnit B.
Danmark i bilag II a i Rådets  

 forordning (EØF) nr. 1408/71.
Vurdering af konsekvenser af lovforslag Positive konsekvenser  

 /mindreudgifter  

 (hvis ja, angiv omfang) Negative konsekvenser  

 /merudgifter  

 (hvis ja, angiv omfang) Økonomiske konsekvenser for stat, kommuner og amtskommuner Ingen Forslaget skønnes at give en samlet  

 merudgift i 2000 på 20,2 mill. kr. og 22,2 mill. kr. i 2001 og de  

 følgende BO-år.
Forslaget skønnes at give staten en  

 merudgift på 0,6 mill. kr. i 2000 og de følgende BO-år.  

 Merudgiften for kommunerne skønnes til 19,6 mill. kr. i 2000 og 21,6  

 mill. kr. i 2001 og de følgende BO-år Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Den foreslåede udvidelse af  

 ledighedsydelsen vil være omfattet af afsnit B.
Danmark i bilag II a i  

 Rådets forordning (EØF) nr. 1408/71.
Bemærkninger til lovforslagets enkelte  

 bestemmelser Til § 1 Til nr. 1 Efter de gældende regler er det den aktuelle  

 opholdskommune, der skal tage stilling til, om en person er berettiget til et  

 job med løntilskud, og til hvor stort et tilskud den nedsatte  

 arbejdsevne kan berettige til.
Kommunen skal også tage stilling til, om  

 det nuværende fleksjob kan fortsætte uændret.  

 Tilflytningskommunen skal selvstændigt tage stilling til, om et  

 fleksjob kan videreføres.
Det foreslås, at personer, der er ansat i fleksjob,  

 bevarer ret til tilskud til fleksjob ved flytning til anden kommune.  

 Forslaget skal sikre, at en person i fleksjob ikke bliver afskediget som  

 følge af, at tilskuddet til jobbet kan bortfalde ved flytning til en  

 ny kommune.
Hvis flytningen medfører, at personen ikke kan  

 fortsætte i sit nuværende job og derfor må opsige dette,  

 skal der som hidtil ske en fornyet visitation i tilflytningskommunen.
 Tilflytningskommunen overtager forpligtelsen til at  

 foretage opfølgning af fleksjobbet efter § 10, stk. 3, herunder  

 af tilskuddets størrelse.
Til nr. 2 Normalt vil kommunen kunne tilbyde et fleksjob samtidig  

 med, at der træffes beslutning herom, dvs. fra visitationen.  

 Erfaringerne har imidlertid vist, at der kan være situationer, hvor et  

 planlagt fleksjob alligevel ikke kan etableres, eller der kan være  

 ganske særlige vanskeligheder med at finde et rimeligt job.
For at  

 undgå at personer, der på grund af disse særlige  

 omstændigheder ikke umiddelbart kan få et fleksjob, skal miste et  

 forsørgelsesgrundlag, foreslås, at der gives ledighedsydelse i  

 ventetiden.
Efter 3 måneder forventes det, at kommunen vil kunne give  

 tilbud om et fleksjob.
Det foreslås således, at den nuværende  

 ret til ledighedsydelse mellem to fleksjob suppleres med en ledighedsydelse  

 på op til 3 måneder inden for de første 3 måneder  

 efter visitationen.
Ydelsen, mens der ventes på et fleksjob, kan  

 højest udbetales i en sammenhængende periode på i alt 3  

 måneder umiddelbart efter visitationen.
Der udbetales ikke  

 ledighedsydelse under ferie og sygdom.
Længden af den periode, hvori  

 der kan udbetales ledighedsydelse, forlænges ikke som følge af  

 sygdom eller ferie.
Hvis en person bliver syg i en periode med  

 ledighedsydelse, vil personen kunne modtage kontanthjælp, hvis  

 betingelserne herfor er opfyldt.
 Ydelsen er betinget af, at personen inden visitationen til  

 fleksjob enten ville være berettiget til at modtage sygedagpenge,  

 modtager sygedagpenge eller deltager i en revalidering efter en erhvervsplan.  

 Ydelsen er således betinget af en vis forudgående tilknytning til  

 arbejdsmarkedet. Øvrige visiterede til fleksjob vil normalt være  

 berettigede til kontanthjælp, mens de venter på et fleksjob.
 Det foreslås tillige, at der gives ledighedsydelse  

 under ferie i samme omfang som for medlemmer, der er optaget i en  

 arbejdsløshedskasse på grundlag af gennemførelse af en  

 erhvervsmæssig uddannelse, jf. § 75 h, stk. 3, i lov om  

 arbejdsløshedsforsikring m.v.
 Retten til ledighedsydelse under ferie er betinget af, at  

 personen har afholdt sin optjente ferie med feriegodtgørelse eller  

 løn.
 Det er en betingelse, at personen fortsat er ansat i  

 fleksjob, dvs. en person, der er ledig efter et fleksjob, er ikke berettiget  

 til ledighedsydelse under ferie.
 Retten til ledighedsydelse under ferie er ikke betinget  

 af, at en person er medlem af en arbejdsløshedskasse.
 En person, som er ansat i et fleksjob efter en periode med  

 ledighedsydelse, vil i tilfælde af sygdom eller fødsel skulle  

 opfylde de sædvanlige betingelser i lov om dagpenge ved sygdom eller  

 fødsel, herunder beskæftigelseskravet i lovens §§ 3 og  

 4.
Til nr. 3 Staten refunderer i dag 50 pct. af en kommunes udgifter  

 til ledighedsydelse efter § 74.
Det foreslås, at kommunen afholder udgiften til  

 ledighedsydelsen i de op til tre måneder efter visitationen, hvor der  

 ventes på fleksjob, og at der ikke gives refusion til kommunen af  

 udgifterne hertil.
Dette skyldes et ønske om også  

 økonomisk at tilskynde kommunerne til at tilvejebringe et fleksjob.  

 Den manglende refusion skal også ses i lyset af, at der ikke gives  

 kommunerne refusion for sygedagpenge, der udbetales ud over 52 uger.
 Det foreslås, at der gives 50 pct. refusion fra  

 staten på udgiften til ledighedsydelse under ferie.
Til nr. 4, 5, 6 og 7 Ved § 65 i lov nr. 474 af 1. juli 1998  

 (integrationsloven), der trådte i kraft den 1. januar 1999, er nr. 9 i  

 Socialministeriets lov om aktiv socialpolitik ophævet i stedet for  

 nr.10 om tilskud til flygtninge m.v.
Ved § 15, stk. 2, i lov nr. 353 af  

 2. juni 1999 (repatrieringsloven), ophæves nr. 7 i stedet for nr. 8 om  

 repatriering pr. 1. januar 2000. Ved forslaget korrigeres disse  

 fejlhenvisninger.
Til § 2 Det foreslås, at korrektionen af fejlhenvisningen i  

 integrationsloven får virkning fra 1. januar 1999, hvor fejlen  

 skete.
Det foreslås, som en overgangsordning, at personer,  

 der i perioden 1. oktober 1999 - 31. december 1999 er visiteret til et  

 fleksjob, bliver berettiget til ledighedsydelse, mens de venter på et  

 fleksjob.
Retten gælder for den periode af de tre første  

 måneder efter visitationen, der ligger efter lovens ikrafttræden.  

 Personer, der ved lovens ikrafttræden har været ansat i fleksjob  

 i under et år, er berettiget til ferie med ledighedsydelse for den  

 resterende periode efter samme regler, som gælder for personer, ansat i  

 fleksjob efter 1. januar 2000. Er personen således ansat i fleksjob i  

 perioden mellem 1.august 1999 til og med 31. december 1999, har personen ret  

 til 10 dages ferie med ledighedsydelse i det pågældende  

 ferieår og 15 dage med ledighedsydelse i det følgende  

 ferieår.
Er personen f.eks. ansat i perioden 1. januar 1999 til og med  

 1. maj 1999 har personen ret til 15 dage med ledighedsydelse i det  

 ferieår, hvor loven træder i kraft.
Det er en forudsætning,  

 at personen er berettiget til ferie efter ferieloven.
Bilag Lovforslaget sammeholdt med gældende lov Gældende formulering Lovforslaget § 1 I lov om aktiv socialpolitik, jf. lovbekendtgørelse  

 nr. 707 af 29. september 1998, som senest ændret ved § 15 i lov  

 nr. 353 af 2. juni 1999, foretages følgende ændringer:
 1. Efter § 73 indsættes:
» 2. Efter § 74 indsættes før  

 overskriften:
»§ 74 a.
Personer, der er visiteret til et  

 fleksjob efter § 71, får udbetalt ledighedsydelse, mens de venter  

 på et fleksjob.
 Stk. 2. Det er en betingelse for at få  

 ledighedsydelse efter visitationen, at personen på tidspunktet for  

 visitationen til fleksjob opfylder et af følgende krav:
1)	ville være berettiget til at modtage dagpenge  

 efter lov om dagpenge ved sygdom eller fødsel, 2)	modtager sygedagpenge, 3)	deltager i revalidering efter en erhvervsplan.
Stk. 3. Ledighedsydelsen kan udbetales i en periode  

 på op til 3 sammenhængende måneder inden for de  

 første 3 måneder efter visitationen.
Ydelsen udbetales efter  

 reglerne i § 74, dog medregnes perioden på de op til 3  

 måneder efter visitationen ikke i varighedsperioden efter § 74,  

 stk. 3.
§ 74 b.
Personer, der er ansat i fleksjob, har  

 ret til at få udbetalt ledighedsydelse under ferie i følgende  

 antal dage og perioder:
 1)	Er ansættelsen sket i perioden 2. maj til og  

 med 31. juli i et ferieår, har personen ret til 15 dage med  

 ledighedsydelse i såvel det pågældende som det  

 følgende ferieår.
 2)	Er ansættelsen sket i perioden 1. august til  

 og med 31. december i et ferieår, har personen ret til 10 dage med  

 ledighedsydelse i det pågældende ferieår og 15 dage med  

 ledighedsydelse i det følgende ferieår.
 3)	Er ansættelsen sket i perioden 1. januar og  

 til og med 1. maj i et ferieår, har personen ret til 5 dage med  

 ledighedsydelse i det pågældende ferieår og 15 dage med  

 ledighedsydelse i det følgende ferieår.
 4)	Der sker fradrag i antallet af dage med ret til  

 ledighedsydelse i et ferieår efter nr. 1-3 i det omfang, personen til  

 brug for samme ferieår har optjent ret til ferie med  

 feriegodtgørelse eller løn.
Stk. 2. Ledighedsydelsen udbetales efter reglerne i  

 § 74, dog medregnes ferieperioder ikke i varighedsperioden efter  

 § 74, stk. 3, og der skal ikke ske nedsættelse med beløb  

 efter § 74, stk. 5.« 3. § 104, stk. 2, affattes således:
 § 104. Staten refunderer 100 pct. af en kommunes  

 udgifter til tilskud til fleksjob efter § 72.
 Stk. 2. Staten refunderer 50 pct. af en kommunes  

 udgifter til ledighedsydelse efter § 74 og tilskud til skånejob efter §  

 76.
»Stk. 2. Kommunen afholder udgifterne til ledighedsydelse  

 efter § 74 a.
Staten refunderer 50 pct. af en kommunes udgifter til  

 ledighedsydelse efter § 74 og § 74 b.
Staten refunderer 50 pct. af  

 en kommunes udgifter til tilskud til skånejob efter § 76.« § 109. En gang årligt den 1. januar reguleres  

 med satsreguleringsprocenten efter lov om en satsreguleringsprocent de  

 beløb, der er nævnt i:
 1)	§§ 25, 26 og 28 om hjælp til  

 forsørgelse og særlig hjælp til visse persongrupper.
 2)	§ 27, stk. 2, om et støttebeløb til  

 familier med børn under 18 år.
 3)	§ 30 om indtægtsfradrag for ægtepar  

 omfattet af § 26, stk. 2.
 4)	§ 31 om fradrag for arbejdsindtægter  

 m.v.
 5)	§ 36 om beskæftigelsestillæg og  

 timebeløb under aktivering.
 6)	§ 52, stk. 4, om grænsen for halv  

 revalideringsydelse og tillæg.
 4. § 109, stk. 1, nr. 7, affattes således:
7)	(Ophævet pr. 1. januar 2000.) »7)	§ 79, stk. 3, om mindstebeløb for ATP-beregning.« 8)	§ 86, stk. 2, nr. 2 og 3, om repatriering.
 5. § 109, stk. 1, nr. 8, ophæves.
9)	(Ophævet pr. 1. januar 1999.) 6. I § 109, stk. 1, indsættes som nr.  

 9:
»9)	§ 100, stk. 2, om rådighedsbeløb.« 10)	§ 107, stk. 5 og 6, om tilskud til flygtninge  

 m.v.
 7. § 109, stk. 1, nr. 10, ophæves.
Stk. 2. - - - Stk. 3. - - - § 2 Stk. 1. Loven træder i kraft den 1. januar  

 2000, nr. 6 og 7 dog med virkning fra 1. januar 1999.
 Stk. 2. Personer, der er visiteret til fleksjob i  

 perioden 1. oktober 1999 - 31. december 1999 er berettiget til  

 ledighedsydelse efter § 1, nr. 2, for den del af en periode på op  

 til 3 måneder efter visitationen, der ligger efter lovens  

 ikrafttræden.
 Stk. 3. Personer, der ved lovens ikrafttræden  

 har været ansat under 1 år i fleksjob, er berettiget til  

 ledighedsydelse under ferie efter bestemmelserne i § 1, nr. 2, for den  

 periode efter ansættelsen, der ligger efter lovens  

 ikrafttræden.
