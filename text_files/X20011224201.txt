Beskatning af sommerbolig  

 direktør Ligningsrådet har den 21. august 2001 givet bindende  

 forhåndsbesked, hvorefter en direktør som tilhørte den  

 personkreds, der har bestemmende indflydelse på egen  

 aflønningsforhold, blev anset for omfattet af formodningsreglen i LL §  

 16, stk. 5, 2. pkt.
 Der var tale om en sommerbolig i Frankrig, der var  

 erhvervet af selskabet, hvor direktøren var hovedaktionær.
Det følger af LL § 16, stk. 5, 2. pkt., at  

 såfremt en sommerbolig som led i et ansættelsesforhold er stillet  

 til rådighed for en ansat direktør eller en anden medarbejder  

 med væsentlig indflydelse på egen aflønningsform, anses  

 den pågældende for at have sommerbolig til rådighed hele  

 året.
Det følger af skatteministeriets cirkulære nr. 1 af  

 2. januar 2001, punkt 3.1, at en ansat hovedaktionær altid er omfattet  

 af den nævnte personkreds.
Ejendommen blev lejet ud i dele af højsæsonen  

 til trediemand via et selvstændigt udlejningsbureau.  Direktøren  

 brugte selv huset en del af året, og skulle kun afregne herfor til  

 selskabet, således at der ikke blev beregnet honorar til  

 udlejningsbureauet.
Selskabet havde mulighed for først på  

 året, at beslutte hvilke perioder huset kunne lejes ud i.
Hvis  

 selskabet herudover disponerede over ejendommen i perioder, hvor  

 udlejningsbureauet havde kompetence til at leje det ud, skulle selskabet  

 betale en bod.
Direktøren blev således anset for at have  

 rådighed over sommerboligen hele året.
