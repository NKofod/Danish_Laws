Fremsat den 27. januar 2000 af  

 arbejdsministeren (Ove Hygum) Forslag til Lov om administrationen af tilskud fra Den  

 Europæiske Socialfond § 1. Loven har til formål at fastlægge  

 administrationen af tilskud til Danmark fra Den Europæiske Socialfond  

 (herefter benævnt Socialfonden) i overensstemmelse med de regler og  

 retningslinier, der følger af traktaten om oprettelse af Det  

 Europæiske Fællesskab, Rådets forordning (EF) nr. 1260/1999  

 af 21. juni 1999 om vedtagelsen af generelle bestemmelser for  

 strukturfondene, og Europa-Parlamentets og Rådets forordning (EF) nr.  

 1784/1999 af 12. juli 1999 om Den Europæiske Socialfond, jf. bilag  

 1.
 § 2. Arbejdsministeren er den øverste ansvarlige  

 myndighed for Socialfonden i Danmark, og forestår den  

 tværgående koordinering af socialfondsindsatsen.  

 Arbejdsministeren meddeler tilsagn om og udbetaler tilskud fra Socialfonden,  

 ligesom ministeren kan udbetale forskud, selv om beløbet endnu ikke er  

 modtaget fra Europa-Kommissionen.
 Stk. 2. Efter aftale med vedkommende minister kan  

 arbejdsministeren henlægge ansvaret for den nationale forvaltning af  

 konkrete socialfondsaktiviteter under den pågældende  

 minister.
 Stk. 3. Arbejdsministeren fastsætter nærmere  

 regler om administrationen af tilskud fra Socialfonden i Danmark og om  

 udbetaling af forskud.
 Stk. 4. Arbejdsministeren kan bemyndige direktøren for  

 Arbejdsmarkedsstyrelsen til at udøve de beføjelser, der ved  

 denne lov er tillagt ministeren.
 § 3. Arbejdsministeren nedsætter  

 overvågningsudvalg for de programmer, der alene vedrører  

 Socialfonden.
 Stk. 2. Arbejdsministeren nedsætter  

 projektgodkendelsesudvalg for de programmer, der alene vedrører  

 Socialfonden.
 Stk. 3. Arbejdsministeren fastsætter nærmere  

 regler om udvalgenes sammensætning og opgaver, arbejdets  

 tilrettelæggelse og udvalgenes virksomhed i øvrigt.
 § 4. Arbejdsministeren er ansvarlig for, at der etableres en  

 administration til styring af projekter, der modtager tilskud fra  

 Socialfonden.
 Stk. 2. Arbejdsministeren fastsætter nærmere  

 regler om projektadministrationens virke og opgaver.
 § 5. Arbejdsministeren kan bestemme, at der til brug for  

 administrationen af tilskud fra Socialfonden oprettes og drives registre, der  

 føres i elektronisk form.
 Stk. 2. Arbejdsministeren fastsætter nærmere  

 regler for anvendelsen af disse registre, for samkøring til  

 administrative eller tilsynsmæssige formål, og for indhentning af  

 oplysninger til brug for registrene.
 § 6. Arbejdsministeren er ansvarlig for, at der  

 gennemføres kontrol og tilsyn med projekter, der får  

 støtte fra Socialfonden, herunder regnskabsaflæggelse, og at  

 uregelmæssigheder forebygges, afdækkes, korrigeres og  

 forfølges.
 Stk. 2. Arbejdsministeren har adgang til at gøre sig  

 bekendt med de enkelte projekters regnskaber, beholdninger m.m.
 Stk. 3. Arbejdsministeren kan foretage regnskabs- og  

 kasseeftersyn i forbindelse med hvert enkelt projekt.
Stk. 4. Hvis det skønnes nødvendigt for at  

 indhente de i stk. 2 og 3 nævnte oplysninger, kan  

 arbejdsministeren til enhver tid uden retskendelse foretage eftersyn i  

 lokaler m.m., der benyttes af de enkelte projekter, og efterse projektets  

 registreringer om projektdeltagere m.m., uanset om de ønskede  

 oplysninger opbevares i papirudgave eller i elektronisk form.
Materiale af  

 betydning for videre kontrol skal udleveres eller indsendes til  

 arbejdsministeren.
 Stk. 5. Arbejdsministeren skal forevise legitimation, inden  

 eftersynet begynder.
 Stk. 6. Den, der er ansvarlig for projektets  

 gennemførelse, samt andre personer, der er tilknyttet projektet, skal  

 yde arbejdsministeren fornøden vejledning og hjælp ved  

 eftersynet.
Stk. 7. Politiet yder om nødvendigt arbejdsministeren  

 bistand til gennemførelsen af eftersynet.
Arbejdsministeren kan efter  

 forhandling med justitsministeren fastsætte nærmere regler  

 herom.
 Stk. 8. Arbejdsministeren fastsætter nærmere  

 regler om kontrol, tilsyn, regnskaber, revision og evaluering samt om  

 budgetter og projektrapporter.
 Stk. 9. Arbejdsministeren kan bemyndige en anden myndighed til  

 at udøve de beføjelser, der er tillagt ministeren i stk. 2  

 - 7.
 § 7. Er der i forbindelse med indgivelse af en  

 ansøgning om tilskud fra Socialfonden eller i forbindelse med  

 gennemførelsen af et projekt med tilskud fra Socialfonden afgivet  

 urigtige oplysninger eller fortiet omstændigheder, der er af betydning  

 for berettigelsen af det ydede tilskud fra Socialfonden, eller er der i  

 øvrigt mod bedre vidende uberettiget modtaget tilskud fra  

 Socialfonden, skal det med urette modtagne tilskud tilbagebetales med  

 tillæg af renter.
 Stk. 2. Er der i forbindelse med indgivelse af en  

 ansøgning om tilskud fra Socialfonden eller i forbindelse med  

 gennemførelsen af et projekt med tilskud fra Socialfonden udvist  

 svigagtigt forhold, kan arbejdsministeren bestemme, at den, der er ansvarlig  

 for projektets gennemførelse, foruden tilbagebetaling af det modtagne  

 tilskud med tillæg af renter skal udelukkes fra at modtage tilskud til  

 projekter fra Socialfonden i et bestemt tidsrum.
 Stk. 3. De i stk. 1 og 2 nævnte forhold straffes  

 med bøde, medmindre højere straf er forskyldt efter anden  

 lovgivning.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 5. Arbejdsministeren fastsætter nærmere  

 regler om vilkår for tilbagebetaling og om udelukkelsesperioder i  

 henhold til stk. 2.
 § 8. Loven træder i kraft den 1. april 2000.
 Stk. 2. Loven har virkning for projekter, for hvilke der  

 indgives ansøgning om tilskud fra Socialfonden den 1. april 2000 eller  

 senere.
 Stk. 3. Samtidig ophæves lov nr. 335 af 1. maj 1996.
 Stk. 4. Loven gælder ikke for Grønland og  

 Færøerne.
Bemærkninger til lovforslaget Almindelige bemærkninger Den nuværende lov er udformet på baggrund af  

 Rådets forordninger (EØF) nr. 2081/93 (De Europæiske  

 Fællesskabers Tidende 1993 L 193 side 5) om strukturfondenes opgaver og  

 effektivitet, (EØF) nr. 2082/93 (De Europæiske  

 Fællesskabers Tidende 1993 L 193 side 20) om  

 gennemførselsbestemmelser, og (EØF) nr. 2084/93 (De  

 Europæiske Fællesskabers Tidende L 193 side 39) om Den  

 Europæiske Socialfond, alle af 20. juli 1993, der regulerede  

 strukturfondsindsatsen i perioden 1994   1999.
 Rådets forordning (EF) nr. 1260/1999 af 21. juni  

 1999 (De Europæiske Fællesskabers Tidende 1999 L 161 side 1) om  

 vedtagelse af generelle bestemmelser for strukturfondene, erstatter fra 1.  

 januar 2000 forordning nr. 2081/93 og forordning nr. 2082/93, og  

 Europa-Parlamentets og Rådets forordning (EF) nr. 1784/1999 af 12. juli  

 1999 (De Europæiske Fællesskabers Tidende 1999 L 213 side 5)  

 erstatter forordning 2084/93.
 De nye forordninger, der gælder for perioden 2000  

 2006, indeholder en række ændringer, der  

 nødvendiggør en revision af den nuværende lov for at  

 bringe den i overensstemmelse med EU-reglerne.
Erfaringerne med administrationen af den nuværende  

 lov har vist, at den har en detaljeringsgrad, der dels er unødvendig,  

 dels er betænkelig i lyset af, at gældende forordningstekster  

 ikke bør gengives eller indflettes i dansk lovgivning.
Det er derfor  

 skønnet hensigtsmæssigt at ændre affattelsen af loven  

 således, at den fremtræder som en bemyndigelseslov, mens der med  

 hensyn til det indholdsmæssige hovedsageligt henvises til forordning  

 (EF) nr.1784/1999 af 12. juli 1999, der er optrykt som bilag til lovteksten.  

 Den ændrede opbygning af lovteksten tilsigter ikke at ændre  

 hverken det grundlæggende indhold eller den daglige administration med  

 tilhørende rutiner m.m.
 Den ændrede opbygning af loven vil  

 nødvendiggøre et omfattende revisionsarbejde af de  

 bekendtgørelser, som er udstedt i henhold til den nugældende  

 lov.
Med vedtagelsen af de nye forordninger er der sket en  

 reduktion i antallet af strukturfondsmål og  

 fællesskabsinitiativer.
I Danmark betyder det for Socialfondens  

 vedkommende, at der alene ydes socialfondstilskud under følgende:
Mål 2   støtte til omstilling i regioner,  

 hvis industri- og servicesektor undergår socioøkonomiske  

 ændringer, samt landdistrikter i tilbagegang, vanskeligt stillede  

 byområder og kriseramte fiskeriafhængige områder Mål 3   støtte til tilpasning og  

 modernisering af beskæftigelses-, erhvervsuddannelses- og  

 uddannelsespolitik og  systemer, samt Fællesskabsinitiativet Equal   støtte til  

 især grænseoverskridende projekter, der støtter  

 bekæmpelse af enhver form for ulighed i forbindelse med  

 arbejdsmarkedet.
 I opfølgning af Amsterdamtraktatens  

 beskæftigelsesbestemmelser og konklusionerne fra Det Europæiske  

 Råds møde i Amsterdam i juni 1997, er det i  

 socialfondsforordningens artikel 1 anført, at fonden yder  

 støtte til foranstaltninger til forebyggelse og bekæmpelse af  

 ledighed, støtte til udvikling af de menneskelige ressourcer og af  

 social integration på arbejdsmarkedet for at sikre et højt  

 beskæftigelsesniveau, støtter ligestilling mellem mænd og  

 kvinder, og skal virke for en bæredygtig udvikling og økonomisk  

 og social samhørighed.
 Det er tilføjet, at dette især skal ske  

 gennem støtte til aktioner, der gennemføres i henhold til den  

 europæiske beskæftigelsesstrategi og de årlige  

 retningslinier for beskæftigelsen, og indsatsen skal kædes  

 tæt sammen med de flerårige nationale handlingsplaner for  

 beskæftigelsen.
 Herudover indfører de nye forordninger også  

 nye begreber og definitioner.
Administrative og økonomiske konsekvenser Lovforslaget ændrer ikke de administrative  

 bestemmelser, herunder heller ikke bestemmelser om ansvar og kompetence, og  

 er udgiftsneutralt for hele programperioden, idet der dog kan forekomme  

 variationer i indtægter og udgifter i de enkelte finansår.
Administrative og økonomiske konsekvenser for erhvervslivet Lovforslaget ændrer ikke de administrative  

 bestemmelser, herunder heller ikke bestemmelser om ansvar og kompetence, og  

 er også udgiftsneutralt for erhvervslivet.
Ligestillingsmæssige konsekvenser Lovforslaget har ikke direkte ligestillingsmæssige  

 konsekvenser, men de nye forordningstekster indebærer en øget  

 indsats for at fremme ligestilling i et bredt perspektiv.
Ligestilling mellem  

 kønnene er direkte nævnt, men derudover sigtes der også  

 på ligestilling på arbejdsmarkedet for alle udsatte grupper som  

 f.eks. etniske minoriteter, handicappede og ressourcesvage.
Lovforslaget kan  

 derfor på lidt længere sigt skønnes at bidrage til en  

 øget ligestilling.
Forholdet til EU-retten Lovforslaget bringer lovgivningen i overensstemmelse med  

 de nye EU-forordninger.
Vurdering af konsekvenser af forslaget Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget bringer lovgivningen i overensstemmelse med de  

 nye EU-forordninger.
Bemærkninger til lovforslagets  

 enkelte bestemmelser Til § 1 I lovforslagets § 1 siges det, hvad der er  

 formålet med loven, nemlig at fastlægge hvordan administrationen  

 af tilskud fra Socialfonden skal foregå i Danmark.
Med hensyn til en  

 nærmere beskrivelse af regler og retningslinier for både  

 Socialfonden og de øvrige strukturfonde henvises til Rådets  

 forordning (EF) nr. 1260/1999 af 21. juni 1999 (som ikke er optrykt sammen  

 med lovteksten).
 For så vidt angår en nærmere beskrivelse  

 af Socialfondens opgaver, anvendelsesområde, støtteberettigede  

 aktiviteter, initiativer, foranstaltninger, teknisk bistand m.m., henvises  

 til Rådets forordning (EF) nr. 1784/1999 af 12. juli 1999, der er  

 optrykt som bilag til lovteksten.
Det bemærkes, at når der ikke er givet en  

 nærmere beskrivelse i lovteksten af Socialfondens opgaver osv, så  

 skyldes det   som det også er anført under de almindelige  

 bemærkninger   at forordninger er umiddelbart anvendelige i Danmark, og  

 at teksterne ikke bør gengives i danske lovtekster.
For ikke at bryde  

 med dette citatforbud er det skønnet mest hensigtsmæssigt at  

 optrykke forordningen om selve Socialfonden som bilag som nævnt  

 ovenfor.
Til § 2 Det foreslås i bestemmelsen, at arbejdsministeren  

 tillægges den øverste administrative myndighed i forhold til  

 Socialfonden i Danmark.
Efter forslaget er det således  

 arbejdsministeren, der koordinerer indsatsen, og har mulighed for at  

 henlægge ansvaret for konkrete projekter under andre  

 ministerområder.
Desuden har arbejdsministeren ansvaret for, at der  

 gives tilsagn om og sker udbetaling af tilskud.
 Det ligger i bestemmelsen, at arbejdsministeren er  

 ansvarlig for kontakten til Europa-Kommissionen vedrørende  

 Socialfonden, og at ministeren indstiller de danske  

 regeringsrepræsentanter til Udvalget for Den Europæiske  

 Socialfond, der er nedsat i henhold til artikel 147 i traktaten om oprettelse  

 af Det Europæiske Fællesskab.
 Bestemmelsen indebærer endvidere, at  

 arbejdsministeren er ansvarlig for at udarbejde nationale planer og  

 programmer for gennemførelsen af alle socialfondsaktiviteter i  

 Danmark, og foretage endelig regnskabsaflæggelse over for  

 Europa-Kommissionen.
Det foreslås tillige, at arbejdsministeren  

 fastsætter nærmere regler om socialfondsadministrationen, og at  

 ministeren har mulighed for at uddelegere sine beføjelser til  

 direktøren for Arbejdsmarkedsstyrelsen.
I praksis vil det  

 således være Arbejdsmarkedsstyrelsen, der forestår  

 administrationen, og udsteder de nærmere regler på  

 området.
 Bestemmelsen er en sammenfatning af §§ 3, 4 og 5 i  

 den nuværende lov.
Til § 3 I henhold til de gældende forordningstekster skal  

 der etableres overvågningsudvalg, som har til opgave løbende at  

 rådgive om gennemførelsen af projekter, der får tilskud  

 fra Socialfonden.
Der skal nedsættes et overvågningsudvalg for  

 hver af de programmer, der er i gang under Socialfonden, og de nærmere  

 krav til overvågningsudvalgenes sammensætning fremgår af  

 Rådets forordning (EF) nr. 1260/1999 af 21. juni 1999 om vedtagelsen af  

 generelle bestemmelser for strukturfondene.
Noget tilsvarende gør sig ikke umiddelbart  

 gældende for projektgodkendelsesudvalgene, idet forordningen blot  

 fastlægger, at der skal være en godkendelsesprocedure.
I Danmark  

 er denne godkendelsesprocedure henlagt til en række godkendelsesudvalg,  

 der efter nærmere fastsatte regler har til opgave at godkende de  

 projekter, der kan få tilskud fra Socialfonden.
 Den foreslåede bemyndigelsesbestemmelse vil blive  

 anvendt til at udstede nærmere regler om udvalgenes  

 sammensætning, formandskab og sekretariat, opgaver og  

 arbejdstilrettelæggelse m.m.
 Bestemmelsen er en sammenfatning af §§ 7 og 8 i den  

 nuværende lov.
Til § 4 I praksis anvendes midlerne fra Socialfonden til  

 projekter, der styres af mange forskellige aktører, som kan være  

 såvel private som offentlige, og som kan være både fysiske  

 og juridiske personer.
Styringen af projekterne må nødvendigvis  

 ligge i faste rammer, da det er vigtigt at sikre, at projekterne  

 gennemføres på den bedst mulige måde.
 Det skønnes derfor hensigtsmæssigt at  

 foreslå, at arbejdsministeren har ansvaret for, at der opbygges en  

 administration, der kan foretage en effektiv styring af projekterne, og at  

 arbejdsministeren tillige fastsætter nærmere regler om, hvilke  

 opgaver projektadministrationen skal løse.
 Bestemmelsen er en sammenfatning af §§ 10 og 11 i den  

 nuværende lov.
Til § 5 Ligesom det er væsentligt, at der sker en effektiv  

 styring af projekterne, er det af stor betydning, at dette sker på en  

 ensartet måde, så det er let at skaffe sig et overblik over  

 antallet og arten af projekter, på hvilket stadie af afviklingen de  

 befinder sig osv.
Det foreslås derfor, at arbejdsministeren kan  

 bestemme, at der skal oprettes registre, og at ministeren tillige kan  

 bestemme, at disse skal føres ved hjælp af elektronisk  

 databehandling.
Der er specielle programmer under udvikling til anvendelse  

 på dette område, og det vil være mest rationelt, hvis alle  

 projektadministrationer anvender de samme programmer.
 Registrene vil blive oprettet og drevet på en  

 måde, der er i overensstemmelse med den til enhver tid gældende  

 registerlovgivning, og bestemmelsen tilsigter ikke at åbne mulighed  

 for, at de generelle registerforskrifter fraviges.
 Bestemmelsen svarer til § 12 i den nuværende  

 lov.
Til § 6 I de gældende forordninger er der opstillet en  

 række regler for kontrol og tilsyn med projekter, der får tilskud  

 fra Socialfonden, og det foreslås derfor i denne bestemmelses  

 stk. 1, at arbejdsministeren er ansvarlig for, at der gennemføres  

 kontrol og tilsyn.
Desuden er ministeren ansvarlig for, at  

 uregelmæssigheder forebygges eller   hvis de alligevel finder sted  

 afdækkes og forfølges på passende måde.
Med henblik  

 på at sikre gennemførelsen af effektiv kontrol og tilsyn, og for  

 at sikre den korrekte anvendelse af midlerne fra både Socialfonden og  

 fra den danske stat, foreslås det endvidere i stk. 9, at  

 ministeren fastsætter nærmere regler på området.
I bestemmelsens stk. 2   7 (som ikke findes  

 tilsvarende i den nuværende lov) foreslås det, at der skal  

 være mulighed for, at arbejdsministeren eller den myndighed, han  

 bemyndiger til det, kan skaffe sig adgang til at gøre sig bekendt med  

 alle forhold vedrørende de konkrete projekter   det være sig  

 fysisk adgang til et projekts lokaler, adgang til at gennemse dokumenter og  

 regnskaber, eller adgang til at gøre sig bekendt med oplysninger, som  

 opbevares på et projekts elektroniske udstyr m.m.
Om nødvendigt  

 kan politiet anmodes om bistand til at skaffe adgang, dog alene med henblik  

 på at overvinde fysiske hindringer.
De foreslåede regler forventes ikke anvendt i  

 særlig stort omfang, og det er ikke hensigten, at de skal anvendes til  

 at skaffe adgang til private boliger, men kun til de lokaler, der anvendes i  

 forbindelse med projekter, dvs kontorlokaler, undervisningslokaler og lign.  

 Når der foreslås indført regler af denne karakter, skyldes  

 det, at det i praksis har vist sig, at der kan være et behov for at  

 skaffe sig adgang og foretage nærmere undersøgelser, også  

 imod den projektansvarliges ønske, og det eneste egnede middel er  

 uanmeldte kontrolbesøg.
Der er projekter, som modtager meget store  

 beløb fra Socialfonden, og der har inden for det seneste år  

 været konkrete tilfælde, hvor midlerne ikke er blevet anvendt  

 korrekt, og hvor de opståede uregelmæssigheder kunne være  

 afdækket på et tidligere tidspunkt, hvis der havde været  

 mulighed for at aflægge et uanmeldt kontrolbesøg.
 Bemyndigelsesbestemmelsen i stk. 9 tænkes  

 anvendt til i bekendtgørelsesform at fastlægge, i hvilke  

 begrænsede tilfælde først og fremmest  

 Arbejdsmarkedsstyrelsen kan anvende beføjelserne efter stk. 2 -  

 7. Der kan desuden være tale om, at amterne i ligeledes begrænset  

 omfang kan anvende beføjelserne, men der vil - uanset hvilken  

 myndighed der er tale om - blive tilstræbt en minimal anvendelse.
Til § 7 Det foreslås, at der indsættes  

 straffebestemmelser, som er på linie med, hvad der findes i anden  

 lovgivning om udbetaling af ydelser fra offentlige myndigheder.
Desuden er  

 det skønnet hensigtsmæssigt at åbne mulighed for, at  

 personer, der har handlet svigagtigt, i en periode kan udelukkes fra at  

 beskæftige sig med projekter, der får tilskud fra Socialfonden.  

 Arbejdsministeren foreslås bemyndiget til at fastsætte  

 nærmere regler om udelukkelsesperiodens længde.
 Bestemmelsen svarer til § 13 i den nuværende  

 lov.
Til § 8 Den nye strukturfondsperiode starter den 1. januar 2000.  

 På grund af EU-kommissionens interne procedurer kan de bilaterale  

 forhandlinger med EU-kommissionen om nationale  

 gennemførelsesbestemmelser for anvendelsen af socialfondsmidler i  

 Danmark tidligst være afsluttet med vedtagelsen af et såkaldt  

 Enkeltprogrammeringsdokument primo april 2000, og der vil ikke kunne indgives  

 ansøgninger før dette er sket.
Det foreslås derfor, at lovændringen  

 træder i kraft den 1. april 2000, og at den er gældende for de  

 projekter, for hvilke der indleveres en ansøgning om tilskud fra Den  

 Europæiske Socialfond den 1. april 2000 eller senere.
Projekter, som  

 enten allerede er igangsat, eller for hvilke der er indleveret  

 ansøgning om tilskud før den 1. april 2000, vil fortsat  

 være reguleret efter de nugældende regler, indtil de er endeligt  

 afsluttet.
Bilag EUROPA-PARLAMENTETS OG RÅDETS FORORDNING (EF) Nr.  

 1784/1999  

 af 12. juli 1999  

 om Den Europæiske Socialfond1) EUROPA-PARLAMENTET OG RÅDET FOR DEN EUROPÆISKE UNION HAR under henvisning til traktaten om oprettelse af Det Europæiske  

 Fællesskab, særlig artikel 148, under henvisning til forslag fra Kommissionen2) , under henvisning til udtalelse fra Det Økonomiske og Sociale  

 Udvalg3) , under henvisning til udtalelse fra Regionsudvalget4) , i overensstemmelse med fremgangsmåden i traktatens artikel 2515) , og ud fra følgende  

 betragtninger:
(1)	Rådets forordning (EF) nr. 1260/1999 af 21. juni 1999 om  

 vedtagelse af generelle bestemmelser for strukturfondene6)  har afløst forordning  

 (EØF) nr. 2052/887)   og  

 forordning (EØF) nr. 4253/888) ;  

 Rådets forordning (EØF) nr. 4255/88 af 19. december 1988 om  

 gennemførelsesbestemmelser til forordning (EØF) nr. 2052/88 for  

 så vidt angår Den Europæiske Socialfond9) , må ligeledes afløses; (2)	de generelle bestemmelser for strukturfondene som helhed er fastsat  

 i forordning (EF) nr. 1260/1999, og det skal fastlægges, hvilke typer  

 foranstaltninger Den Europæiske Socialfond (i det følgende  

 benævnt »fonden«) kan finansiere inden for mål 1, 2 og 3 i  

 artikel 1, stk. l, nr. 1, 2 og 3, i samme forordning (i det  

 følgende benævnt »mål 1«, »mål 2« og »mål 3«),  

 som led i EF-initiativet til bekæmpelse af forskelsbehandling, ulige  

 muligheder af enhver art i forbindelse med arbejdsmarkedet og som led i  

 nyskabende foranstaltninger og teknisk bistand; (3) 	det skal fastlægges, hvilke opgaver fonden har på  

 baggrund af bestemmelserne i EF-traktaten og i forbindelse med  

 Fællesskabets prioriteringer med hensyn til udvikling af menneskelige  

 ressourcer og beskæftigelse; (4) 	med konklusionerne fra Det Europæiske Råd i Amsterdam  

 i juni 1997 og resolutionen af 16. juni 1997 om vækst og  

 beskæftigelse10)  indledtes  

 gennemførelsen af den europæiske beskæftigelsesstrategi,  

 de årlige retningslinjer for beskæftigelsen samt arbejdet med at  

 udforme nationale handlingsplaner for beskæftigelsen; (5) 	fondens anvendelsesområde skal omdefineres, navnlig på  

 baggrund af omlægningen og forenklingen af strukturfondenes mål  

 for at støtte den europæiske beskæftigelsesstrategi og de  

 dertil knyttede nationale handlingsplaner for beskæftigelsen; (6) 	der skal udstikkes fælles rammer for fondens interventioner  

 under alle tre strukturfondsmål for på denne måde at sikre  

 en konsekvent og komplementær indsats på tværs af  

 målene med henblik på at få arbejdsmarkedet til at fungere  

 bedre og udvikle de menneskelige ressourcer; (7) 	medlemsstaterne og Kommissionen sikrer, at programmeringen og  

 gennemførelsen af foranstaltninger, der finansieres af fonden under  

 alle målene, medvirker til at fremme lige muligheder for mænd og  

 kvinder og til at fremme ugunstigt stillede gruppers og enkeltpersoners  

 integration og forbliven på arbejdsmarkedet; (8) 	medlemsstaterne og Kommissionen sikrer også, at der ved  

 gennemførelsen af foranstaltninger, der finansieres af fonden, tages  

 behørigt hensyn til de sociale og arbejdsmarkedsmæssige aspekter  

 af informationssamfundet; (9) 	der skal sørges for, at foranstaltninger vedrørende  

 tilpasning af erhvervslivet imødekommer de konstaterede eller  

 forventede almene behov hos arbejdstagere af begge køn som  

 følge af økonomiske ændringer og udviklingen i  

 produktionssystemerne, og at de ikke er tilrettelagt med henblik på at  

 gavne en enkelt virksomhed eller et bestemt erhverv; der bør tages  

 særligt hensyn til små og mellemstore virksomheder og  

 lægges særlig vægt på bedre adgang til uddannelse og  

 bedre tilrettelæggelse af arbejdet; (10) 	det skal ligeledes sikres, at fonden til stadighed styrker  

 beskæftigelsen og erhvervskvalifikationer via støtte til  

 foregribende aktioner - så vidt dette er muligt - rådgivning,  

 anvendelse af netværk og uddannelsesforanstaltninger i hele  

 Fællesskabet, og de støtteberettigede aktiviteter skal derfor  

 være horisontale og omfatte samfundsøkonomien som helhed uden  

 prioritering af bestemte erhverv eller sektorer; (11) 	det skal omdefineres, hvilke foranstaltninger der er  

 støtteberettigede, for at de politiske målsætninger for  

 alle de mål, fonden bidrager til, kan gennemføres mere  

 effektivt; det skal inden for rammerne af partnerskabet fastlægges,  

 hvilke udgifter der er berettiget til støtte fra fonden; (12) 	indholdet af planer og interventionsformer skal suppleres og  

 præciseres, navnlig som følge af, at mål 3 er  

 omdefineret; (13) 	gennemførelsen af fondens interventioner bør  

 på alle niveauer støtte sig på Fællesskabets  

 prioriteringer på det social- og beskæftigelsespolitiske  

 område og på prioriteringerne i de nationale handlingsplaner; (14) 	der kan fastsættes bestemmelser, som giver lokale grupper,  

 herunder ikke-statslige organisationer, mulighed for enkel og hurtig adgang  

 til støtte fra fonden til aktiviteter vedrørende  

 bekæmpelse af social udstødelse, hvorved deres evne til at  

 gøre en indsats på området øges; (15) 	foranstaltninger af stor betydning for Fællesskabet, som  

 iværksættes på Kommissionens initiativ, spiller en vigtig  

 rolle i arbejdet for at nå de overordnede mål for  

 EF-strukturindsatsen, jf. artikel 1 i forordning (EF) nr. 1260/1999;  

 sådanne initiativer bør først og fremmest fremme  

 tværnationalt samarbejde og politisk fornyelse; (16) 	fonden yder endvidere støtte til teknisk bistand,  

 nyskabende foranstaltninger og foranstaltninger til forberedelse,  

 overvågning og evaluering samt kontrol, jf. artikel 22 og 23 i  

 forordning (EF) nr. 1260/1999; (17) 	kompetencen med hensyn til vedtagelse af  

 gennemførelsesbestemmelser bør fastlægges, og der  

 bør fastsættes overgangsbestemmelser; (18) 	forordning (EØF) nr. 4255/88 bør ophæves  

 - UDSTEDT FØLGENDE FORORDNING:
Artikel 1 Opgaver Inden for rammerne af de opgaver, som er pålagt Den Europæiske  

 Socialfond (i det følgende benævnt »fonden«) i medfør af  

 EF-traktatens artikel 146, og de opgaver, som er pålagt strukturfondene  

 i medfør af EF-traktatens artikel 159 og fastsat i forordning (EF) nr.  

 1260/1999, yder fonden støtte til foranstaltninger til forebyggelse og  

 bekæmpelse af arbejdsløshed og til udvikling af de menneskelige  

 ressourcer og af social integrering på arbejdsmarkedet for at sikre et  

 højt beskæftigelsesniveau, ligestilling mellem mænd og  

 kvinder, en bæredygtig udvikling samt økonomisk og social  

 samhørighed.
Fonden bidrager især til de aktioner, der  

 gennemføres i henhold til den europæiske  

 beskæftigelsesstrategi og de årlige retningslinjer for  

 beskæftigelsen.
Artikel 2 Anvendelsesområde 1. Fonden støtter og supplerer medlemsstaternes foranstaltninger  

 til udvikling af arbejdsmarkedet og de menneskelige ressourcer på  

 følgende politikområder, især i forbindelse med deres  

 flerårige nationale handlingsplaner for beskæftigelsen:
a)	udvikling af og støtte til en aktiv arbejdsmarkedspolitik for  

 at bekæmpe og forebygge arbejdsløsheden, for at undgå  

 langtidsarbejdsløshed blandt mænd og kvinder, for at gøre  

 det lettere for de langtidsarbejdsløse at komme ind på  

 arbejdsmarkedet igen og for at støtte en erhvervsmæssig  

 integrering af unge og af personer, der ønsker at vende tilbage til  

 arbejdsmarkedet b)	fremme af lige muligheder for alle til at komme ind på  

 arbejdsmarkedet, under særlig hensyntagen til personer, der er truet af  

 udstødelse af samfundet c)	fremme og forbedring af:
erhvervsuddannelse uddannelse, og rådgivning som led i en politik for livslang uddannelse med henblik  

 på:
at lette og forbedre adgangen til og integrationen på  

 arbejdsmarkedet at forøge og fastholde beskæftigelsesevnen, og at fremme den faglige mobilitet d)	fremme af en kvalificeret, veluddannet og fleksibel arbejdsstyrke,  

 innovation og fleksibilitet i tilrettelæggelsen af arbejdet, udvikling  

 af iværksætterkultur, lettelse af jobskabelse samt forbedring af  

 kvalifikationerne og styrkelse af de menneskelige ressourcer inden for  

 forskning, videnskab og teknologi e)	særlige foranstaltninger med henblik på at forbedre  

 kvinders adgang til og forhold på arbejdsmarkedet, herunder bedre  

 karrieremuligheder samt adgang til nye jobmuligheder og etablering af egen  

 virksomhed, og mindske den kønsbestemte vertikale og horisontale  

 opdeling af arbejdsmarkedet.
 2. Inden for rammerne af de i stk. 1 nævnte  

 politikområder tager fonden hensyn til følgende:
a)	fremme af lokale beskæftigelsesinitiativer, herunder  

 initiativer, der tager sigte på at fremme lokale arbejdspladser og  

 regionale beskæftigelsespagter b)	de sociale og arbejdsmarkedsmæssige aspekter af  

 informationssamfundet, især ved at udarbejde en politik og programmer,  

 der er udformet, så man kan udnytte beskæftigelsesmulighederne i  

 informationssamfundet, og ved at sikre lige adgang for alle til  

 informationssamfundets faciliteter og fordele c)	lige muligheder for mænd og kvinder i overensstemmelse med  

 mainstreaming-politikken.
Artikel 3 Støtteberettigede aktiviteter 1. Fondens finansielle støtte anvendes især i form af bistand  

 til personer til følgende aktiviteter med henblik på at udvikle  

 de menneskelige ressourcer, der kan være led i en integreret strategi  

 for integration på arbejdsmarkedet:
a)	uddannelse og erhvervsuddannelse, herunder erhvervsuddannelse, som  

 svarer til den obligatoriske skolegang, lærlingeuddannelse,  

 forberedende undervisning, herunder bibringelse og forbedring af  

 elementære kundskaber, erhvervsmæssig rehabilitering, fremme af  

 beskæftigelsesevnen på arbejdsmarkedet, vejledning,  

 rådgivning og faglig videreuddannelse b)	beskæftigelseshjælp og støtte til  

 selvstændig virksomhed c)	postgraduate-uddannelser samt uddannelse af ledere og teknikere i  

 forskningsinstitutioner og virksomheder inden for forskning, videnskab og  

 teknologisk udvikling d)	udvikling af nye beskæftigelsesmuligheder, herunder inden for  

 frivillige sociale organisationer (det tredje system).
 2. Med henblik på at øge effektiviteten af de i stk. 1  

 nævnte aktiviteter kan der også ydes støtte til:
 a)	strukturer og systemer:
i)	styrkelse og forbedring af erhvervsuddannelse og uddannelse samt  

 erhvervelse af erhvervskvalifikationer, herunder uddannelse af undervisere,  

 instruktører og personale, samt en forbedret adgang for arbejdstagere  

 til uddannelse og erhvervskvalifikationer ii) 	modernisering og effektivisering af  

 arbejdsformidlingskontorerne iii) 	etablering af forbindelser mellem arbejdsmarkedet og uddannelses-  

 og forskningsinstitutioner iv) 	udvikling så vidt muligt af prognosesystemer  

 vedrørende ændringer i beskæftigelsesudviklingen og  

 kvalifikationskravene, især i forbindelse med nye arbejdsmønstre  

 og nye former for tilrettelæggelse af arbejdet, under hensyntagen til  

 behovet for at kunne forene familieliv og arbejdsliv og tillade ældre  

 arbejdstagere at udøve en inspirerende aktivitet, indtil de går  

 på pension.
Finansiering af førtidspensionsordninger er  

 imidlertid udelukket b)	ledsageforanstaltninger:
i)	støtte til ydelse af tjenester til støttemodtagere,  

 herunder etablering af omsorgsservice og -faciliteter for afhængige  

 personer ii) 	fremme af socialpædagogiske ledsageforanstaltninger for at  

 lette integrationen på arbejdsmarkedet iii) 	kampagner, information og reklame.
 3. Fonden kan finansiere aktiviteter i medfør af artikel 2,  

 stk. 4, andet afsnit, i forordning (EF) nr. 1260/1999.
Artikel 4 Koncentration af interventionen 1. Under hensyn til de nationale prioriteter, som især er fastlagt i  

 de nationale handlingsplaner for beskæftigelsen, samt til den  

 forudgående vurdering fastlægges en strategi, der omfatter alle  

 relevante politikområder og tager særlig hensyn til de i artikel  

 2, stk. 1, litra d) og e), omhandlede områder.
For at fondens  

 støtte kan virke så effektivt som muligt, koncentreres dens  

 interventioner som led i denne strategi og under hensyntagen til de  

 politikområder, der er anført i artikel 2, stk. 1, om et  

 begrænset antal områder eller emner og rettes mod de  

 største behov og de mest effektive foranstaltninger.
I forbindelse med de midler, som fonden yder til en given intervention,  

 udvælges i partnerskab de politikområder, som der skal  

 lægges vægt på.
Der tages på grundlag af de nationale  

 prioriteter hensyn til foranstaltninger i henhold til artikel 2,  

 stk. 1.
 2. Ved programmeringen af fondens interventioner anvendes et rimeligt  

 beløb af fondens midler til en given intervention under mål 1 og  

 3 i overensstemmelse med artikel 27 i forordning (EF) nr. 1260/1999 til  

 mindre tilskud, idet der i givet fald skal fastsættes særlige  

 adgangsordninger for ikke-statslige organisationer og lokale partnerskaber.  

 Medlemsstaterne kan vælge at gennemføre dette stykke i  

 overensstemmelse med finansieringsbestemmelserne i artikel 29, stk. 6, i  

 forordning (EF) nr. 1260/1999.
Artikel 5 EF-initiativ 1. I medfør af artikel 20 i forordning (EF) nr. 1260/1999 bidrager  

 fonden efter proceduren i nævnte forordnings artikel 21, stk. 2,  

 til gennemførelse af EF-initiativet til bekæmpelse af  

 forskelsbehandling og ulige muligheder af enhver art i forbindelse med  

 arbejdsmarkedet.
 2. I overensstemmelse med artikel 21, stk. 2, i forordning (EF) nr.  

 1260/1999 kan det besluttes, at fondens bidrag til EF-initiativet ud over de  

 støtteberettigede aktiviteter, der er omhandlet i artikel 3, kan  

 omfatte foranstaltninger, som kan modtage støtte i henhold til  

 forordning (EF) nr. 1783/199911) , (EF) nr.  

 1257/199912)  og (EF) nr. 1263/199913) , således at alle initiativets  

 planlagte foranstaltninger kan gennemføres.
Artikel 6 Nyskabende foranstaltninger og teknisk bistand 1. I overensstemmelse med artikel 22, stk. 2, i forordning (EF) nr.  

 1260/1999 kan Kommissionen finansiere de foranstaltninger til forberedelse,  

 overvågning og evaluering i medlemsstaterne eller på EF-plan, som  

 er nødvendige for gennemførelsen af de foranstaltninger, der er  

 omhandlet i denne forordning.
De kan omfatte:
a)	nyskabende foranstaltninger og pilotprojekter vedrørende  

 arbejdsmarkedet, beskæftigelse og erhvervsuddannelse b)	undersøgelser, teknisk bistand og udveksling af erfaringer,  

 der har multiplikatorvirkning c)	teknisk bistand i forbindelse med forberedelse,  

 gennemførelse, overvågning og evaluering af samt kontrol med  

 foranstaltninger, der finansieres af fonden d)	foranstaltninger, der som led i dialogen mellem arbejdsmarkedets  

 parter henvender sig til ansatte i virksomheder i to eller flere  

 medlemsstater, og som vedrører overførsel af specialviden af  

 betydning for fondens interventionsområde e)	information til de berørte parter, de endelige modtagere af  

 støtte fra fonden samt offentligheden.
 2. I overensstemmelse med artikel 22, stk. 2, i forordning (EF) nr.  

 1260/1999 udvides det i stk. 1, litra a), i nærværende  

 artikel omhandlede anvendelsesområde, ved en beslutning om fondens  

 deltagelse, til foranstaltninger,  der kan finansieres i medfør af  

 forordning (EF) nr. 1783/1999, (EF) nr. 1257/1999 og (EF) nr. 1263/1999, og  

 som er nødvendige til gennemførelsen af de  

 pågældende nyskabende foranstaltninger.
Artikel 7 Støtteanmodninger Anmodninger om støtte fra fonden ledsages af et skema i elektronisk  

 format, der er udarbejdet af Kommissionen inden for rammerne af  

 partnerskabet, og som giver en oversigt over foranstaltningerne fordelt  

 på interventionsformer, således at processen kan følges  

 fra indgåelsen af budgetforpligtelsen til den endelige betaling.
Artikel 8 Gennemførelsesbestemmelser Kommissionen vedtager alle gennemførelsesbestemmelser til  

 nærværende forordning i henhold til proceduren i artikel 49 i  

 forordning (EF) nr. 1260/1999.
Artikel 9 Overgangsbestemmelser De overgangsbestemmelser, der er fastlagt i artikel 52 i forordning (EF)  

 nr. 1260/1999, finder tilsvarende anvendelse i nærværende  

 forordning.
Artikel 10 Revisionsklausul På forslag af Kommissionen tager Europa-Parlamentet og Rådet  

 nærværende forordning op til revision senest den 31. december  

 2006.
 De træffer afgørelse om dette forslag efter  

 fremgangsmåden i EF-traktatens artikel 148.
Artikel 11 Ophævelse Forordning (EØF) nr. 4255/88 ophæves med virkning fra den 1.  

 januar 2000.
 Henvisninger til den ophævede forordning betragtes som henvisninger  

 til nærværende forordning.
Artikel 12 Ikrafttræden Denne forordning træder i kraft på tredjedagen efter  

 offentliggørelsen i De Europæiske Fællesskabers  

 Tidende.
 Denne forordning er bindende i alle enkeltheder og gælder  

 umiddelbart i hver medlemsstat.
 Udfærdiget i Bruxelles, den 12. juli 1999.
På Europa-Parlamentets vegne J.
M.
GIL-ROBLES Formand På Rådets vegne S.
NIINISTØ Formand 1)   Denne offentliggørelse  

 annullerer og træder i stedet for offentliggørelsen i EFT L 161  

 af 26.6.1999, s. 48.
 2)   EFT C 176 af 9.6.1998, s. 39, og EFT C  

 74 af 18.3.1999, s. 7.
 3)   EFT C 407 af 28.12.1998, s. 74.
 4)   EFT C 51 af 22.2.1999, s. 48.
 5)   Europa-Parlamentets udtalelse af 19.  

 november 1998 (EFT C 379 af 7.12.1998, s. 186), Rådets fælles  

 holdning af 14. april 1999 (EFT C 134 af 14.5.1999, s. 9) og  

 Europa-Parlamentets afgørelse af 6. maj 1999 (endnu ikke  

 offentliggjort i EFT). Rådets afgørelse af 21. juni 1999.
 6)   EFT L 161 af 26.6.1999, s. 1.
 7)   EFT L 185 af 15.7.1988, s. 9.  

 Forordningen er senest ændret ved forordning (EF) nr. 3193/94 (EFT L  

 337 af 24.12.1994, s. 11).
 8)   EFT L 374 af 31.12.1988, s. 1.  

 Forordningen er senest ændret ved forordning (EØF) nr.  

 3193/94.
 9)   EFT L 374 af 31.12.1988, s. 21.  

 Forordningen er senest ændret ved forordning (EØF) nr. 2084/93  

 (EFT L 193 af 31.7.1993, s. 39).
 10)   EFT C 236 af 2.8.1997, s. 3.
 11)   Se s. 1 i denne EFT.
 12)   Rådets forordning (EF) nr.  

 1257/1999 af 17. maj 1999 om støtte til udvikling af landdistrikterne  

 fra Den Europæiske Udviklings- og Garantifond for landbruget (EUGFL)  

 (EFT L 160 af 26.6.1999, s. 80).
 13)   Rådets  

 forordning (EF) nr. 1263/1999 af 21. juni 1999 om Det Finansielle Instrument  

 til Udvikling af Fiskeriet (FIUF) (EFT L 161 af 26.6.1999, s. 54).
