 Paa dertil given anledning skal man anmode Skifteretterne om ved  

 Behandlingen af Dødsboer samt ved Revisionen af de af executores testamenti  

 behandlede Boer at have Opmærksomheden henvendt paa Overholdelsen af  

 Bestemmelsen i § 33 i anordning Nr. 298 af 26. November 1926 om Tinglysning,  

 hvorefter der ved Boets Slutning vil være at sende Tinglysningsdommeren  

 Meddelelse, forsaavidt der i Boet forefindes en Ægtepagt mellem afdøde og  

 dennes tidligere afdøde Ægtefælle, eller afdøde var umyndiggjort eller sat  

 under Lavværgemaal eller var indskrænket i sin Raaden ifølge tinglyst  

 Skifteekstrakt.
 Meddelelsen til Tinglysningsdommeren bør indeholde de paagældende  

 Personers fulde Navne samt saavidt muligt Datoen for det paagældende  

 Dokuments Tinglysning.
 Justitsministeriet, den 22. Maj 1935.
 P.M.V.
 Aage Svendsen.
Hugo Berning, fg.
