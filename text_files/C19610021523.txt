 § 1.  Kemikaliekontrollen har til opgave:
 Stk. 2.  Yderligere opgaver kan pålægges  

 kemikaliekontrollen.
 Stk. 3.  For de i stk. 1 under b) nævnte opgaver kan  

 kemikaliekontrollens virksomhed fastsættes ved en af indenrigsministeriet  

 udarbejdet instruks.
 Kontrol med tilvirkning, salg og anvendelse af midler til bekæmpelse af  

 plantesygdomme, ukrudt og visse skadedyr samt af midler til regulering af  

 plantevækst.
§ 2.  Ved den i § 1, stk. 1, a, nævnte kontrol skal  

 kemikaliekontrollen påse, at de fastsatte forskrifter for tilvirkning, salg  

 og anvendelse m.m. af bekæmpelsesmidler nøje overholdes.
Kemikaliekontrollen  

 skal herunder særligt påse:
§ 3.  Den i § 2, a, omhandlede kontrol udøves ved  

 udtagning af prøver af færdigblandede bekæmpelsesmidler.
Prøveudtagning kan  

 foretages såvel hos fabrikanter og importører som hos forhandlere og  

 forbrugere af bekæmpelsesmidler.
 Stk. 2.  Når prøveudtagning foretages på  

 fremstillingsvirksomheder, der har eget analytisk laboratorium, i hvilket  

 samtlige de af virksomheden fremstillede partier af et bekæmpelsesmiddel  

 underkastes kontrolanalyse efter et system, der kan godkendes af  

 landbrugsministeriet eller kemikaliekontrollen, kan kemikaliekontrollen  

 normalt kun udtage prøver af bekæmpelsesmidler, der er færdiganalyseret på  

 virksomhedens laboratorium og derefter agtes bragt på markedet.
 Stk. 3.  Udtagning af prøver hos forhandlere og  

 forbrugere skal så vidt muligt ske ved udtagning af hele pakninger, men hvor  

 bekæmpelsesmidlerne forekommer i store pakninger (f.eks. tromler, tønder,  

 balloner o.lign.) kan en passende prøve udtages af pakningerne, der derefter  

 plomberes af kontrollen.
Stk. 4.  I almindelighed bør kemikaliekontrollen ikke  

 yde betaling for de hos fabrikanter eller importører udtagne prøver.
Prøver,  

 der udtages hos forhandlere eller forbrugere, kan betales af kontrollen,  

 eller kontrollen kan til de pågældende udlevere en kvittering, der giver de  

 pågældende ret til at kræve en anden pakning leveret fra fabrikanten eller  

 importøren.
 § 4.  Undersøgelser af de udtagne prøver sker  

 fortrinsvis ved kemisk analyse i overensstemmelse med reglerne i § 8. Hvor  

 kemisk analyse ikke kan finde sted, eller biologisk afprøvning af andre  

 grunde måtte være ønskelig, kan kemikaliekontrollen foranledige de pågældende  

 bekæmpelsesmidler underkastet biologisk afprøvning ved en af statens  

 institutioner efter nærmere forhandling med vedkommende institution.
§ 5.  Ved konstaterede overtrædelser af bestemmelserne  

 om bekæmpelsesmidler - bortset fra forhandleres overtrædelse af forskrifterne  

 for salg og opbevaring af bekæmpelsesmidler - skal kemikaliekontrollen ved  

 henvendelse til vedkommende virksomhed søge sagen oplyst.
Såfremt der ikke  

 herved fås tilstrækkelige oplysninger, kan kemikaliekontrollen om fornødent  

 foranledige politirapport optaget til nærmere belysning af sagen.
Stk. 2.  Når en overtrædelsessag er tilstrækkeligt  

 oplyst - eventuelt efter at der indhentet erklæring fra de institutioner, der  

 foretager afprøvning og meddeler anerkendelse af bekæmpelsesmidler, eller fra  

 landbrugsministeriets giftnævn - og kemikaliekontrollen finder, at der i  

 sagens anledning bør pålægges bøde eller meddeles advarsel, skal  

 kemikaliekontrollen afgive indstilling herom.
Såfremt indstillingen går ud på  

 pålæggelse af bøde, skal kemikaliekontrollen fremsætte forslag om bødens  

 størrelse.
 Stk. 3.  Ved overtrædelser af mindre betydning kan  

 kemikaliekontrollen slutte sagen ved overfor den pågældende at påtale  

 overtrædelsen.
 Kemisk analyse for andre institutioner.
§ 6.  Når brugelige analysemetoder findes, skal  

 kemikaliekontrollen foretage kemisk analyse af de præparater, som indsendes  

 til afprøvning ved statens forsøgsvirksomhed i plantekultur og statens  

 skadedyrlaboratorium med henblik på anerkendelse af disse præparater.  

 Endvidere skal kemikaliekontrollen foretage analyse af andre præparater, som  

 disse institutioner med henblik på det dem påhvilende forsknings- og  

 oplysningsarbejde vedrørende bekæmpelsesmidler måtte ønske nærmere undersøgt,  

 dog kun i det omfang, kontrollens tid tillader det.
Endelig skal  

 kemikaliekontrollen foretage kemisk analyse af de præparater, der indleveres  

 til landbrugsministeriets giftnævn med henblik på klassificering.
 Frivillig forhåndskontrol.
 § 7.  Frivillig forhåndskontrol skal efter begæring af  

 fabrikanter og importører foretages af kemikaliekontrollen i det omfang,  

 tilsynet med de i handelen værende præparater tillader det.
Stk. 2.  Taksterne for frivillig forhåndskontrol skal  

 godkendes af landbrugsministeriet.
Om de for tiden godkendte takster henvises  

 til bilaget til denne instruks.
 Fremgangsmåden ved undersøgelse af bekæmpelsesmidler.
§ 8.  Bekæmpelsesmidler skal underkastes kemisk  

 analyse ved en af kemikaliekontrollens faste analytikere.
Dog kan  

 kemikaliekontrollens laboratoriemedhjælpere foretage de forberedende skridt.
 Stk. 2.  De foretagne analyser skal indføres i en af  

 landbrugsministeriet autoriseret analyseprotokol og underskrives af den, der  

 har foretaget den pågældende analyse.
 Stk. 3.  Såfremt kemikaliekontrollen efter foretaget  

 analyse konstaterer, at bekæmpelsesmidlernes indhold af stoffer ikke svarer  

 til det opgivne (eventuelt med de indrømmede latituder) eller det forlangte,  

 skal kemikaliekontrollen så vidt muligt foretage analyser på mere end en  

 prøve. 2 a 3 på hinanden følgende analyser skal vise overtrædelse af kravene,  

 for at en overtrædelse skal kunne betragtes som påvist.
 Stk. 4.  I tilfælde, hvor en fabrikant eller importør  

 bestrider rigtigheden af et af kemikaliekontrollen opnået analyseresultat,  

 hvorved der er konstateret underindhold i et af vedkommende fremstillet eller  

 importeret bekæmpelsesmiddel, kan kemikaliekontrollen opfordre vedkommende  

 til at lade en sagkyndig repræsentant for denne i fællesskab med kontrollens  

 personale og under benyttelse af kontrollens apparatur foretage en analyse af  

 den pågældende prøve.
Stk. 5.  Så længe en sag om urigtig indhold af stoffer i  

 et bekæmpelsesmiddel verserer, skal kemikaliekontrollen opbevare den del af  

 den udtagne prøve, der ikke er benyttet til analysering.
På begæring af  

 fabrikanten eller importøren skal kemikaliekontrollen udlevere en del af  

 prøven.
§ 9.  Det påhviler kemikaliekontrollen at drage omsorg  

 for, at de kemikaliekontrollen tilkommende afgifter betales.
Såfremt betaling  

 ikke sker, skal kemikaliekontrollen fremkomme med indstilling til  

 landbrugsministeriet om beløbets inddrivelse.
 Stk. 2.  De til kemikaliekontrollen givne oplysninger om  

 virksomhedernes omsætning, på grundlag af hvilke afgifterne beregnes, må af  

 kemikaliekontrollen ikke videregives til andre end landbrugsministeriet, men  

 kemikaliekontrollen skal på grundlag af de givne oplysninger årligt udarbejde  

 en oversigt over omsætningen fordelt på de enkelte bekæmpelsesmiddelgrupper  

 til brug for statens forsøgsvirksomhed i plantekultur og statens  

 skadedyrlaboratorium.
 Landbrugsministeriet, den 25. september  

 1961.
 Karl Skytte.
/ J.
Jensen.
 Bilag.
 Takster for analyser, der af kemikaliekontrollen udføres som frivillig  

 forhåndskontrol.
