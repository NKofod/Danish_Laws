 Herved bekendtgøres lov om kirkers brug, sognebåndsløsning  

 m.m., jf. lovbekendtgørelse nr. 151 af 30. maj 1961, som ændret ved lov nr.  

 225 af 31. maj 1968 og lov nr. 218 af 23. april 1986.
I (* 1) Kirkernes benyttelse af folkekirkens præster og dens menigheder  

 ((Ophævet).
II Sognebåndsløsning § 8.  Ethvert medlem af folkekirken har ret til ved  

 sognebåndsløsning efter de nedenfor foreskrevne regler at slutte sig til en  

 anden præst end sognets eller den menigheds præst, til hvilken han ifølge  

 lovgivningen er henvist.
 Stk. 2.  De præster, til hvem der kan løses sognebånd,  

 er, foruden de i sognemenighederne ansatte faste præster, de præster, der er  

 ansat ved stiftelser, i hvis kirker der holdes offentlig gudstjeneste, samt  

 valgmenighedspræster og andenpræster.
Stk. 3.  En sognebåndsløsning kan omfatte mand og hustru  

 samt hjemmeværende børn under 18 år eller andre personer af samme alder  

 henhørende til samme husstand.
For personer over 15 år kræves dog pågældendes  

 samtykke.
 Stk. 4.  Ingen præst er pligtig til at modtage  

 sognebåndsløsere, men modtager han dem, er han både med hensyn til kirkelige  

 handlingers udførelse og med hensyn til sjælesorg stillet ganske på samme  

 måde over for sognebåndsløseren som over for sin egen menigheds medlemmer.
§ 9.  Sognebåndsløsning sker ved anmeldelse til  

 provsten i det provsti, hvor sognebåndsløseren er bosat.
Anmeldelsen skal  

 indeholde en angivelse af de personer, hvem sognebåndsløsningen omfatter,  

 samt en erklæring fra den præst, til hvem sognebåndet ønskes løst, om, at han  

 er villig til at modtage pågældende som sognebåndsløsere.
Stk. 2.  Provsten lader anmeldelsen gå videre til den  

 præst, fra hvem der er løst sognebånd.
Sognebåndsløseren er berettiget til af  

 provsten at forlange en attest for den modtagne anmeldelse.
 Stk. 3.  Enhver præst er pligtig at føre en protokol for  

 sognebåndsløsere fra og til ham.
 § 10.  Den præst, til hvem der er løst sognebånd, har  

 ansvaret for de kirkelige handlinger, som han udfører for sognebåndsløseren.
 Stk. 2.  Kirkeministeriet fastsætter i øvrigt de  

 fornødne regler for anmeldelser til kirkebøgerne af de af sognebåndsløsernes  

 præst for disse udførte kirkelige handlinger såvel som for afgivelsen af  

 statistiske indberetninger m.v., navnlig også med hensyn til, hvilke  

 anmeldelser til hjemsognets kirkebøger det skal påhvile sognebåndsløseren  

 selv at gøre, og hvilke der skal foretages af sognebåndsløserens præst.
§ 11.  Om ophør af sognebåndsløsning sker anmeldelse  

 til provsten og fra denne til de vedkommende præster, der herom gør tilførsel  

 til den i § 9 ommeldte protokol.
Anmeldelsen kan ske under eet for samtlige  

 de i § 8, stk. 3, under eet tilmeldte sognebåndsløsere eller af hver af disse  

 for sig, for så vidt børn under 15 år angår, dog kun med forældrenes  

 samtykke.
Stk. 2.  Endvidere bortfalder sognebåndsløsning, når den  

 præst, til hvem der er løst sognebånd, forflyttes, afskediges eller dør.
En  

 sognebåndsløser kan dog i disse tilfælde udsætte afgørelsen af, hvorvidt han  

 vil vende tilbage til sin sognemenighed, indtil der er kaldet en ny præst for  

 den menighed til hvis præst han ved sognebåndsløsning havde sluttet sig.
Stk. 3.  Flytter en sognebåndsløser til et andet sogn,  

 men han ønsker at fortsætte med sognebåndsløsningen, skal anmeldelse herom  

 ske til sognepræsten på det tilflyttede sted gennem dette steds provst.
Dette  

 gælder også for hver af de i henhold til § 8, stk. 3, under eet anmeldte  

 sognebåndsløsere.
III (* 2) Frimenigheders adgang til brugen af folkekirkens kirker ((Ophævet).
IV (* 3) Almindelige bestemmelser (Ophævet). ---------- Lov nr. 225 af 31. maj 1968 indeholder i § 6 følgende bestemmelser:
 § 6.  Loven træder i kraft den 1. oktober 1968.
Stk. 2.  Samtidig ophæves §§ 9-11 i forordning af 30.  

 maj 1828 om adskilligt, som i henseende til dåben bliver at iagttage, samt §  

 10 i lov af 13. april 1851 om ægteskabs indgåelse uden for de anerkendte  

 trossamfund eller imellem medlemmer af forskellige trossamfund m.v.
Endvidere  

 ophæves § 18 i lov nr. 88 af 15. maj 1903 om valgmenigheder og § 10, stk. 1,  

 2. punktum, i lov om kirkers brug, sognebåndsløsning m.m., jfr.  

 lovbekendtgørelse nr. 151 af 30. maj 1961.
--------- Lov nr. 218 af 23. april 1986 indeholder i § 25 følgende bestemmelser:
 § 25.  Loven træder i kraft den 1. juli 1986.
 Stk. 2.  Følgende lovbestemmelser ophæves:
Kirkeministeriet, den 7. december 1987 Mette Madsen /Finn Langager Larsen (* 1-3) Ophævet ved lov nr. 218 af 23. april 1986 om bestyrelse og brug af folkekirkens kirker m.m.
