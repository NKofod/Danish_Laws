Bestemmelser om ændring af BL 7-21 I medfør af § 54 og § 149, stk. 10, i lov om  

 luftfart, i lov om luftfart, jf. lovbekendtgørelse nr. 373 af 4. juni  

 1997, fastsætter Statens Luftfartsvæsen herved efter bemyndigelse  

 fra Trafikministeriet, jf. bekendtgørelse nr. 810 af 19. november 1998  

 om delegation af beføjelser til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
 1.	Der indsættes et nyt pkt.  

 12.1.1.3 med følgende ordlyd:
 12.1.1.3	Hvor der er behov for at reducere  

 kommunikationsbyrden for lufttrafiktjenestens VHF luft-jord  

 kommunikationskanal, skal der etableres en automatisk  

 terminalinformationstjeneste ved anvendelse af tale (Tale-ATIS).
 2.            Pkt. 12.2.4.1 affattes således:
12.2.4.1	Kommunikationsudstyr, der er krævet i  

 pkt. 12.2.2 og pkt. 12.2.3, skal indeholde mulighed for, a.	at direkte talekommunikation alene eller i  

 kombination med datalink kommunikation normalt kan etableres inden for 15  

 sekunder, b.	at transmitteringstiden for skriftlig kommunikation,  

 hvor en skrevet rekordering er krævet, ikke er længere end 5  

 minutter, og c.	at forbindelsen ved kommunikation om overdragelse af  

 radarkontrol skal kunne etableres umiddelbart.
 3.	Der indsættes et nyt pkt.  

 13.1.2.4 med følgende ordlyd:
 13.1.2.4 Lufttrafiktjenesteenheder, der udøver  

 indflyvningskontroltjeneste for slutindflyvning, landing og start, skal  

 forsynes med informationer om "wind shear", som kan have en negativ  

 effekt på luftfartøjer under indflyvning, under start og under  

 cirkling.
 4.	Der indsættes et nyt pkt.  

 13.1.3.4 med følgende ordlyd:
 13.1.3.4 Kontroltårne og AFIS-enheder skal forsynes  

 med informationer om "wind shear", som kan have en negativ effekt  

 på luftfartøjer under indflyvning, under start og under  

 circling, samt på luftfartøjer, der befinder sig på banen  

 under start- eller landingsfasen.
 5.	Der indsættes et nyt pkt.  

 13.1.3.5 med følgende ordlyd:
 13.1.3.5 Kontroltårne og AFIS-enheder skal forsynes  

 med oplysninger om meteorologiske forhold, som kan have en negativ effekt  

 på luftfartøjer på jorden, herunder parkerede  

 luftfartøjer, flyvepladsanlæg og flyvepladstjenester.
6.           Afsnit 16, Klageadgang, ophæves 7.	Ikrafttræden Denne BL træder i kraft den 1. august 1999.
