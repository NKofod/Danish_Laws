Arbejdsmarkedsnævnene, Nævnssekretariaterne.
RUNDSKRIVELSE I forbindelse med nævnenes behandling af ansøgninger om statstilskud til  

 beskæftigelsesprojekter for unge, er direktoratet blevet opmærksom på at der  

 kan være produktionsskoler blandt ansøgerne.
I den anledning skal direktoratet henlede opmærksomheden på § 15 i  

 Arbejdsministeriets bekendtgørelse nr. 328 af 8. juli 1985 om  

 beskæftigelsesprojekter med statstilskud vedrørende dobbeltstøtte.
Det skal  

 bemærkes at paragraffen også omfatter projekter hvor en produktionsskole  

 udelukkende står som iværksætter.
Støtte til sådanne projekter skal altså  

 forhandles mellem arbejdsministeriet og undervisningsministeriet.
Det kan  

 videre oplyses at det hidtil er blevet afslået at yde støtte til projekter  

 iværksat af produktionskoler.
 P.D.V.
 E.B.
