 Trafikministeriet ændrer pr. 15. maj 1993 reglerne for meddelelse af  

 generelle tilladelser og engangstilladelser ved transport af omfangsrigt  

 gods.
 Der udsendes i den forbindelse nyt cirkulære om transporttilladelser, der  

 afløser det eksisterende cirkulære nr. 210 af 7. november 1990 om  

 transporttilladelser.
 Ændringerne vedrører følgende områder:
I.
Ansøgning om transporttilladelser, m.v.
Ansøgning om transporttilladelse skal fortsat indgives skriftligt, jf. §  

 3, stk. 2. Dog kan ansøgninger og meddelelse af transporttilladelser i  

 uopsættelige tilfælde også fortsat foretages mundtligt.
I disse tilfælde skal  

 der efterfølgende udfærdiges sædvanlig transporttilladelse.
 I forhold til tidligere vil det fremover være muligt valgfrit at udstede  

 transporttilladelse til enten det trækkende køretøj eller det tilkoblede  

 køretøj, jf. § 3, stk. 3.
 Opkrævning af gebyrer ved udstedelse af transporttilladelser bortfaldt med  

 lovændringen af 6. juni 1991 pr. 1. januar 1992, og bestemmelserne for  

 opkrævning af gebyrer er derfor ophævet.
II.
Bortfald af pligten til at indhente samtykke ved meddelelse af  

 genelle tilladelser.
Med ændringen af § 3, stk. 1, sidste pkt., bortfalder pligten til at  

 indhente samtykke fra andre politikredse i de tilfælde, hvor cirkulæret åbner  

 mulighed for at meddele generel tilladelse.
For engangstilladelser, der  

 omfatter kørsel i andre politikredse, skal der fortsat indhentes samtykke fra  

 disse.
III.
Kørsel med vogntog, hvis længde og bredde overstiger henholdsvis  

 25 m og 4 m.
Det tidligere cirkulæres § 4, stk. 3, om ledsagelse ved lange og brede  

 transporter ændres.
Fremover skal det således fastsættes som et krav,  

 at alle transporter, hvis længde og bredde overstiger henholdsvis 25 m og 4  

 m, skal være assisteret af et ledsagekøretøj, der har radiokontakt til selve  

 transportkøretøjet.
Samtidig skal ledsagekøretøjets fører i de ovennævnte  

 tilfælde have erhvervet kørekort til katagori C + E.
 De eksisterende regler, hvorefter der kan fastsættes krav om  

 ledsagelse, opretholdes for køretøjer, hvis dimensioner ikke overstiger de  

 ovenstående.
 Ved udstedelse af transporttilladelser, hvori der fastsættes krav om  

 ledsagelse, må der i hvert enkelt tilfælde ud fra en konkret vurdering  

 fastsættes krav til afmærkningen af ledsagekøretøjet.
IV.
Kørsel med vogntog, der består af lastbil med tilkoblet sættevogn  

 med udtrækkelig sættevognsaksel og tvangsstyrede aksler.
Ved ændring af cirkulærets § 7 er der givet politiet adgang til at meddele  

 generelle tilladelser til kørsel med lastbil med tilkoblet sættevogn med  

 udtrækkelig sættevognsaksel og tvangsstyrede aksler til og med en samlet  

 længde på 30 m.
Adgangen til at udstede tilladelser til lastbil med tilkoblet  

 sættevogn, der ikke er forsynet med tvangssytrede aksler, er ikke ændret.
V.
Kørsel med mobilkraner og skurvogne.
De hidtil gældende regler i cirkulærets § 8 om kørsel med mobilkraner  

 ændres, således at transporttilladelsen ikke længere er begrænset til kørsel  

 med een båd, eet arbejdsskur eller een kontorbarak, men fremover vil omfatte  

 transport af tungt eller omfangsrigt udeleligt gods, der nødvendiggør  

 brug af en større kran ved af- og pålæsning.
Den samlede længde må fortsat  

 ikke overstige 22 m.
Reglen indsættes som nyt § 8, stk. 1.
I fortsættelse af gældende praksis indføjes det nu i cirkulæret, at kørsel  

 med tilkoblet skurvogn efter lastbil tillades indtil en samlet længde på 22 m  

 for nuværende ejere, der før den 7. november 1990 har erhvervet den  

 pågældende lastvogn.
Tilladelsen kan alene gives til nuværende ejer ejertiden  

 ud.
Reglen indsættes som nyt § 8, stk. 2.
VI.
Generelle tilladelser til kørsel med højt læs.
 I cirkulærets § 9 er der nu adgang til at meddele generel tilladelse til  

 kørsel på bestemt angivne strækninger uden begrænsning i højden.
VII.
Ikrafttræden.
 Det nye cirkulære om transporttilladelser træder i kraft den 15. maj 1993  

 og finder anvendelse på ansøgninger, der indgives på denne dato eller senere.
Der vedlægges kopi af cirkulæret.
Særtryk vil blive eftersendt når de  

 foreligger.
Med venlig hilsen Henrik Waaben Bilag Trafikministeriets cirkulære nr. 66 af 30. april 1993 om  

 transporttilladelser.
Udeladt her, da teksten allerede forefindes i  

 Retsinformation.
