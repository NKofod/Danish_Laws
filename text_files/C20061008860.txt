Vejledning  

 om behandlingen af pensionsrettigheder ved dødsfald, separation og skilsmisse (Lov nr. 483 og 484 af 7. juni 2006) Indhold 1.
Indledning 2.
Baggrund 2.1.
Pensionsrettigheder 3.
Lov nr. 483 af 7. juni 2006  lov om ændring af lov om  

 ægteskabets retsvirkninger og lov om skifte af fællesbo m.v. med flere love 3.1.
Behandlingen af en ægtefælles egne pensionsrettigheder på  

 dødsboskifte 3.2.
Behandlingen af ægtefællers pensionsrettigheder på skifte  

 i anledning af separation og skilsmisse 3.2.1.
Rimelige pensionsrettigheder 3.2.2.
Kortvarige ægteskaber 3.3.
Kompensationsmuligheder 3.3.1.
Fællesskabskompensation 3.3.2.
Rimelighedskompensation 3.4.
Deling af pensionsrettigheder/udbetaling af kompensation 3.5.
Ægtefællers aftaler 3.6.
Overgangsforhold 4.
Lov nr. 484 af 7. juni 2006  lov om bevarelse af ret til  

 ægtefællepension ved separation og skilsmisse 4.1.
Skæringstidspunktet og ægteskabets varighed 4.2.
Bidragspligt og bidragets størrelse 4.3.
Anmeldelse af bevarelse af ret til ægtefællepension og  

 aftaler om afkald på bevarelse af ret til ægtefællepension 4.4.
Særligt om overlevelsesrente 1. Indledning Ved lov nr. 483 og 484 af 7. juni 2006 har Folketinget vedtaget  

 nye regelsæt om pensioners behandling på ægtefælleskifte.
 Formålet med denne vejledning er overordnet at beskrive de nye  

 regler, som træder i kraft den 1. januar 2007.
 Familiestyrelsen har ved skrivelse af 14. september 2006  

 foretaget en overordnet orientering med fokus på særlige overgangsforhold.
2. Baggrund De nye regelsæt er  

 blevet til på baggrund af Ægtefællepensionsudvalgets betænkning nr. 1466:  

  

 Ægtefællers pensionsrettigheder  behandling  

 på skifte af fællesbo.
Betænkningen indeholder  

 udover en omfattende deskriptiv del overvejelser om behovet for en særskilt  

 lovmæssig  

 regulering af pensions- og forsikringsrettigheders behandling på skifte i  

 anledning af den ene ægtefælles død samt i forbindelse med separation og  

 skilsmisse.
Betænkningen indeholder også overvejelser om behovet for en  

 fortsat  

 regulering af spørgsmålet om ægtefællepension (reguleret i enkepensionsloven  

 fra 1941).
2.1. Pensionsrettigheder Pensionsrettigheder i bred forstand er som alt overvejende  

 regel rettigheder, der enten er livsbetingede løbende ydelser, eller  

 ikke-livsbetingede, men bundne eller klausulerede formueaktiver.
Egne pensionsrettigheder i form af livsbetingede løbende  

 ydelser fra pensionsalderens indtræden antages at kunne udtages forlods (uden  

 deling), når ægtefæller skifter fællesboet.
Dette følger af en fortolkning af  

 retsvirkningslovens  

 § 15, stk. 2, om personlige og uoverdragelige rettigheder.
Bestemmelsen har derimod ikke ført til, at pensionsrettigheder  

 i form af rate- eller kapitalpensioner, der typisk også er uoverdragelige,  

 ligeledes kan udtages forlods uden deling mellem ægtefællerne.
Sådanne  

 pensionsordninger  

 indgår som hovedregel i delingen af fællesejet  uanset at ordningerne  

 er  

 arbejdsgiverfinansierede og bundne samt bestemt til alderdomsforsørgelse.
Denne forståelse af bestemmelsen i retsvirkningslovens § 15,  

 stk. 2, blev principielt fastlagt ved Højesterets afgørelse UfR 1961.23 H og  

 er  

 siden blevet fulgt i praksis.
Det afgørende er herefter ikke  

 pensionsformålet,  

 men derimod graden af rettighedens (pensionsordningens) personlige karakter.  

 Den nærmere fastlæggelse af, hvad der kan betegnes som personlige  

 pensionsrettigheder, er ikke ganske afklaret.
 Domstolenes fortolkning fører til tilfælde, hvor en ægtefælle  

 med en kapitalpension må lade denne ordning indgå i ligedelingen mellem  

 ægtefællerne til trods for, at den anden ægtefælles pension med ret til  

 løbende  

 ydelser kan udtages forlods på skiftet (1½-½). En variant opstår i tilfælde,  

 hvor den ene ægtefælle ikke har en pensionsordning, og hvor den anden  

 ægtefælle  

 kan udtage sin pension med ret til løbende ydelser forlods på skiftet (1-0).
3. Lov nr. 483 af 7. juni 2006  

  lov om ændring af lov om ægteskabets retsvirkninger og lov om skifte  

 af  

 fællesbo m.v. med flere love Lovens ændringer af retsvirkningsloven indebærer følgende hovedsynspunkter:
 1.  

 	  

 På et dødsboskifte skal længstlevende  

 ægtefælles egne pensionsrettigheder ikke indgå i delingen, hvad enten der  

 skiftes straks ved førstafdødes død, eller der skiftes i længstlevendes  

 levende  

 live efter uskiftet bo.
 2.  

 	  

 Ægtefæller kan i forbindelse med et separations- eller  

 skilsmisseskifte udtage alle rimelige pensionsrettigheder forlods  dvs.  

 rettighederne skal ikke indgå i bodelingen.
 3.  

 	  

 Ægtefællers pensionsrettigheder skal ikke  

 indgå i bodelingen, hvis der er tale om et korterevarende ægteskab (op til 5  

 år).
3.1. Behandlingen af en  

 ægtefælles egne pensionsrettigheder på dødsboskifte Bestemmelsen i lovens §  

 16  

 a  

 er i det væsentlige udtryk for en kodificering af  

 gældende ret, som den er kommet til udtryk i retspraksis.
Der er tale om en  

 fortsættelse af den ægtefællevenlige tendens, som har præget udviklingen  

 igennem de senere år, og som harmonerer med en afvejning af længstlevende  

 ægtefælles interesser over for førstafdøde ægtefælles arvinger.
Efter bestemmelsen er længstlevende ægtefælle på skifte med  

 førstafdødes arvinger berettiget til at udtage sine egne pensionsrettigheder  

 og  

 lignende ordninger, der tjener pensionsformål.
Denne adgang til forlods  

 udtagelse omfatter også længstlevendes udbetalte kapitalpensionsopsparings-  

 og  

 kapitalforsikringsordninger, hvis denne kapital ikke må anses som forbrugt.  

 Surrogater (f.eks. værdipapirer og fast ejendom), der er købt for  

 pensionsmidlerne kan også udtages forlods af den efterlevende ægtefælle.
Det  

 samme gælder indtægter af og værdistigning på pensionsmidlerne eller  

 surrogater  

 for disse.
3.2. Behandlingen af  

 ægtefællers pensionsrettigheder på skifte i anledning af separation og  

 skilsmisse Regelsættet er udtryk for det principielle udgangspunkt, at  

 ægtefæller må indstille sig på, at de får den pension  som det også  

 gælder for  

 fremtidig lønindtægt  som svarer til deres uddannelse og arbejdsmæssige  

 situation,  

 selv om der har været fælleseje i ægteskabet, og selv om deres ægtefælle har  

 en  

 bedre pensionsmæssig situation.
Reglerne har som sådant et pensionsvenligt  

 udgangspunkt, som dog suppleres og balanceres af regler, der har fokus på  

 eventuelle fortsatte forsørgelsesbehov hos ægtefæller, der har sparet mindre  

 op  

 til pension end deres ægtefæller.
3.2.1. Rimelige  

 pensionsrettigheder Med bestemmelsen i § 16 b udtager ægtefæller forlods egne  

  

 rimelige  

  

 pensionsrettigheder på et separations-  

 og skilsmisseskifte, hvorimod værdien af øvrige pensionsrettigheder indgår i  

 delingen af fællesboet.
Dette skal sikre, at den ægtefælle, der har den  

 mindste  

 pensionsopsparing, ikke skal affinde sig med, at den anden ægtefælle   

 ud over  

 at have den største pensionsopsparing  også forlods kan udtage en  

 ekstra  

 opsparing.
Med en begrænsning af mulighederne for forlodsudtagelse til  

  

 rimelige  

  

 pensionsordninger tages højde  

 for eventuelle aldersforskelle mellem ægtefæller, ligesom der tages højde for  

 grupper, der ikke har noget sædvanligt pensionsopsparingsforløb.
Dette gælder  

 eksempelvis selvstændige erhvervsdrivende.
Også pensionsordninger for mindre  

 grupper, der har et kortere eller anderledes opsparingsforløb end sædvanligt,  

 som f.eks. piloter, balletdansere, sangere og lignende, vil falde ind under  

 begrebet rimelige pensionsrettigheder, hvis ordningen må anses for rimelig i  

 forhold til den pågældende ægtefælles økonomiske situation og forventede  

 pensioneringstidspunkt.
Centralt ved vurderingen af, om en ordning er rimelig, er, om  

 ordningen er sædvanlig for den pågældende.
Alle sædvanlige  

 arbejdsmarkedspensioner er rimelige, idet ordninger aftalt mellem  

 arbejdsmarkedets  

 parter må anses som udtryk for det pensionsopsparingsniveau, der er  

 almindeligt  

 accepteret som svarende til de pågældendes uddannelses- eller arbejdsmæssige  

 situation.
Ved vurderingen af, om en pensionsordning, f.eks. for en  

 selvstændig erhvervsdrivende, kan holdes uden for bodelingen, må der lægges  

 vægt på, om ordningen må anses for rimelig ud fra en samlet og konkret  

 vurdering  

 af virksomhedens økonomiske forhold.
Det er således ikke afgørende for denne  

 bedømmelse, hvilke muligheder for pensionsindbetalinger, skattelovgivningen  

 tillader.
 Regelmæssige indbetalinger til en pensionsordning, der  

 størrelsesmæssigt svarer til de på et givet tidspunkt sædvanlige  

 arbejdsmarkedspensionsindbetalinger inden for det pågældende område, vil som  

 udgangspunkt kunne udtages forlods og dermed holdes uden for bodelingen.  

 Dette  

 gælder uafhængigt af, om den pågældende ægtefælle på indbetalingstidspunktet  

 er  

 ansat eller ej, og om ægtefællen har en pensionsordning som led i sin  

 ansættelse  

 eller ej.
Andre pensionsindbetalinger vil derimod som udgangspunkt falde  

 uden for det rimelige, uden at de alene af den grund kan betegnes som  

 urimelige  

  de skal blot sidestilles med anden opsparing.
Derved tages bl.a. højde  

 for,  

 at opsparingen af skattemæssige grunde foretages alene hos den ene af  

 ægtefællerne.
Har en ægtefælle f.eks.  

 foretaget en ekstra opsparing i ønsket om en større dækningsgrad end  

 vedkommendes arbejdsmarkedspension sikrer, bør værdien af en sådan ekstra  

 opsparing  

 sidestilles med anden opsparing og indgå i delingen med den anden ægtefælle,  

 hvis denne ikke har foretaget en tilsvarende ekstra opsparing.
Hensigten med at knytte afgrænsningen til, hvad der på  

 indbetalingstidspunktet er sædvanlige pensionsindbetalinger for den  

 pågældende  

 ægtefælle  eller hvad der svarer hertil  er også at tilvejebringe  

 en så objektiv  

 målestok som mulig.
Det afgørende er, hvilke beløb der indbetales f.eks.  

 efter  

 den pågældendes overenskomst.
Målestokken er ikke det nuværende  

 pensionsniveau,  

 ikke det gennemsnitlige danske pensionsniveau og ikke en rimelig  

 dækningsgrad.  

 Hvis en ægtefælle samtidig med en sædvanlig pensionsopsparing foretager en  

 ekstra pensionsopsparing (der i andre sammenhænge vil kunne karakteriseres  

 som  

 rimelig), skal værdien af denne ekstra pensionsopsparing indgå i delingen, da  

 den som udgangspunkt i forhold til den anden ægtefælle skal sidestilles med  

 anden opsparing.
 Har den ekstra indbetaling haft til formål at kompensere for,  

 at pensionsopsparingen er påbegyndt i en relativ sen alder som følge af, at  

 der  

 slet ikke har været pensionsdækning på ægtefællens arbejdsområde, at der har  

 været ret beskedne indbetalingsprocenter, eller fordi ægtefællen er kommet  

 sent  

 ind på arbejdsmarkedet, er udgangspunktet stadig, at værdien af den ekstra  

 indbetaling skal indgå i delingen  medmindre den pågældende ægtefælle  

 er den,  

 der i forvejen har den mindste pensionsopsparing (se nedenfor).
Ved vurderingen af, om en pensionsordning må anses for rimelig,  

 skal der størrelsesmæssigt ud over ægtefællens egen situation og  

 indtjeningsforhold også lægges vægt på ægtefællernes samlede situation.  

 Pensionsindbetalinger udover en sædvanlig arbejdsmarkedspension  eller  

 hvad  

 der svarer hertil  som har til formål at bringe den i pensionsmæssigt  

 henseende ringest stillede ægtefælle op på niveau med den anden ægtefælle,  

 vil  

 derfor som udgangspunkt skulle anses som en del af en rimelig  

 pensionsordning,  

 hvis ægtefællernes økonomiske forhold i øvrigt tilsiger en sådan ekstra  

 opsparing.
Foretager begge ægtefæller ekstra pensionsindbetalinger, vil  

 ligedelingsprincippet for disse ekstra indbetalinger føre til, at kun  

 differencen i værdien af den yderligere opsparing bliver delt.
3.2.2. Kortvarige ægteskaber Med henblik på at undgå små justeringer mellem ægtefæller og  

 for at forenkle systemet, fremgår det af § 16 c, at der ikke skal ske deling  

 af  

 pensionsrettigheder ved korterevarende ægteskaber.
Et ægteskab vil blive  

 anset  

 som kortvarigt, hvis det har varet i mindre end ca. 5 år.
3.3. Kompensationsmuligheder Med regelsættet er der to kompensationsmuligheder, der begge  

 skal imødegå uhensigtsmæssige situationer som følge af lovens udgangspunkt om  

 forlods udtagelse af rimelige pensioner.
3.3.1. Fællesskabskompensation I § 16 d er der adgang til kompensation for en ægtefælle, som under  

 ægteskabet har foretaget mindre pensionsopsparing end den anden, fordi den  

 pågældende  

 ægtefælle har haft barsels- eller børnepasningsorlov, været hjemmegående  

 eller  

 på deltid for at kunne passe børn eller i øvrigt understøtte den anden  

 ægtefælles karriere eller virksomhed eller for at kunne følge med den anden  

 ægtefælle til udlandet.
I disse tilfælde kan den anden ægtefælle  der  

 er  

 pensionsmæssigt bedst stillet  pålægges at betale et beløb som  

 kompensation.
 Det bærende hensyn er, at ægtefæller skal kunne indrette sig,  

 som de finder bedst for dem som familie uden tanke på, om det går ud over den  

 enes pension.
Bestemmelsen opfanger den gruppe af ægtefæller, hvor  

 fællesskabet med den anden er selve årsagen til den pensionsmæssigt ringere  

 stilling.
Bestemmelsen er på denne måde en erstatningslignende bestemmelse,  

 hvor kompensationsmuligheden er snævert knyttet til den familiemæssige  

 situation og omfatter derfor ikke pensionstab som følge af f.eks.  

 arbejdsløshed, sygdom eller værnepligt.
Kompensationen kan højst føre til, at  

 ægtefællen får halvdelen af ægtefællernes samlede pensionsopsparing under  

 ægteskabet.
Kompensation er endvidere betinget af, at ægtefællen, der har  

 sparet mindre op end ellers, er den ringest stillet i pensionsmæssig  

 henseende.
Mindre forskelle mellem ægtefællernes pensionsopsparinger kan  

 ikke udlignes efter bestemmelsen.
Således skal de manglende  

 pensionsindbetalinger svare til op mod to års manglende indbetalinger for en  

 fuldtidsforsikret, før der kan opstå spørgsmål om kompensation.
3.3.2. Rimelighedskompensation Reglen i § 16 e sikrer, at ægtefæller, der enten ingen pension  

 har, eller som kun har en beskeden pension, efter et længerevarende ægteskab  

 (15 år eller mere) kan få kompensation for ikke at blive stillet urimeligt i  

 pensionsmæssig henseende.
Reglen er en ren rimelighedsregel, der skal afbøde  

 urimelige konsekvenser af forslagets udgangspunkt om forlods udtagelse, og  

 som  

 skal sikre de  typisk lidt ældre  ægtefæller.
 Efter bestemmelsen er det tilstrækkeligt for at opnå  

 kompensation, at en ægtefælle ellers vil blive stillet urimeligt i  

 pensionsmæssig henseende, idet reglen skal kompensere for, at rimelige  

 pensionsværdier  

 undtages fra delingen mellem ægtefællerne, uden at ægtefællerne selv har  

 aftalt  

 dette.
Det er en betingelse for at kunne anvende bestemmelsen, at der  

 er tale om et længerevarende ægteskab, hvilket normalt vil være tilfældet,  

 hvis  

 ægteskabet har varet 15 år eller mere.
Herudover skal der være tale om stor  

 forskel i værdierne af ægtefællernes pensionsrettigheder både på  

 skiftetidspunktet  

 og på ægtefællernes sædvanlige pensioneringstidspunkt.
Med stor forskel menes  

 en årlig forskel på 50.000 kr. eller mere.
Der skal herudover kun betales kompensation, hvis en ægtefælle  

 er urimeligt stillet i pensionsmæssig henseende.
Har en ægtefælle således en  

 egen pension, der på tidspunktet for pensioneringen udgør årligt ca. 135.000  

 kr., skal der som udgangspunkt ikke betales kompensation, hvortil kommer, at  

 en  

 kompensation ikke som udgangspunkt kan bringe ægtefællen op over dette beløb.
 I ovenstående beløbsgrænser medregnes ikke folkepension mv.
Ved vurderingen af, om en ægtefælle skal betale den anden  

 ægtefælle en kompensation efter bestemmelsen og med hvilken størrelse, skal  

 der  

 endvidere tages hensyn til ægteskabets varighed, ægtefællernes formueforhold  

 og  

 omstændighederne i øvrigt.
Har den i pensionsmæssigt henseende dårligst  

 stillede ægtefælle f.eks. særejemidler, der kompenserer for  

 pensionsforholdene,  

 bør der ikke udbetales kompensation.
 Kompensationsbeløbets størrelse fastsættes skønsmæssigt men bør  

 normalt ikke være større end 25 % af forskellen mellem værdien af hver af  

 ægtefællernes pensionsopspring under ægteskabet.
3.4. Deling af  

 pensionsrettigheder/udbetaling af kompensation Det er et grundlæggende princip for regelsættet, at der ikke  

 skal ske deling af selve pensionsordningerne, hvis ægtefællerne i øvrigt har  

 aktiver, der kan danne grundlag for kompensation  

,  

  

 eller hvis der kan etableres en afdragsordning.
Foreligger der imidlertid ikke andre aktiver i ægtefællernes  

 fælles bo end pensionsordninger, eller kan der ikke etableres en  

 afdragsordning, kan der blive tale om deling af en kapital- eller  

 ratepension.  

 Foreligger der alene en pensionsordning med løbende livsbetingede ydelser,  

 kan  

 der blive tale om en form for opsat afdragsordning, som pensionsselskabet  

 administrerer.
Beløbet vil da først komme til udbetaling  i rater  

  når  

 pensionen er aktualiseret.
3.5. Ægtefællers aftaler Ægtefællernes aftaler er reguleret i § 16 h.
 Ægtefæller kan ved ægtepagt aftale, at en pension skal være  

 særeje, og dette gælder efter bestemmelsen også fremtidige indbetalinger.
Ægtefæller kan ligeledes ved ægtepagt aftale, at værdien af en  

 kapital- og ratepension skal indgå i delingen som hidtil på separations- og  

 skilsmisseskifter.
Dette kan navnlig være aktuelt for ægtefæller, hvor den  

 ene  

 har en kapitalpension, hvis værdi efter de nugældende regler skal indgå i  

 delingen, og hvor der ikke i øvrigt er pensionsordninger i ægteskabet.  

 Ægtefællerne kan ikke dele selve ordningen under ægteskabet, da det vil  

 udløse  

 beskatning, og det vil være for usikkert for ikke-ejerægtefællen at vente,  

 til  

 separation/skilsmisse eventuelt er aktuel.
3.6. Overgangsforhold Loven træder i kraft den 1. januar 2007 og finder anvendelse på  

 separation, skilsmisse, bosondring og dødsfald, der meddeles eller indtræder  

 efter lovens ikrafttræden.
Dette gælder dog ikke ved separation og skilsmisse, hvis sagen  

  

 er anlagt  

  

 ved retten, eller hvis ansøgning  

  

 er indgivet  

  

 til statsforvaltningen  

 inden lovens ikrafttræden.
I disse tilfælde vil de hidtidige regler om deling  

 af pensionsrettigheder finde anvendelse.
Der henvises i den forbindelse til  

 cirkulæreskrivelse af 14. september 2006.
Konkret indebærer dette, at ægtefæller, som ikke kan blive  

 enige om, at en kapitalpension fortsat skal behandles efter de eksisterende  

 regler  og således deles mellem dem  kan anlægge separations-  

 eller skilsmissesag  

 eller indgive anmodning herom i den mellemliggende periode og derved opnå den  

 samme retsstilling som hidtil.
Retsstillingen er således ikke afhængig af, om  

 separationen eller skilsmissen er meddelt inden lovens ikrafttræden.
 Det er endvidere som en overgangsregel fastsat, at ægtepagter,  

 hvor ægtefæller aftaler, at en kapital- eller ratepensionsordning fortsat  

 skal  

 indgå i bodelingen, skal kunne tinglyses allerede fra den 1. juli 2006. Dette  

 er imidlertid alene et tinglysningsmæssigt spørgsmål, idet selve aftalen, der  

 er indeholdt i ægtepagten, først træder i kraft samtidig med lovens  

 ikrafttræden den 1. januar 2007.
4. Lov nr. 484 af 7. juni 2006  

  lov om bevarelse af ret til ægtefællepension ved separation og  

 skilsmisse Loven er en modernisering og en begrænset revision af  

 enkepensionsloven fra 1941. Loven er gjort kønsneutral (omfatter hermed også  

 registrerede partnere), og herudover er der ikke tale om egentlige ændringer  

 af  

 lovens anvendelsesområde.
 De vigtigste materielle ændringer vedrører skæringstidspunktet  

 for bevarelse af retten til ægtefællepension samt betingelser i forhold til  

 ægtefællers aftaler om bidragspligt og bidragsstørrelse.
 På denne baggrund kan opstilles følgende  

  

 grundbetingelser  

  

 for at bevare retten til en ægtefællepension efter  

 separation og skilsmisse:
Der skal være tale om bidragspligt på separations- eller  

 skilsmissetidspunktet, og ægteskabet skal have varet i mindst 5 år.
 Følger bidragspligten af en  

  

 aftale  

 mellem ægtefællerne om gensidig bidragspligt  

  

 bevares retten til ægtefællepension  

 kun hvis:
  

 	  

 Der har været fastsat  

 bidrag i bidragsperioden, og   

 	  

 der blev ydet bidrag  

 ved den tidligere ægtefælles død.
 Er der mellem ægtefællerne indgået  

  

 aftale om størrelsen  

  

 af ægtefællebidraget, bevares retten til ægtefællepension  

 kun hvis:
   

 	  

 Det på separations-  

 eller skilsmissetidspunktet aftale bidrag for hele bidragsperioden udgør et  

 årligt grundbeløb, der mindst svarer til det på dette tidspunkt gældende  

 normalbidrag.
4.1. Skæringstidspunktet og  

 ægteskabets varighed Ved separationen ophører stort set alle retsvirkninger af  

 ægteskabet.
Formuefællesskabet ophører, arveretten mellem ægtefællerne  

 ophører,  

 forsørgelsespligten ophører, og der skal ved separationen tages stilling til  

 spørgsmålet, om der skal være bidragspligt.
 Da bidragsspørgsmålet har sammenhæng med spørgsmålet om  

 ægtefællepension, er det fundet hensigtsmæssigt, at spørgsmålet om bevarelse  

 af  

 ægtefællepension allerede afgøres ved separationen.
 Betingelsen om ægteskabets varighed er derimod en videreførelse  

 af den gældende bestemmelse i enkepensionsloven.
4.2. Bidragspligt og bidragets  

 størrelse Betingelsen om bidragspligt er en videreførelse fra  

 enkepensionsloven.
Derimod er der tale om ændringer for så vidt angår  

 betingelserne relateret til aftaler om bidragspligt og  størrelse  

 mellem ægtefæller.
 Med ændringen gøres dermed op med de aftaler mellem ægtefæller,  

 der ikke er udtryk for et reelt forsørgelseshensyn ægtefællerne imellem og  

 derved  

 fjernes en retsusikkerhed, og der dæmmes op for forsøg på at omgå  

 enkepensionsloven i forbindelse med separation og skilsmisse ved bevilling.
 Særligt vedrørende aftaler om bidragets størrelse skal det  

 bemærkes, at har ægtefæller aftalt, at bidraget fastsættes af statsamtet, men  

 at bidraget højst kan fastsættes til normalbidraget, vil en sådan aftale ikke  

 opfylde betingelsen for at bevare retten til ægtefællepension, medmindre  

 bidraget i hele perioden rent faktisk har været fastsat til normalbidraget.
 Retten til ægtefællepension bevares kun så længe, der er  

 bidragspligt.
4.3. Anmeldelse af bevarelse  

 af ret til ægtefællepension og aftaler om afkald på bevarelse af ret til  

 ægtefællepension Ret til bevarelse af ægtefællepension skal anmeldes til  

 pensionsselskabet.
Ægtefæller kan indgå aftaler om afkald på bevarelse af ret til  

 ægtefællepension.
Sådanne aftaler skal ligeledes anmeldes til  

 pensionsselskabet  

 og skal ikke længere noteres i bevilling eller dom.
4.4. Særligt om  

 overlevelsesrente Med ægtefællepensionsloven er stillingtagen til bevarelse af  

 overlevelsesrente ikke længere et vilkår ved separation og skilsmisse.
