Skriftlig fremsættelse (9. november 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af spiritusafgiftsloven, øl- og  

 vinafgiftsloven og emballageafgiftsloven (Justering af tillægsafgift på  

 alkoholsodavand) (Lovforslag nr.
L 55).
Ved indførelsen af tillægsafgiften på alkoholsodavand pr. 1.  

 juni 2005 viste det sig, at der var begået fejl i forbindelse med  

 afgrænsningen  

 af det afgiftspligtige vareområde.
Tillægsafgiften på alkoholsodavand er en  

 del  

 af udmøntningen af finanslovaftalen for 2005.
Afgrænsningsfejlen medførte, at produkter såsom cider,  

 frugtvin, likør og bitter blev omfattet af tillægsafgiften.
Hensigten med  

 pålæggelse af tillægsafgift var at sende et klart signal til de unge om at  

 undgå et tidligt alkoholforbrug.
Hensigten var dermed ikke at pålægge  

 produkter, såsom cider, frugtvin, likør og bitter, en tillægsafgift.
Skatteministeriet fandt det uhensigtsmæssigt, at  

 tillægsafgiften på alkoholsodavand utilsigtet kom til at omfatte disse  

 produkter.
Den umiddelbare administrative løsning på fejlen blev derefter, at  

 ToldSkat udsendte et supplerende nyhedsbrev til samtlige i branchen, hvori  

 det  

 præciseres, at der ikke vil blive opkrævet tillægsafgift af disse produkter.
Uanset at denne midlertidige løsning på afgrænsningsfejlen  

 blev valgt med henblik på, at opkrævningen kunne leve op til det oprindelige  

 formål med loven, er det ikke i overensstemmelse med loven, at der ikke er  

 opkrævet afgift af de ovennævnte produkter.
Dette er en fejl, som jeg endnu  

 engang  

 skal beklage meget.
 Folketinget er tidligere blevet orienteret om den manglende  

 opkrævning af tillægsafgift på alkoholsodavand af produkter såsom cider,  

 frugtvin, likør og bitter (Skatteudvalget, 2005-06, Alm. del - bilag 18).
Hensigten med nærværende lovforslag er, at cider, frugtvin,  

 likør og bitter undtages tillægsafgiften på alkoholsodavand.
Dette foreslås  

 gjort ved at supplere de nuværende henvisninger til EUs kombinerede  

 nomenklatur med henvisninger til EU-markedsordningen, Fødevarestyrelsens  

 frugtsaftsbekendtgørelse  

 og frugtvinsanordningen.
 Forslaget om at indføje de yderligere henvisninger er i  

 overensstemmelse med gældende praksis på området, som den har været  

 administreret siden tillægsafgiftens ikrafttræden den 1. juni 2005.
 Endvidere foreslås en redaktionel konsekvensrettelse i bilag  

 1 til emballageafgiftsloven, som følge af lov nr. 1392 af 20. december 2004  

 (Skatte- og afgiftsændringer som led i udmøntning af finanslovaftalen for  

 2005).
Det foreslås, at lovforslaget træder i kraft dagen efter  

 bekendtgørelse i Lovtidende.
Lovforslaget foreslås tillagt tilbagevirkende  

 virkning fra den 1. juni 2005 (tillægsafgiftens ikrafttrædelsestidspunkt)  

 henholdsvis 1. april 2005 (emballageafgiftsnedsættelsens  

 ikrafttrædelsestidspunkt).
 Med disse bemærkninger skal jeg anbefale forslaget til  

 Folketingets velvillige behandling.
