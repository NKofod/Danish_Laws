 Bekendtgørelse  

 om retslister og om massemediernes  

  

 aktindsigt i og opbevaring af kopier af anklageskrifter og  

  

 retsmødebegæringer mv.
 I medfør af § 28, stk. 3, og § 41 f,  

 stk. 2, 4. pkt., stk. 6, 3. pkt., og stk. 7, 2. pkt., i lov om  

 rettens pleje, jf. lovbekendtgørelse nr. 815 af 30. september 2003, som  

 ændret  

 ved lov nr. 215 af 31. marts 2004, fastsættes:
Udarbejdelse og bekendtgørelse af retslister § 1.  

  

 For  

 hver retsdag udarbejdes lister over de retssager, der kommer til behandling  

 ved  

 retten (retslister). På retslisten medtages retsmøder og afsigelse af domme,  

 jf. dog stk. 2-5.
Stk. 2.  

  

 Sager, der  

 behandles ved foged- eller skifteretten, medtages ikke på retslisten.
Retten  

 kan dog beslutte at medtage sager, der har offentlig interesse, på  

 retslisten.  

 Endvidere medtages domsafsigelser i skiftesager altid på retslisten, jf. dog  

 stk. 5.
 Stk. 3.  

  

 Retsmøder,  

 der holdes for lukkede døre i medfør af retsplejelovens § 339 a,  

 § 453, 1. pkt., § 456 m, stk. 1, 1. pkt., og § 475 g,  

 stk. 1, medtages ikke på retslisten.
 Stk. 4.  

  

 Retsmøder,  

 som sigtede i medfør af retsplejelovens § 748, stk. 1, 2. pkt.,  

 stk. 5 eller stk. 7, ikke underrettes om, medtages ikke på  

 retslisten.
 Stk. 5.  

  

 I  

 borgerlige sager medtages afsigelse af udeblivelsesdomme samt af domme, hvor  

 sagsøgte har taget bekræftende til genmæle, ikke på retslisten.
 § 2.  

  

 Retslisten skal indeholde oplysning om:
1)  

 	  

    

 tid og sted for  

 retsmødet eller domsafsigelsen, 2)  

 	  

    

 karakteren af  

 retsmødet (f.eks. »domsforhandling«), 3)  

 	  

    

 navnet på sagens  

 juridiske dommer(e) og 4)  

 	  

    

 sagens journalnummer  

 hos retten og i straffesager tillige hos politiet (anklagemyndigheden).
 Stk. 2.  

  

 I  

 borgerlige sager skal retslisten tillige indeholde oplysning om:
1)  

 	  

    

 parternes navne, dog  

 ikke i sager, der behandles efter retsplejelovens kapitel 42, 42 a, 43, 43 a  

 eller 43 b, 2)  

 	  

    

 parternes advokaters  

 navne, 3)  

 	  

    

 en kort beskrivelse  

 af, hvad sagen drejer sig om (f.eks. »mangler ved fast ejendom« eller  

 »ægteskabssag«),  

 og 4)  

 	  

    

 en eventuel  

 beslutning om indlevering af endelige påstandsdokumenter, jf. retsplejelovens  

 § 356 a, stk. 1.
 Stk. 3.  

  

 I  

 straffesager skal retslisten vedrørende retsmøder, der ikke afholdes i medfør  

 af retsplejelovens § 747, tillige indeholde oplysning om:
1)  

 	  

    

 sigtedes eller  

 tiltaltes navn, 2)  

 	  

    

 forsvarerens navn og 3)  

 	  

    

 en kort beskrivelse  

 af, hvad sagen drejer sig om (f.eks. »overtrædelse af straffelovens  

 § 276  

 (tyveri)«, »overtrædelse af færdselslovens § 3 mv. (farlig kørsel)«  

 eller  

 »overtrædelse af miljøbeskyttelsesloven«).
 Stk. 4.  

  

 Den i  

 stk. 2, nr. 3, og stk. 3, nr. 3, nævnte beskrivelse af, hvad sagen  

 drejer  

 sig om, kan udelades ved ordinære retsmøder samt i tilfælde, hvor der i et  

 retsmøde behandles et betydeligt antal mindre bødesager.
Stk. 5.  

  

 Er der i en  

 straffesag nedlagt navneforbud i medfør af retsplejelovens § 31  

 vedrørende  

 sigtede eller tiltalte, anføres sigtedes eller tiltaltes navn på retslisten  

 med  

 tydelig markering heraf.
Det skal af retslisten fremgå, hvad et navneforbud  

 indebærer.
Stk. 6.  

  

 Er der i en  

 straffesag nedlagt navneforbud i medfør af retsplejelovens § 31  

 vedrørende  

 andre end sigtede eller tiltalte, markeres det tydeligt på retslisten, at der  

 er nedlagt navneforbud vedrørende andre end sigtede eller tiltalte.
Det skal  

 af  

 retslisten fremgå, hvad et navneforbud indebærer.
 § 3.  

  

 I  

 ankesager skal retslisten endvidere indeholde oplysning om, hvornår og af  

 hvilken  

 ret den indankede dom er afsagt.
 Stk. 2.  

  

 Retslisten  

 skal ved anke til landsretten af straffesager tillige indeholde oplysning om,  

 hvorvidt anken vedrører bedømmelsen af sagens beviser eller alene  

 strafudmålingen.
 § 4.  

  

 Der  

 kan medtages yderligere oplysninger på retslisterne, jf. dog stk. 2 og  

 3.
 Stk. 2.  

  

 I sager,  

 der behandles efter retsplejelovens kapitel 42, 42 a, 43, 43 a eller 43 b, må  

 parternes navne ikke medtages på retslisten.
 Stk. 3.  

  

 Er der i en  

 straffesag nedlagt navneforbud i medfør af retsplejelovens § 31  

 vedrørende  

 andre end sigtede eller tiltalte, må disses navne ikke medtages på  

 retslisten.
 § 5.  

  

 Retslisterne bekendtgøres ved opslag i retsbygningen.
Stk. 2.  

  

 Der kan  

 udarbejdes foreløbige retslister, der ikke opslås i retsbygningen.
Foreløbige  

 retslister bør så vidt muligt indeholde de i §§ 2 og 3 nævnte  

 oplysninger.
Stk. 3.  

  

 Retslisterne eller foreløbige retslister, jf. stk. 2, offentliggøres på  

 internettet.
Retslister, der offentliggøres på internettet, må ikke indeholde  

 oplysning om sigtedes eller tiltaltes navn, eller oplysninger, der er  

 omfattet  

 af § 7, stk. 1, i lov om behandling af personoplysninger  

 (persondataloven).  

 Retslister, der er offentliggjort på internettet, skal slettes senest to uger  

 efter udløbet af den periode, retslisten omfatter.
Stk. 4.  

  

 Retten kan  

 efter anmodning udlevere kopi af retslister, herunder eventuelle foreløbige  

 retslister,  

 jf. stk. 2. Retslister, der udleveres, må ikke indeholde oplysninger,  

 der  

 er omfattet af § 7, stk. 1, i persondataloven.
Der kan ikke  

 udleveres  

 retslister senere end 2 uger efter udløbet af den periode, retslisten  

 omfatter.
Massemediernes aktindsigt i anklageskrifter og  

 retsmødebegæringer § 6.  

  

 Anklagemyndighedens udlevering af kopi af anklageskrift eller  

 retsmødebegæring  

 i medfør af retsplejelovens § 41 f, stk. 2, kan ske en uge efter,  

 at  

 dokumentet er forkyndt for tiltalte eller sigtede.
 Stk. 2.  

  

 Er  

 anklageskriftet eller retsmødebegæringen ikke forkyndt, men sendt til  

 tiltalte  

 eller sigtede med almindelig post, kan udlevering af kopi ske 14 dage efter,  

 at  

 dokumentet blev afsendt, medmindre dokumentet er modtaget retur.
 Stk. 3.  

  

 Uanset  

 stk. 1 og 2 kan udlevering af kopi af anklageskriftet eller  

 retsmødebegæringen  

 altid ske på dagen for domsforhandlingen eller retsmødet.
Massemediernes opbevaring af kopier af  

 anklageskrifter, retsmødebegæringer, indførsler i retsbøgerne og kendelser i  

 straffesager § 7.  

  

 Kopier af anklageskrifter, retsmødebegæringer og indførsler i retsbøgerne,  

 der  

 udleveres i medfør af retsplejelovens § 41 f, stk. 2 og 5, skal  

 efter  

 modtagelsen opbevares særskilt i et aflåst rum, skab eller lignende, som kun  

 massemediets journalister og andre redaktionelle medarbejdere har adgang til.
 Stk. 2.  

  

 Kopier af  

 kendelser i straffesager, der udleveres i medfør af retsplejelovens § 41  

 b  

 til de i retsplejelovens § 41 f, stk. 1, nævnte personer, skal  

 efter  

 modtagelsen, og indtil sagen er endeligt afsluttet, opbevares særskilt i et  

 aflåst rum, skab eller lignende, som kun massemediets journalister og andre  

 redaktionelle medarbejdere har adgang til.
Straffe- og ikrafttrædelsesbestemmelser § 8.  

  

 Medmindre højere straf er forskyldt efter anden lovgivning, straffes med bøde  

 den, der overtræder § 7.
 Stk. 2.  

  

 Der kan  

 pålægges selskaber mv. (juridiske personer) strafansvar efter reglerne i  

 straffelovens  

 5. kapitel.
 § 9.  

  

 Bekendtgørelsen træder i kraft den 1. juli 2004.
Stk. 2.  

  

 Samtidig  

 ophæves bekendtgørelse nr. 811 af 28. oktober 1999 om retslister og om  

 massemediernes  

 aktindsigt i og opbevaring af retsbogsudskrifter og kopier af anklageskrifter  

 og retsmødebegæringer Stk. 3.  

  

 Bestemmelsen i § 7, stk. 1, finder også anvendelse på dokumenter og  

 udskrifter,  

 der før den 1. juli 2004 er udleveret i medfør af den hidtil gældende  

 bestemmelse i retsplejelovens § 41 a.
