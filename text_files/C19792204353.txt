(Handelsskolerne) Antallet for dispensationsansøgninger er tiltaget i en sådan grad, at  

 direktoratet har fundet det nødvendigt gennem et udvalgsarbejde sammen med  

 inspektionen for specialundervisning at søge udarbejdet ensartede  

 retningslinjer for uddannelsesområderne.
 Andre medvirkende årsager er, at ansøgninger ofte indeholder så sparsomme  

 oplysninger eller forelægges direktoratet på så sent et tidspunkt, at  

 sagsbehandling inden den pågældende eksamensafholdelse umuliggøres.
 Indtil udvalgets redegørelse forligger, bør følgende retningslinjer  

 følges, som snarest - bl.a. gennem studievejlederne - må bekendtgøres for  

 eleverne:
 1. Elever, som ønsker at søge dispensation fra  

 eksamensbestemmelserne i et eller flere fag, afleverer tidligst muligt  

 skriftlig ansøgning til skolen, bilagt evt. dokumentation.
 2. Skolen udarbejder en udtalelse om, hvilke særlige  

 foranstaltninger der er truffet med hensyn til elevens undervisning i henhold  

 til direktoratets vejledende retningslinjer, I-333 af 27. oktober 1978.  

 Udtalelsen vedlægges ansøgningen.
 3. Det samlede materiale fremsendes til direktoratet  

 med skolens indstilling.
 4. Direktoratets afgørelse sendes til skolen i 2  

 eksemplarer hvoraf det ene afleveres til eleven.
 5. Ved udstedelse af eksamensbevis (uddannelsesbevis)  

 påfører skolen ud for karakteren i det pågældende fag bemærkning om den af  

 eleven opnåede dispensation.
 Skolen kan - uden ansøgning til direktoratet - give tilladelse til, at  

 elever anvender skrivemaskine ved opgavebesvarelse til eksamen, såfremt der  

 stilles særligt lokale til rådighed.
Det bemærkes, at ordblindhed og tilsvarende læsevanskeligheder ikke giver  

 anledning til ændring i eksamensvilkårene, og oplysninger herom ikke må  

 påvirke lærers og censors karaktergivning.
Elever vil i en række tilfælde  

 efter eksamens afholdelse kunne søge dispensation fra karakterkrav, jfr.  

 undervisningsministeriets bekendtgørelse nr. 378 af 10. august 1971 om  

 dispensation i særlige tilfælde fra karakterkrav ved  

 handelsmedhjælpereksamen, handelseksamen og højere handelseksamen.
 Nærværende bestemmelser træder i kraft 1. august 1979.
 Samtidig ophæves direktoratets skrivelse af 27. juli 1967 (II-4).
 P.D.V.
 E.B.
N.
H.
Tetzschner underv. insp.
