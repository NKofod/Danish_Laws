Fremsat den 4. oktober 2000 af  

 udenrigsministeren (Niels Helveg Petersen) Forslag til folketingsbeslutning om Danmarks ratifikation af aftale om gennemførelse  

 af bestemmelserne i De Forenede Nationers Havretskonvention af 10. december  

 1982 vedrørende bevarelse og forvaltning af fælles fiskebestande  

 og stærkt vandrende fiskebestande Folketinget giver sit samtykke til Danmarks ratifikation  

 af aftale af 4. december 1995 om gennemførelse af bestemmelserne i De  

 Forenede Nationers Havretskonvention af 10. december 1982 vedrørende  

 bevarelse og forvaltning af fælles fiskebestande og stærkt  

 vandrende fiskebestande.
Bemærkninger til forslaget 1. FN s konference om bevarelse og  

 forvaltning af fælles fiskebestande og stærkt vandrende  

 fiskebestande blev afsluttet den 4. august 1995. På konferencen blev  

 færdigforhandlet en international aftale om gennemførelse af  

 bestemmelserne i De Forenede Nationers Havretskonvention af 10. december 1982  

 f.s.v.a. fælles og stærkt vandrende fiskebestande.
 2. Aftalen blev åbnet for undertegnelse under FN s  

 generalforsamling den 4. december 1995. Det Europæiske Fællesskab  

 og medlemslandene underskrev aftalen den 27. juni 1996. Aftalen vil omfatte  

 hele Riget, idet Landstinget i Grønland  og Lagtinget på  

 Færøerne har tilsluttet sig Danmarks ratifikation f.s.v.a. disse  

 landsdele.
 3. De tekster, som Danmark skal ratificere, og hvortil  

 Folketingets samtykke med dette forslag til folketingsbeslutning søges  

 indhentet, er aftalen med bilag og tilknyttede erklæringer.
4. Aftalen indeholder retningslinjer for det  

 internationale samarbejde om forvaltning af fiskeriet på det åbne  

 hav med henblik på at sikre en sammenhængende og bæredygtig  

 forvaltning af fælles fiskebestande og stærkt vandrende  

 fiskebestande, og for at løse problemer forbundet med ureguleret  

 fiskeri på åbent hav.
Aftalen omfatter vigtige elementer i  

 fiskeriforvaltning, herunder videnskabelig rådgivning, dataindsamling,  

 bevaringsforanstaltninger og kontrol.
 Ud over selve aftaleteksten er der til aftalen knyttet to  

 bilag, der dels indeholder standardkrav til indsamling og udveksling af data,  

 dels retningslinier for anvendelse af præventive referencepunkter.
5. Med aftalen præciseres retten til fiskeri  

 på det åbne hav og samtidig understreges forpligtigelsen for  

 både kyststater og fjernfiskerstater til at medvirke til og samarbejde  

 om forvaltning af de pågældende arter for inden for rimelig tid  

 at fremme og fastlægge forenelige bevarelses- og  

 forvaltningsforanstaltninger, der omfatter såvel zoner under  

 kyststaters fiskerijurisdiktion som det åbne hav.
Samarbejdet mellem  

 kyststater og stater, der driver fiskeri på det åbne hav, kan ske  

 enten direkte eller gennem relevante lokale eller regionale  

 fiskeriforvaltningsorganisationer.
Når lokale eller regionale  

 fiskeriforvaltningsorganisationer har kompetence til at fastsætte  

 bevarelses- og forvaltningsforanstaltninger for bestemte fælles  

 fiskebestande eller stærkt vandrende fiskebestande, skal de stater, der  

 driver fiskeri på bestandene på det åbne hav, og de  

 berørte kyststater opfylde deres forpligtigelse til at samarbejde ved  

 at blive medlemmer af sådanne organisationer eller ved at acceptere at  

 anvende de foranstaltninger, der er fastsat af sådanne  

 organisationer.
I tilfælde af, at der ikke findes en lokal eller  

 regional fiskeriforvaltningsorganisation (eller arrangement) til at  

 fastsætte de nødvendige foranstaltninger for en given  

 fælles fiskebestand eller stærkt vandrende fiskebestand, skal de  

 berørte kyststater og fjernfiskerstater, der driver fiskeri på  

 en sådan bestand i det lokale eller regionale område, samarbejde  

 om at oprette en sådan organisation eller indgå andre passende  

 arrangementer.
Gennem forpligtigelsen til samarbejde skal de  

 pågældende stater blandt andet nå til enighed omkring  

 diverse bevarelses- og forvaltningsforanstaltninger, partsrettigheder,  

 herunder tilladte fangstmængder, normer for fiskeri samt indsamling og  

 udveksling af blandt andet fangst- og fartøjsrelaterede data, etablere  

 samarbejdsmekanismer til effektiv kontrol, nå til enighed om  

 beslutningsprocedurer og fremme bilæggelse af tvister.
F.s.v.a. dataindsamling og videnskabelig rådgivning  

 skal staterne enten direkte eller gennem kompetente internationale  

 organisationer samarbejde om at styrke den videnskabelige forskningskapacitet  

 på fiskeriområdet og fremme videnskabelig forskning  

 vedrørende bevarelse og forvaltning af fælles fiskebestande og  

 stærkt vandrende fiskebestande.
Staterne tilskyndes samtidig til at  

 fremme offentliggørelsen og udbredelsen til alle interesserede stater  

 af resultaterne af denne forskning og oplysninger vedrørende  

 forskningens mål og metoder.
Betydningen af præventive tiltag fremhæves.  

 Ifølge aftalen skal stater udvise større forsigtighed,  

 når der på det pågældende område foreligger  

 usikre, upålidelige eller utilstrækkelige oplysninger.
Den  

 omstændighed, at der ikke foreligger tilstrækkelige  

 videnskabelige oplysninger, må ikke benyttes som grund til at  

 udsætte eller undlade at træffe bevarelses- og  

 forvaltningsforanstaltninger.
På den baggrund tilskyndes staterne til  

 at indhente og udveksle de bedste foreliggende videnskabelige oplysninger og  

 iværksætte forbedrede teknikker til at imødegå  

 usikkerhed.
F.s.v.a. zoner under national jurisdiktion anerkender  

 kyststater forpligtigelsen til at følge aftalens principper ved  

 forskning og udnyttelse samt bevarelse og forvaltning af fælles og  

 stærkt vandrende fiskebestande.
Kyststater skal med regelmæssige  

 mellemrum, enten direkte eller eksempelvis gennem de relevante lokale eller  

 regionale fiskeriforvaltningsorganisationer give de stater, der driver  

 fiskeri på det åbne hav i det lokale eller regionale  

 område, meddelelse om, hvilke foranstaltninger de har vedtaget i  

 områder under deres nationale jurisdiktion.
Tilsvarende skal stater,  

 der driver fiskeri på det åbne hav, meddele andre interesserede  

 stater, hvilke foranstaltninger de har vedtaget til regulering af  

 aktiviteter, der udøves af fartøjer, der fører deres  

 flag, og som befisker de pågældende bestande på det  

 åbne hav.
Såfremt et naturfænomen har en markant negativ  

 indvirkning på situationen for fælles fiskebestande og  

 stærkt vandrende fiskebestande, skal staterne, ifølge aftalen,  

 vedtage bevarelses- og forvaltningsforanstaltninger som  

 nødforanstaltning for at hindre, at fiskeriet øger denne  

 negative indvirkning og indebærer en alvorlig trussel mod sådanne  

 fiskebestandes bæredygtighed.
Eventuelle nødforanstaltninger  

 skal være midlertidige og være baseret på videnskabelige  

 oplysninger.
6. Med aftalen følger krav om  

 iværksættelse af nationale, lokale og regionale kontrol- og  

 observatørprogrammer.
F.s.v.a. kontrol pålægges flagstaten  

 større forpligtigelser til at kontrollere egne fartøjers  

 fiskeriaktiviteter på det åbne hav, blandt andet ved at  

 gøre fiskeriet betinget af en særlig licens eller  

 fiskeritilladelse samt beredvillighed til samarbejde med autoriserede  

 inspektører fra andre stater.
Flagstatens fiskere vil kunne blive  

 inspiceret af autoriserede inspektører fra andre stater på det  

 åbne hav.
I den forbindelse skal stater gennem lokale eller regionale  

 fiskeriforvaltningsorganisationer eller lignende arrangementer  

 fastlægge procedurer for bording og inspektion.
 Ved påstand om overtrædelse af vedtagne  

 bevarelses- og forvaltningsforanstaltninger skal flagstaten reagere inden for  

 tre arbejdsdage og enten kræve, at det pågældende  

 fartøj, der fører dens flag, giver oplysninger til  

 undersøgelsesmyndigheden om fartøjsposition, fangster,  

 fiskeredskaber, fiskeri og dertil knyttede aktiviteter i det område,  

 hvor overtrædelse påstås at have fundet sted, eller  

 bemyndige den inspicerende stat til at foretage undersøgelserne.
 I tilfælde, hvor der efter bording og inspektion er  

 åbenbar grund til at antage, at et fartøj har begået en  

 alvorlig overtrædelse (herunder fisket uden gyldig licens, undladt at  

 foretage den påkrævede optegnelse over fangstdata, fisket i enten  

 fredet område, fredningsperiode, med forbudte fiskeredskaber eller  

 efter en bestand, for hvilken der gjaldt fiskeriforbud) og flagstaten enten  

 har undladt at reagere, eller undladt at træffe de ovenstående  

 forholdsregler, kan inspektørerne forblive om bord og sikre sig  

 bevismaterialet og de kan kræve, at fartøjsføreren er  

 behjælpelig med yderligere undersøgelser, om nødvendigt  

 ved straks at sejle fartøjet til f.eks. nærmeste havn.
Flagstaten skal, ifølge aftalen, underrettes om en  

 sådan bording og efterfølgende overdrages kopi af  

 inspektionsrapport.
Omvendt skal flagstaten sikre, at  

 fartøjsføreren accepterer bording og er inspektørerne  

 behjælpelig.
Alvorlige overtrædelser af vedtagne bevarelses- og  

 forvaltningsforanstaltninger fører til tabet af fiskerilicens.
 I forlængelse af spørgsmålet om kontrol  

 pålægges flagstaten at etablere et nationalt register over  

 fiskerfartøjer med tilladelse til at drive fiskeri på det  

 åbne hav, således at interesserede stater på anmodning skal  

 have adgang til oplysningerne.
 Bilæggelse af tvister mellem to deltagende stater  

 foregår efter de generelle bestemmelser, der er fastsat i De Forenede  

 Nationers Havretskonvention af 10. december 1982.
 7. Deltagende stater skal tilskynde ikke-parter i aftalen  

 til at blive parter i denne og til at vedtage love og forskrifter, der er  

 forenelige med aftalens bestemmelser.
8. F.s.v.a.
Det Europæiske Fællesskab er det  

 Fællesskabet, der på områder, hvor der er tale om  

 enekompetence   herunder spørgsmål vedr. bevarelse og  

 forvaltning af levende akvatiske ressourcer   skal vedtage de relevante  

 regler og forordninger.
Fællesskabet deler sin kompetence med  

 medlemsstaterne på følgende områder omfattet af aftalen:  

 udviklingslandenes krav, videnskabelig forskning, havnestatsforanstaltninger  

 og bestemmelser vedr. stater, der ikke er medlemmer af regionale  

 fiskeriorganisationer, eller som ikke er parter i aftalen.
 9. Gennemførelsen af aftalen vil ikke få  

 direkte administrative eller lovgivningsmæssige konsekvenser.
 I forbindelse med tiltag til bevarelse og forvaltning af  

 fælles fiskebestande og stærkt vandrende fiskebestande forpligter  

 staterne sig til at yde udviklingslandene støtte i form af blandt  

 andet økonomisk og faglig bistand samt støtte til menneskelige  

 ressourcer for herved at tage hensyn til disse landes særlige  

 behov.
 Aftalen forventes at styrke beskyttelsen af  

 havmiljøet.
10. Aftalen træder i kraft, når mindst 30  

 stater har ratificeret den.
Fire år herefter indkaldes til konference  

 med henblik på at vurdere aftalens effektivitet med hensyn til at sikre  

 bevarelse og forvaltning af fælles fiskebestande og stærkt  

 vandrende fiskebestande.
 11. Ratifikationsinstrumenterne deponeres hos De Forenede  

 Nationers Generalsekretær.
AFTALE OM GENNEMFØRELSEN AF BESTEMMELSERNE I DE  

 FORENEDE NATIONERS HAVRETSKONVENTION AF 10. DECEMBER 1982  

 VEDRØRENDE BEVARELSE OG  FORVALTNING AF FÆLLES FISKEBESTANDE OG  

 STÆRKT VANDRENDE FISKEBESTANDE AFTALE OM GENNEMFØRELSEN AF BESTEMMELSERNE I DE  

 FORENEDE NATIONERS HAVRETSKONVENTION AF 10. DECEMBER 1982  

 VEDRØRENDE BEVARELSE OG  FORVALTNING AF FÆLLES FISKEBESTANDE OG  

 STÆRKT VANDRENDE FISKEBESTANDE De deltagende stater i denne aftale - som henviser til de relevante bestemmelser i De  

 Forenede Nationers havretskonvention af 10. december 1982, som er fast besluttet på at sikre bevarelse  

 på lang sigt og bæredygtig udnyttelse af fælles bestande og  

 stærkt vandrende arter, som ønsker at forbedre samarbejdet mellem  

 staterne i dette øjemed, som kræver, at flagstater, havnestater og  

 kyststater håndhæver de for sådanne bestande vedtagne  

 bevarelses- og forvaltningsforanstaltninger mere effektivt, som især søger at løse de  

 problemer, der er defineret i kapitel 17, programområde C, i  

 agenda 21 vedtaget af De Forenede Nationers konference om miljø og  

 udvikling, nemlig at forvaltningen af højsøfiskeriet er  

 utilstrækkelig på mange områder, og at nogle ressourcer  

 bliver overudnyttet, og som konstaterer, at der er problemer med ureguleret  

 fiskeri, overforsyning med kapital, for store fiskerflåder, omflagning  

 af fartøjer for at undgå kontrol, redskaber, der ikke er  

 selektive nok, upålidelige databaser og utilstrækkeligt  

 samarbejde mellem staterne, som forpligter sig til ansvarligt fiskeri, som er sig bevidste, at det er nødvendigt at  

 undgå negative indvirkninger på havmiljøet, at værne  

 om den biologiske diversitet, at bevare de marine økosystemers  

 integritet og at reducere risikoen for langsigtede eller irreversible  

 virkninger af fiskeriet til det mindst mulige, som erkender, at det er nødvendigt med  

 særlig assistance, herunder finansiel, videnskabelig og teknologisk  

 assistance, således at udviklingslandene kan deltage effektivt i  

 bevarelsen, forvaltningen og den bæredygtige udnyttelse af fælles  

 bestande og stærkt vandrende bestande, som er overbevist om, at en aftale om  

 gennemførelse af de pågældende bestemmelser i konventionen  

 vil være mest formålstjenlig og bidrage til at bevare fred og  

 sikkerhed på internationalt plan, som bekræfter, at den almindelige folkerets  

 regler og principper fortsat skal være gældende for  

 spørgsmål, som ikke er omfattet af konventionen eller denne  

 aftale - er blevet enige om følgende:
DEL I ALMINDELIGE BESTEMMELSER Artikel 1 Terminologi og anvendelsesområde 1.	I denne aftale forstås ved:
a)	»Konventionen« De Forenede Nationers havretskonvention af 10.  

 december 1982 b)	»bevarelses- og forvaltningsforanstaltninger« foranstaltninger med  

 henblik på bevarelse og forvaltning af en eller flere arter af marine  

 levende ressourcer, der vedtages og anvendes i overensstemmelse med de  

 relevante folkeretlige regler, som fremgår af konventionen og denne  

 aftale c)	»fisk« også bløddyr og krebsdyr med undtagelse af dem,  

 der tilhører sedentære arter som defineret i konventionens  

 artikel 77 d)	»arrangement« en kooperativ mekanisme etableret i overensstemmelse  

 med konventionen og denne aftale af to eller flere stater bl.a. med henblik  

 på fastsættelse af bevarelses- og forvaltningsforanstaltninger i  

 et lokalt eller regionalt område for en eller flere fælles  

 fiskebestande eller stærkt vandrende fiskebestande.
 2.	a)	»deltagende stater« stater, som har tiltrådt denne  

 aftale, og over for hvem denne aftale er i kraft.
 b)	Denne aftale finder tilsvarende anvendelse:
i)	på de i konventionens artikel 305, stk. 1,  

 litra c), d) og e), omhandlede enheder ii)	med forbehold af artikel 47, på de i artikel 1 i  

 bilag IX til konventionen omhandlede enheder, betegnet som  

 »internationale organisationer«, som bliver parter i denne aftale, og i denne  

 udstrækning omfatter udtrykket »deltagende stater« disse  

 enheder.
 3.	Denne aftale finder tilsvarende anvendelse på andre  

 fiskerienheder, hvis fartøjer driver fiskeri på det åbne  

 hav.
Artikel 2 Formål Denne aftale har til formål at sikre bevarelse  

 på lang sigt og bæredygtig udnyttelse af fælles  

 fiskebestande og stærkt vandrende fiskebestande gennem effektiv  

 gennemførelse af konventionens bestemmelser.
Artikel 3 Anvendelse 1.	Medmindre andet er fastsat, gælder denne aftale for bevarelse  

 og forvaltning af fælles fiskebestande og stærkt vandrende  

 fiskebestande i områder uden for national jurisdiktion, bortset fra at  

 artikel 6 og 7 også gælder for bevarelse og forvaltning af  

 sådanne fiskebestande inden for områder under national  

 jurisdiktion, med forbehold af de forskellige retlige ordninger, som finder  

 anvendelse inden for områder under national jurisdiktion og i  

 områder uden for national jurisdiktion som fastsat i konventionen.
 2.	Når kyststater udøver deres suveræne rettigheder  

 for så vidt angår efterforskning og udnyttelse, bevarelse og  

 forvaltning af fælles fiskebestande og stærkt vandrende  

 fiskebestande i områder under national jurisdiktion, skal de anvende de  

 generelle principper, der er anført i artikel 5, tilsvarende.
3.	Staterne skal tage behørigt hensyn til udviklingslandenes  

 respektive muligheder for at anvende artikel 5, 6 og 7 inden for  

 områder under national jurisdiktion og til deres behov for assistance  

 som omhandlet i denne aftale.
Med henblik herpå finder del VII  

 tilsvarende anvendelse på områder under national  

 jurisdiktion.
Artikel 4 Forholdet mellem aftalen og konventionen Intet i denne aftale tilsidesætter staternes  

 rettigheder, jurisdiktion og pligter i henhold til konventionen.
Denne aftale  

 skal fortolkes og anvendes i relation til og på en måde, der er  

 forenelig med konventionen.
DEL II BEVARELSE OG FORVALTNING AF FÆLLES FISKEBESTANDE OG  

 STÆRKT VANDRENDE FISKEBESTANDE Artikel 5 Generelle principper Med henblik på bevarelse og forvaltning af  

 fælles fiskebestande og stærkt vandrende fiskebestande skal  

 kyststaterne og de stater, der driver fiskeri på det åbne hav,  

 ved opfyldelsen af deres forpligtelse til samarbejde i overensstemmelse med  

 konventionen:
a)	vedtage foranstaltninger til at sikre fælles fiskebestandes og  

 stærkt vandrende fiskebestandes bæredygtighed på langt sigt  

 og fremme optimal udnyttelse af disse b)	sikre, at sådanne foranstaltninger baseres på det mest  

 pålidelige videnskabelige materiale, der står til rådighed,  

 og være udformet med henblik på at bevare eller genoprette  

 fiskebestandene på niveauer, som kan give det største vedvarende  

 udbytte, under hensyntagen til relevante miljømæssige og  

 økonomiske faktorer, herunder udviklingslandenes særlige behov,  

 samt under hensyntagen til fiskerimønstre, fiskebestandenes indbyrdes  

 afhængighed og almindeligt anbefalede internationale minimumsnormer,  

 det være sig lokale, regionale eller globale c)	anvende den præventive fremgangsmåde i overensstemmelse  

 med artikel 6 d)	vurdere virkningerne af fiskeri, andre menneskelige aktiviteter og  

 miljøfaktorer på målfiskebestande og arter  

 tilhørende det samme økosystem eller tilknyttet eller  

 afhængige af målfiskebestande e)	i fornødent omfang vedtage bevarelses- og  

 forvaltningsforanstaltninger for arter tilhørende det samme  

 økosystem eller tilknyttet eller afhængige af  

 målfiskebestandene, med henblik på at bevare eller genoprette  

 fiskebestandene af sådanne arter over de niveauer, hvor deres  

 reproduktion kan blive alvorligt truet f)	begrænse forurening, affald, genudsætninger, fangster,  

 der skyldes redskaber, som er gået tabt eller forladt, fangster af  

 ikke-målarter, både fiskearter og andre arter (i det  

 følgende benævnt ikke-målarter) og indvirkninger på  

 tilknyttede eller afhængige arter, især udryddelsestruede arter,  

 gennem foranstaltninger, der, så vidt det er praktisk muligt, omfatter  

 udvikling og anvendelse af selektive, miljøvenlige og  

 omkostningseffektive fiskeredskaber og fangstteknikker g)	beskytte den biologiske diversitet i havmiljøet h)	træffe foranstaltninger til at hindre eller eliminere  

 overfiskning og overskydende fiskerikapacitet og til at sikre, at  

 fiskeriindsatsen ikke overstiger et niveau, der er uforeneligt med en  

 bæredygtig udnyttelse af fiskeressourcerne i)	tage hensyn til det ikke-industrielle fiskeris og  

 subsistensfiskeriets interesser j)	rettidigt indsamle og udveksle fuldstændige og  

 nøjagtige data om fiskeriaktiviteter vedrørende blandt andet  

 fartøjspositioner, fangster af målarter og ikke-målarter  

 og fiskeriindsats, jf. bilag I, samt oplysninger fra nationale og  

 internationale forskningsprogrammer k)	fremme og gennemføre videnskabelig forskning og udvikle  

 egnede teknologier til støtte for bevarelse og forvaltning af  

 fiskeressourcerne, og l)	iværksætte og håndhæve bevarelses- og  

 forvaltningsforanstaltninger gennem effektiv overvågning og  

 kontrol.
Artikel 6 Anvendelse af den præventive  

 fremgangsmåde 1.	Staterne skal i vid udstrækning anvende den præventive  

 fremgangsmåde i forbindelse med bevarelse, forvaltning og udnyttelse af  

 fælles fiskebestande og stærkt vandrende fiskebestande med  

 henblik på at beskytte de levende marine ressourcer og bevare  

 havmiljøet.
2.	Staterne skal udvise større forsigtighed, når  

 oplysningerne er usikre, upålidelige eller utilstrækkelige.
Den  

 omstændighed, at der ikke foreligger tilstrækkelige  

 videnskabelige oplysninger, må ikke benyttes som grund til at  

 udsætte eller undlade at træffe bevarelses- og  

 forvaltningsforanstaltninger.
 3.	Ved iværksættelsen af den præventive  

 fremgangsmåde skal staterne:
a)	forbedre beslutningstagningen med hensyn til bevarelsen og  

 forvaltningen af fiskeressourcerne ved at indhente og udveksle de bedste  

 foreliggende videnskabelige oplysninger og iværksætte forbedrede  

 teknikker til at imødegå risiko og usikkerhed b)	anvende de retningslinjer, der er fastsat i bilag II, og  

 på grundlag af de bedste foreliggende videnskabelige oplysninger  

 fastlægge bestandsspecifikke referencepunkter og de forholdsregler, der  

 skal træffes, hvis disse overskrides c)	bl.a. tage hensyn til usikkerheden omkring fiskebestandenes  

 størrelse og produktivitet, referencepunkter, bestandssituation i  

 forhold til sådanne referencepunkter, niveauer for og fordelingen af  

 fiskeridødelighed og fiskeriaktiviteternes indvirkning på  

 ikke-målarter og tilknyttede og afhængige arter samt eksisterende  

 og forventede oceaniske, miljømæssige og socioøkonomiske  

 forhold, og d)	udvikle dataindsamlings- og forskningsprogrammer til vurdering af  

 fiskeriets indvirkning på ikke-målarter og tilknyttede eller  

 afhængige arter og disses miljø og vedtage de planer, der er  

 nødvendige til sikring af bevarelsen af sådanne arter og til  

 beskyttelse af levesteder, der giver anledning til særlig  

 bekymring.
4.	Staterne skal tage skridt til at hindre, at referencepunkterne  

 overskrides, når de er ved at være nået.
Hvis de  

 overskrides, skal staterne straks træffe de forholdsregler, der er  

 fastlagt i henhold til stk. 3, litra b, med henblik på  

 genoprettelse af fiskebestandene.
5.	Hvis situationen for målfiskebestande eller  

 ikke-målfiskebestande eller tilknyttede eller afhængige arter  

 giver anledning til bekymring, skal staterne øge overvågningen  

 af sådanne fiskebestande og arter for at få et overblik over  

 deres situation og effektiviteten af bevarelses- og  

 forvaltningsforanstaltningerne.
De skal med jævne mellemrum tage disse  

 foranstaltninger op til revision på baggrund af nye oplysninger.
6.	Med hensyn til nye fiskerier eller forsøgsfiskeri vedtager  

 staterne hurtigst muligt forebyggende bevarelses- og  

 forvaltningsforanstaltninger, bl.a. begrænsninger af fangster og  

 fiskeriindsats.
Sådanne foranstaltninger skal forblive i kraft, indtil  

 der er tilstrækkelige data til at danne grundlag for en vurdering af  

 fiskeriets indvirkning på fiskebestandenes bæredygtighed på  

 lang sigt, hvorefter der skal iværksættes bevarelses- og  

 forvaltningsforanstaltninger baseret på denne vurdering.  

 Sidstnævnte foranstaltninger skal i givet fald give mulighed for en  

 gradvis udvikling af fiskerierne.
7.	Hvis et naturfænomen har en markant negativ indvirkning  

 på situationen for fælles fiskebestande eller stærkt  

 vandrende fiskebestande, skal staterne vedtage bevarelses- og  

 forvaltningsforanstaltninger som nødforanstaltning for at hindre, at  

 fiskeriet øger denne negative indvirkning.
Staterne skal også  

 træffe sådanne nødforanstaltninger, når  

 fiskeriaktiviteterne indebærer alvorlige trusler mod sådanne  

 fiskebestandes bæredygtighed.
Nødforanstaltninger skal  

 være midlertidige og være baseret på de bedste foreliggende  

 videnskabelige oplysninger.
Artikel 7 Indbyrdes forenelighed mellem bevarelses- og  

 forvaltningsforanstaltninger 1.	Med forbehold af kyststaternes suveræne rettigheder for  

 så vidt angår efterforskning og udnyttelse, bevarelse og  

 forvaltning af levende marine ressourcer inden for områder under  

 national jurisdiktion som fastsat i konventionen og retten for statsborgere  

 fra alle stater til at drive fiskeri på det åbne hav i  

 overensstemmelse med konventionen:
a)	skal, for så vidt angår fælles fiskebestande, de  

 berørte kyststater og de stater, hvis statsborgere befisker  

 sådanne fiskebestande i det tilstødende område på  

 det åbne hav, søge, enten direkte eller gennem de relevante  

 mekanismer for samarbejde, som er omhandlet i del III, at nå til  

 enighed om, hvilke foranstaltninger der er nødvendige med henblik  

 på bevarelse af disse fiskebestande i det tilstødende  

 område på det åbne hav b)	skal, for så vidt stærkt vandrende fiskebestande, de  

 berørte kyststater og andre stater, hvis statsborgere befisker  

 sådanne fiskebestande i regionen, samarbejde, enten direkte eller  

 gennem de relevante mekanismer for samarbejde, der er omhandlet i  

 del III, med henblik på at sikre bevarelsen af og fremme den  

 maksimale udnyttelse af sådanne fiskebestande i hele regionen,  

 både inden for og uden for områder under national  

 jurisdiktion.
2.	Bevarelses- og forvaltningsforanstaltninger, der fastsættes  

 for det åbne hav og for områder under national jurisdiktion, skal  

 være indbyrdes forenelige med henblik på at sikre bevarelsen og  

 forvaltningen af de fælles fiskebestande og de stærkt vandrende  

 fiskebestande i deres helhed.
I dette øjemed er kyststaterne og de  

 stater, der driver fiskeri på det åbne hav, forpligtet til at  

 samarbejde med henblik på fastsættelse af indbyrdes forenelige  

 foranstaltninger for sådanne fiskebestande.
Ved fastsættelsen af  

 forenelige bevarelses- og forvaltningsforanstaltninger skal  

 staterne:
a)	tage hensyn til de bevarelses- og forvaltningsforanstaltninger, som  

 kyststaterne har vedtaget og anvender i overensstemmelse med konventionens  

 artikel 61 med hensyn til de samme fiskebestande inden for områder  

 under national jurisdiktion, og sikre, at de foranstaltninger, der  

 fastsættes med hensyn til sådanne fiskebestande på det  

 åbne hav, ikke underminerer effektiviteten af sådanne  

 foranstaltninger b)	tage hensyn til tidligere vedtagne foranstaltninger, der er fastsat  

 og anvendes for det åbne hav i overensstemmelse med konventionen med  

 hensyn til de samme fiskebestande af de berørte kyststater og de  

 stater, der driver fiskeri på det åbne hav c)	tage hensyn til tidligere vedtagne foranstaltninger, der er fastsat  

 og anvendes i overensstemmelse med konventionen med hensyn til de samme  

 fiskebestande af en lokal eller regional fiskeriforvaltningsorganisation  

 eller et lokalt eller regionalt fiskeriforvaltningsarrangement d)	tage hensyn til fiskebestandenes biologiske enhed og deres  

 øvrige biologiske karakteristika og til sammenhængen mellem  

 fiskebestandenes udbredelse, fiskerierne og de særlige geografiske  

 forhold i den berørte region, herunder også til, i hvor stort  

 omfang fiskebestandene forefindes og befiskes i områder under national  

 jurisdiktion e)	tage hensyn til, i hvilket omfang henholdsvis kyststaterne og de  

 stater, der driver fiskeri på det åbne hav, er afhængige af  

 de pågældende fiskebestande, og f)	sikre, at sådanne foranstaltninger ikke får negative  

 indvirkninger på de levende marine ressourcer som helhed.
 3.	Staterne skal i forbindelse med deres forpligtelse til at samarbejde  

 bestræbe sig mest muligt på at nå til enighed om indbyrdes  

 forenelige bevarelses- og forvaltningsforanstaltninger inden for en rimelig  

 tid.
 4.	Hvis der ikke opnås enighed inden for en rimelig tid, kan  

 enhver af de berørte stater påberåbe sig de procedurer for  

 bilæggelse af tvister, der er omhandlet i del VIII.
5.	Indtil der er opnået enighed om indbyrdes forenelige  

 bevarelses- og forvaltningsforanstaltninger, skal de berørte stater i  

 forståelse og samarbejde med hinanden bestræbe sig mest muligt  

 på at indgå foreløbige arrangementer af praktisk art.
Hvis  

 de berørte stater ikke er i stand til at nå til enighed om  

 sådanne arrangementer, kan enhver af disse stater med henblik på  

 fastsættelse af foreløbige foranstaltninger forelægge  

 tvisten for en domstol i overensstemmelse med de procedurer for  

 bilæggelse af tvister, der er omhandlet i del VIII.
 6.	Foreløbige arrangementer eller foranstaltninger, der  

 iværksættes eller fastsættes i henhold til stk. 5,  

 skal tage hensyn til bestemmelserne i denne del, skal tage alle de  

 berørte staters rettigheder og forpligtelser behørigt i  

 betragtning, må ikke bringe opnåelsen af en endelig aftale om  

 indbyrdes forenelige bevarelses- og forvaltningsforanstaltninger i fare eller  

 vanskeliggøre en sådan, og har ikke nogen indflydelse på  

 det endelige resultat af eventuelle procedurer for bilæggelse af  

 tvister.
 7.	Kyststaterne skal med regelmæssige mellemrum, enten direkte  

 eller gennem de relevante lokale eller regionale  

 fiskeriforvaltningsorganisationer eller arrangementer eller på anden  

 hensigtsmæssig måde, give de stater, der driver fiskeri på  

 det åbne hav i det lokale eller regionale område, meddelelse om,  

 hvilke foranstaltninger de har vedtaget for fælles fiskebestande og  

 stærkt vandrende fiskebestande i områder under deres nationale  

 jurisdiktion.
 8.	Stater, der driver fiskeri på det åbne hav, skal med  

 regelmæssige mellemrum, enten direkte eller gennem de relevante lokale  

 eller regionale fiskeriforvaltningsorganisationer eller arrangementer eller  

 på anden hensigtsmæssig måde, meddele andre interesserede  

 stater, hvilke foranstaltninger de har vedtaget til regulering af  

 aktiviteter, der udøves af fartøjer, der fører deres  

 flag, og som befisker sådanne fiskebestande på det åbne  

 hav.
DEL III MEKANISMER FOR INTERNATIONALT SAMARBEJDE OM FÆLLES  

 FISKEBESTANDE OG STÆRKT VANDRENDE FISKEBESTANDE Artikel 8 Samarbejde om bevarelse og forvaltning 1.	Kyststater og stater, der driver fiskeri på det åbne  

 hav, skal i overensstemmelse med konventionen søge at samarbejde om  

 fælles fiskebestande og stærkt vandrende fiskebestande, enten  

 direkte eller gennem de relevante lokale eller regionale  

 fiskeriforvaltningsorganisationer eller arrangementer, under hensyn til de  

 særlige forhold i det lokale eller regionale område, med henblik  

 på at sikre bevarelse og forvaltning af sådanne  

 fiskebestande.
2.	Staterne skal straks indlede egentlige konsultationer, navnlig  

 når der er tegn på, at fælles fiskebestande og stærkt  

 vandrende fiskebestande trues af overudnyttelse, eller når der er et  

 nyt fiskeri på sådanne fiskebestande under udvikling.
I dette  

 øjemed kan der på anmodning af en af de interesserede stater  

 indledes konsultationer med henblik på at etablere passende  

 arrangementer til at sikre bevarelse og forvaltning af fiskebestandene.  

 Indtil der er opnået enighed om sådanne arrangementer, skal  

 staterne overholde bestemmelserne i denne aftale og handle loyalt og under  

 behørig hensyntagen til andre staters rettigheder, interesser og  

 forpligtelser.
3.	Når lokale eller regionale fiskeriforvaltningsorganisationer  

 eller arrangementer har kompetence til at fastsætte bevarelses- og  

 forvaltningsforanstaltninger for bestemte fælles fiskebestande eller  

 stærkt vandrende fiskebestande, skal de stater, der driver fiskeri  

 på fiskebestandene på det åbne hav, og de berørte  

 kyststater opfylde deres forpligtelse til samarbejde ved at blive medlemmer  

 af sådanne organisationer eller deltagere i sådanne arrangementer  

 eller ved at acceptere at anvende de bevarelses- og  

 forvaltningsforanstaltninger, der er fastsat af sådanne organisationer  

 eller arrangementer.
Stater med en reel interesse i de pågældende  

 fiskerier kan blive medlemmer af sådanne organisationer eller deltagere  

 i sådanne arrangementer.
Betingelserne for at deltage i sådanne  

 organisationer eller arrangementer må ikke udelukke sådanne  

 stater fra medlemskab eller deltagelse; de må heller ikke anvendes  

 på en måde, der medfører forskelsbehandling af en stat  

 eller en gruppe af stater, der har en reel interesse i de  

 pågældende fiskerier.
 4.	Kun de stater, som er medlemmer af en sådan organisation eller  

 deltagere i et sådant arrangement, eller som har accepteret at anvende  

 de bevarelses- og forvaltningsforanstaltninger, der er fastsat af en  

 sådan organisation eller af sådant arrangement, har adgang til de  

 fiskeressourcer, som disse foranstaltninger finder anvendelse på.
 5.	Når der ikke findes nogen lokale eller regionale  

 fiskeriforvaltningsorganisationer eller arrangementer til at fastsætte  

 bevarelses- og forvaltningsforanstaltninger for en given fælles  

 fiskebestand eller stærkt vandrende fiskebestand, skal de  

 berørte kyststater og stater, der på det åbne hav driver  

 fiskeri på en sådan bestand i det lokale eller regionale  

 område, samarbejde om at oprette en sådan organisation eller  

 indgå andre passende arrangementer for at sikre bevarelse og  

 forvaltning af en sådan bestand, ligesom de skal deltage i arbejdet i  

 organisationen eller arrangementet.
6.	En stat, der har til hensigt at foreslå, at der træffes  

 forholdsregler af en mellemstatslig organisation med kompetence med hensyn  

 til levende ressourcer, bør, når sådanne forholdsregler  

 kan få en markant indvirkning på bevarelses- og  

 forvaltningsforanstaltninger, der allerede er fastsat af en kompetent lokal  

 eller regional fiskeriforvaltningsorganisation eller et lokalt eller  

 regionalt fiskeriforvaltningsarrangement, føre konsultationer gennem  

 organisationen med dennes medlemmer eller gennem arrangementet med dettes  

 deltagere.
Sådanne konsultationer skal om muligt finde sted, inden  

 forslaget forelægges for den mellemstatslige organisation.
Artikel 9 Lokale og regionale fiskeriforvaltningsorganisationer og  

 arrangementer 1.	Ved oprettelsen af lokale eller regionale  

 fiskeriforvaltningsorganisationer og ved indgåelsen af lokale eller  

 regionale fiskeriforvaltningsarrangementer vedrørende fælles  

 fiskebestande og stærkt vandrende fiskebestande skal staterne bl.a.  

 nå til enighed om:
a)	hvilke fiskebestande bevarelses- og forvaltningsforanstaltningerne  

 finder anvendelse på under hensyn til de berørte fiskebestandes  

 biologiske karakteristika og til de pågældende fiskeriers art b)	anvendelsesområdet under hensyn til artikel 7,  

 stk. 1, og de særlige forhold i det lokale eller regionale  

 område, herunder socio-økonomiske, geografiske og  

 miljømæssige faktorer c)	forholdet mellem arbejdet i den nye organisation eller det nye  

 arrangement og allerede eksisterende fiskeriforvaltningsorganisationers eller  

 arrangementers opgaver, mål og aktiviteter, og d)	de mekanismer, hvorigennem organisationen eller arrangementet vil  

 indhente videnskabelig rådgivning og vurdere bestandssituationen,  

 herunder i givet fald oprettelse af et videnskabeligt rådgivende  

 organ.
 2.	Stater, der samarbejder om etablering af lokale eller regionale  

 fiskeriforvaltningsorganisationer eller arrangementer, skal give andre  

 stater, som vides at have en reel interesse i sådanne organisationer  

 eller arrangementer, meddelelse om et sådant samarbejde.
Artikel 10 Lokale og regionale fiskeriforvaltningsorganisationers og  

 arrangementers opgaver Ved opfyldelsen af deres forpligtelse til samarbejde  

 gennem lokale eller regionale fiskeriforvaltningsorganisationer eller  

 arrangementer skal staterne:
a)	nå til enighed om og overholde bevarelses- og  

 forvaltningsforanstaltninger til sikring af fælles fiskebestandes og  

 stærkt vandrende fiskebestandes bæredygtighed på lang  

 sigt b)	i det nødvendige omfang nå til enighed om  

 partsrettigheder som f.eks. tildelinger af tilladte fangstmængder eller  

 fiskeriindsatsniveauer c)	vedtage og anvende alle generelt anbefalede, internationale  

 minimumsnormer for ansvarlig udøvelse af fiskeri d)	indhente og evaluere videnskabelig rådgivning, vurdere  

 bestandssituationen og fiskeriets indvirkning på ikke-målarter og  

 tilknyttede eller afhængige arter e)	nå til enighed om normer for indsamling, rapportering,  

 efterprøvning og udveksling af data om fiskeriet på de  

 pågældende fiskebestande f)	indsamle og udbrede nøjagtige og fuldstændige  

 statistiske data som beskrevet i bilag I, til sikring af, at den bedste  

 videnskabelige viden står til rådighed; oplysningerne skal i det  

 fornødne omfang behandles som fortrolige g)	fremme og gennemføre videnskabelige vurderinger af  

 fiskebestandene og relevant forskning og udbrede resultaterne heraf h)	etablere passende samarbejdsmekanismer til effektiv kontrol,  

 overvågning og håndhævelse i)	nå til enighed om, hvordan man kan tilgodese  

 fiskeriinteresserne hos nye medlemmer af organisationen eller nye deltagere i  

 arrangementet j)	nå til enighed om beslutningstagningsprocedurer, som kan lette  

 en rettidig og effektiv vedtagelse af bevarelses- og  

 forvaltningsforanstaltninger k)	fremme en fredelig bilæggelse af tvister i overensstemmelse  

 med del VIII l)	sikre, at de berørte nationale organer og erhvervsgrene  

 samarbejder fuldt ud om at gennemføre organisationens eller  

 arrangementets henstillinger eller beslutninger, og m)	sørge for en passende information om de bevarelses- og  

 forvaltningsforanstaltninger, der er truffet af organisationen eller  

 arrangementet.
Artikel 11 Nye medlemmer eller deltagere Ved fastlæggelsen af arten og omfanget af de  

 partsrettigheder, der skal tildeles nye medlemmer af en lokal eller regional  

 fiskeriforvaltningsorganisation eller nye deltagere i et lokalt eller  

 regionale fiskeriforvaltningsarrangement skal staterne bl.a. tage hensyn  

 til:
a)	situationen for fælles fiskebestande og stærkt vandrende  

 fiskebestande og det eksisterende fiskeriindsatsniveau i fiskeriet b)	nye og eksisterende medlemmers eller deltageres respektive  

 interesser, fiskerimønstre og fangstmetoder c)	nye og eksisterende medlemmers eller deltageres respektive bidrag  

 til bevarelse og forvaltning af fiskebestandene, til indsamling og  

 tilvejebringelse af nøjagtige data og gennemførelse af  

 videnskabelig forskning vedrørende fiskebestandene d)	behovene hos de kystfiskersamfund, som hovedsageligt er  

 afhængige af fiskeri på fiskebestandene e)	behovene hos kyststater, hvis økonomi i overvældende  

 grad er afhængig af udnyttelsen af levende marine ressourcer, og f)	interesserne hos de udviklingslande i det lokale eller regionale  

 område, i hvis nationale jurisdiktionsområder fiskebestandene  

 også forekommer.
Artikel 12 Gennemskuelighed i lokale og regionale  

 fiskeriforvaltningsorganisationers og arrangementers aktiviteter 1.	Staterne skal sørge for gennemskuelighed i  

 beslutningstagningen og andre aktiviteter, der gennemføres af lokale  

 og regionale fiskeriforvaltningsorganisationer og arrangementer.
2.	Repræsentanter fra andre mellemstatslige organisationer og  

 repræsentanter fra ikke-statslige organisationer, der beskæftiger  

 sig med fælles fiskebestande og stærkt vandrende fiskebestande,  

 skal have mulighed for at deltage i møder, der afholdes af lokale og  

 regionale fiskeriforvaltningsorganisationer og arrangementer, som  

 observatører eller i givet fald på anden måde i  

 overensstemmelse med den pågældende organisations eller det  

 pågældende arrangements procedurer.
Sådanne procedurer  

 må ikke være overdrevent restriktive i så henseende.  

 Sådanne mellemstatslige organisationer og ikke-statslige organisationer  

 skal i rette tid have adgang til sådanne organisationers og  

 arrangementers dossierer og rapporter under iagttagelse af procedurereglerne  

 om adgangen hertil.
Artikel 13 Styrkelse af eksisterende organisationer og  

 arrangementer Staterne skal samarbejde om at styrke eksisterende lokale  

 og regionale fiskeriforvaltningsorganisationer og arrangementer med henblik  

 på at forbedre disses effektivitet i forbindelse med fastsættelse  

 og gennemførelse af bevarelses- og forvaltningsforanstaltninger for  

 fælles fiskebestande og stærkt vandrende fiskebestande.
Artikel 14 Indsamling og tilvejebringelse af oplysninger og samarbejde  

 om videnskabelig forskning 1.	Staterne skal sørge for, at fiskerfartøjer, der  

 fører deres flag, meddeler de oplysninger, der er nødvendige  

 for opfyldelsen af deres forpligtelser i henhold til denne aftale.
I dette  

 øjemed skal staterne i overensstemmelse med bilag I:
a)	indsamle og udveksle videnskabelige, tekniske og statistiske data  

 vedrørende fiskerier på fælles fiskebestande og  

 stærkt vandrende fiskebestande b)	sørge for, at de indsamlede data er tilstrækkeligt  

 detaljerede til at lette en effektiv vurdering af fiskebestanden og meddeles  

 så betids, at de kan opfylde de krav, der stilles af de lokale eller  

 regionale fiskeriforvaltningsorganisationer eller arrangementer c)	træffe passende foranstaltninger til at efterprøve  

 nøjagtigheden af sådanne data.
 2.	Staterne skal enten direkte eller gennem lokale eller regionale  

 fiskeriforvaltningsorganisationer eller arrangementer samarbejde om:
a)	at vedtage dataspecifikationer og aftale, i hvilket format data skal  

 meddeles til sådanne organisationer eller arrangementer, under hensyn  

 til fiskebestandenes art og fiskerierne på disse fiskebestande b)	at udvikle og udveksle analyseteknikker og metoder til vurdering af  

 fiskebestande med henblik på forbedring af foranstaltningerne til  

 bevarelse og forvaltning af fælles fiskebestande og stærkt  

 vandrende fiskebestande.
3.	I overensstemmelse med konventionens kapitel XIII skal staterne  

 enten direkte eller gennem kompetente internationale organisationer  

 samarbejde om at styrke den videnskabelige forskningskapacitet på  

 fiskeriområdet og at fremme videnskabelig forskning vedrørende  

 bevarelse og forvaltning af fælles fiskebestande og stærkt  

 vandrende fiskebestande til gavn for alle.
I dette øjemed skal en stat  

 eller den kompetente internationale organisation, der gennemfører  

 sådan forskning i områder uden for national jurisdiktion, aktivt  

 fremme offentliggørelse og udbredelse til alle interesserede stater af  

 resultaterne af denne forskning og oplysninger vedrørende forskningens  

 mål og metoder og i det omfang, der er muligt, gøre det lettere  

 for videnskabsmænd fra disse stater at deltage i en sådan  

 forskning.
Artikel 15 Lukkede og delvis lukkede havområder Ved gennemførelsen af denne aftale i et lukket  

 eller delvis lukket havområde skal staterne tage hensyn til de  

 særlige naturforhold i dette havområde, ligesom de skal handle  

 på en måde, der er forenelig med konventionens kapitel IX og  

 andre relevante bestemmelser heri.
Artikel 16 Områder på det åbne hav, der på  

 alle sider er omgivet af et område under en enkelt stats nationale  

 jurisdiktion 1.	Stater, der befisker fælles fiskebestande og stærkt  

 vandrende fiskebestande i et område på det åbne hav, der  

 på alle sider er omgivet af et område under en enkelt stats  

 jurisdiktion, og sidstnævnte stat skal samarbejde om at fastsætte  

 bevarelses- og forvaltningsforanstaltninger for disse fiskebestande i  

 området på det åbne hav.
Under hensyn til de særlige  

 naturforhold i området skal staterne drage omsorg for at  

 fastsætte forenelige bevarelses- og forvaltningsforanstaltninger for  

 sådanne fiskebestande i henhold til artikel 7. Foranstaltninger,  

 der træffes for det åbne hav, skal fastsættes under hensyn  

 til kyststatens rettigheder, forpligtelser og interesser i henhold til  

 konventionen, skal være baseret på de bedste foreliggende  

 videnskabelige oplysninger og skal også fastsættes under hensyn  

 til eventuelle bevarelses- og forvaltningsforanstaltninger, som kyststaten i  

 overensstemmelse med konventionens artikel 61 har vedtaget og anvender  

 med hensyn til de samme fiskebestande i området under national  

 jurisdiktion.
Staterne skal også nå til enighed om kontrol-,  

 overvågnings- og håndhævelsesforanstaltninger, der kan  

 sikre, at bevarelses- og forvaltningsforanstaltningerne for det åbne  

 hav overholdes.
2.	I henhold til artikel 8 skal staterne handle loyalt og  

 bestræbe sig mest muligt på hurtigt at nå til enighed om de  

 bevarelses- og forvaltningsforanstaltninger, der skal anvendes i forbindelse  

 med fiskeriaktiviteter i det i det stk. 1 omhandlede område.
Hvis  

 de berørte fiskeristater og kyststaten ikke inden for en rimelig tid  

 er i stand til at nå til enighed om sådanne foranstaltninger,  

 skal de, jf. stk. 1, anvende artikel 7, stk. 4, 5 og 6,  

 vedrørende midlertidige arrangementer eller foranstaltninger.
Indtil  

 der fastsættes sådanne foreløbige arrangementer eller  

 foranstaltninger, skal de berørte stater træffe foranstaltninger  

 for fartøjer, der fører deres flag, således at disse ikke  

 driver fiskeri, som vil kunne underminere de berørte  

 fiskebestande.
DEL IV IKKE-MEDLEMMER OG IKKE-DELTAGERE Artikel 17 Ikke-medlemmer af organisationer og ikke-deltagere i  

 arrangementer 1.	En stat, som ikke er medlem af en lokal eller regional  

 fiskeriforvaltningsorganisation eller ikke er deltager i et lokalt eller  

 regionalt fiskeriforvaltningsarrangement, og som ikke på anden  

 måde accepterer at anvende de bevarelses- og  

 forvaltningsforanstaltninger, der er fastsat af en sådan organisation  

 eller ved et sådant arrangement, er ikke fritaget fra forpligtelsen til  

 i overensstemmelse med konventionen og denne aftale at samarbejde om  

 bevarelse og forvaltning af de berørte fælles fiskebestande og  

 stærkt vandrende fiskebestande.
 2.	En sådan stat må ikke tillade fartøjer, der  

 fører dens flag, at drive fiskeri på fælles fiskebestande  

 eller stærkt vandrende fiskebestande, for hvilke der er fastsat  

 bevarelses- og forvaltningsforanstaltninger af en sådan organisation  

 eller ved et sådant arrangement.
3.	Stater, som er medlemmer af en lokal eller regional  

 fiskeriforvaltningsorganisation eller deltagere i et lokalt eller regionalt  

 fiskeriforvaltningsarrangement, skal individuelt eller i fællesskab  

 anmode de fiskerienheder, der er omhandlet i artikel 1, stk. 3, og  

 som har fiskerfartøjer i det pågældende område, om  

 at samarbejde fuldt ud med en sådan organisation eller et sådant  

 arrangement om gennemførelsen af de bevarelses- og  

 forvaltningsforanstaltninger, organisationen eller arrangementet har fastsat,  

 med henblik på at opnå den videst mulige faktiske anvendelse af  

 sådanne foranstaltninger på fiskeriaktiviteterne i det  

 pågældende område.
Sådanne fiskerienheders fordele  

 ved at deltage i fiskeriet skal stå i et rimeligt forhold til deres  

 tilsagn om at overholde bevarelses- og forvaltningsforanstaltninger for  

 fiskebestandene.
4.	Stater, som er medlemmer af en sådan organisation eller  

 deltagere i et sådant arrangement, skal udveksle oplysninger om  

 fiskeriaktiviteter, der udøves af fartøjer, hvis flagstater  

 hverken er medlemmer af organisationen eller deltagere i arrangementet, og  

 som driver fiskeri på de pågældende fiskebestande.
De skal  

 tage forholdsregler, der er forenelige med denne aftale og folkeretten, til  

 at hindre sådanne fartøjer i at udøve aktiviteter, som  

 underminerer effektiviteten af lokale eller regionale bevarelses- og  

 forvaltningsforanstaltninger.
DEL V FLAGSTATENS FORPLIGTELSER Artikel 18 Flagstatens forpligtelser 1.	En stat, hvis fartøjer driver fiskeri på det åbne  

 hav, skal træffe de nødvendige foranstaltninger til at sikre, at  

 fartøjer, der fører dens flag, overholder lokale og regionale  

 bevarelses- og forvaltningsforanstaltninger, og at sådanne  

 fartøjer ikke indleder aktiviteter, som underminerer sådanne  

 foranstaltningers effektivitet.
 2.	En stat må kun give fartøjer, der fører dens  

 flag, tilladelse til at drive fiskeri på det åbne hav, når  

 den er i stand til over for sådanne fartøjer effektivt at  

 varetage sit ansvar i henhold til konventionen og denne aftale.
 3.	Foranstaltninger, som en stat skal træffe over for  

 fartøjer, der fører dens flag, skal omfatte:
a)	kontrol med sådanne fartøjer på det åbne  

 hav ved hjælp af fiskerilicenser eller fiskeritilladelser i  

 overensstemmelse med gældende procedurer, der er vedtaget på  

 lokalt, regionalt eller globalt plan b)	fastsættelse af forskrifter:
i)	der indeholder betingelser for licenser og tilladelser, som er  

 tilstrækkelige til at opfylde alle flagstatens lokale, regionale og  

 globale forpligtelser ii)	der forbyder fiskeri på det åbne hav for  

 fartøjer, der ikke har behørig licens eller tilladelse til at  

 fiske, og forbyder fartøjers fiskeri på det åbne hav, hvis  

 dette ikke sker i overensstemmelse med betingelserne i en licens eller en  

 tilladelse iii)	der pålægger fartøjer, der driver fiskeri  

 på det åbne hav, altid at medføre licensen eller  

 tilladelsen om bord og på anmodning at fremvise den ved inspektion, der  

 foretages af en behørigt autoriseret person, og iv)	som sikrer, at fartøjer, der fører dens flag, ikke  

 driver fiskeri uden tilladelse i områder henhørende under andre  

 staters nationale jurisdiktion c)	etablering af et nationalt register over fiskerfartøjer med  

 tilladelse til at drive fiskeri på det åbne hav, idet direkte  

 interesserede stater på anmodning skal have adgang til oplysningerne i  

 et sådant register iagttagelse af flagstatens nationale lovgivning om  

 videregivelse af sådanne oplysninger d)	krav om mærkning af fiskerfartøjer og fiskeredskaber  

 med henblik på identifikation i overensstemmelse med ensartede og  

 internationalt anerkendte fartøjs- og redskabsmærkningssystemer  

 som f.eks.
FAO's standardspecifikationer for mærkning og identifikation  

 af fiskerfartøjer e)	krav om registrering og rettidig rapportering af  

 fartøjspositioner, fangster af målarter og ikke-målarter,  

 fiskeriindsats og andre relevante fiskeridata i overensstemmelse med lokale,  

 regionale og globale standarder for indsamling af sådanne data f)	krav om kontrol af fangster af målarter og ikke-målarter  

 ved hjælp af observatørprogrammer, inspektionsordninger,  

 losserapporter, overvågning af omladninger og kontrol af landede  

 fangster samt markedsstatistikker g)	kontrol og overvågning af sådanne fartøjer og af  

 disses fiskeri og dertil knyttede aktiviteter bl.a. gennem:
i)	iværksættelse af nationale inspektionsordninger og  

 lokale og regionale ordninger for samarbejde om håndhævelse i  

 henhold til artikel 21 og 22, med krav om, at sådanne  

 fartøjer skal tillade, at behørigt autoriserede  

 inspektører fra andre stater får adgang til fartøjet ii)	iværksættelse af nationale observatørprogrammer  

 og lokale og regionale observatørprogrammer, i hvilke flagstaten  

 deltager, med krav om, at sådanne fartøjer skal give  

 observatører fra andre stater adgang til at udføre de opgaver,  

 der er vedtaget i programmet, og iii)	udvikling og gennemførelse af  

 fartøjsovervågningssystemer, herunder i givet fald  

 satellittransmissionssystemer i overensstemmelse med eventuelle nationale  

 programmer og programmer, som der lokalt, regionalt eller globalt er  

 opnået enighed om blandt de berørte stater h)	regulering af omladninger på det åbne hav, så det  

 sikres, at effektiviteten af bevarelses- og forvaltningsforanstaltninger ikke  

 undermineres, og i)	regulering af fiskeriaktiviteter for at sikre overholdelse af  

 lokale, regionale eller globale foranstaltninger, herunder foranstaltninger,  

 der tager sigte på at reducere fangsterne af  

 ikke-målarter.
 4.	Når der eksisterer en lokalt, regionalt eller globalt vedtaget  

 gældende ordning for kontrol og overvågning, skal staterne  

 sørge for, at de foranstaltninger, de pålægger  

 fartøjer, som fører deres flag, er forenelige med den  

 pågældende ordning.
DEL VI OVERHOLDELSE OG HÅNDHÆVELSE Artikel 19 Overholdelse og håndhævelse fra flagstaternes  

 side 1.	Staterne skal sikre, at fartøjer, der fører deres  

 flag, overholder lokale og regionale bevarelses- og  

 forvaltningsforanstaltninger for fælles fiskebestande og stærkt  

 vandrende fiskebestande.
I dette øjemed skal den enkelte  

 stat:
a)	håndhæve sådanne foranstaltninger, uanset hvor  

 overtrædelserne forekommer b)	straks foretage en fuldstændig undersøgelse af enhver  

 påstået overtrædelse af lokale eller regionale bevarelses-  

 og forvaltningsforanstaltninger, hvilket kan omfatte fysisk inspektion af de  

 pågældende fartøjer, og hurtigst muligt orientere den  

 stat, der har fremsat påstand om overtrædelsen, og den  

 pågældende lokale eller regionale organisation eller det  

 pågældende lokale eller regionale arrangement om, hvordan  

 undersøgelsen skrider frem, og hvilke resultater der er fremkommet c)	kræve, at fartøjer, der fører dens flag, giver  

 oplysninger til undersøgelsesmyndigheden om fartøjsposition,  

 fangster, fiskeredskaber, fiskeri og dertil knyttede aktiviteter i det  

 område, hvor en overtrædelse påstås at have fundet  

 sted d)	hvis den finder, at der foreligger tilstrækkeligt bevis for en  

 påstået overtrædelse, indbringe sagen for sine myndigheder  

 med henblik på straks at indlede retsforfølgning i  

 overensstemmelse med den nationale lovgivning og i givet fald tilbageholde  

 det berørte fartøj e)	når det efter den nationale lovgivning er fastslået, at  

 et fartøj har været involveret i en alvorlig overtrædelse  

 af sådanne foranstaltninger, sørge for, at fartøjet ikke  

 driver fiskeri på det åbne hav, før alle de sanktioner,  

 der i forbindelse med overtrædelsen er pålagt af flagstaten, er  

 blevet overholdt.
2.	Alle undersøgelser og retsforfølgningen skal  

 gennemføres hurtigst muligt.
Sanktionerne for overtrædelser skal  

 være af en sådan strenghed, at de effektivt sikrer overholdelse,  

 modvirker overtrædelser, uanset hvor de finder sted, og fratager de  

 skyldige de fordele, de har opnået ved deres ulovlige aktiviteter.
De  

 foranstaltninger, der gælder for fartøjsførere og andre  

 officerer på fiskerfartøjer, skal bl.a. omfatte bestemmelser,  

 gennem hvilke tilladelse til at gøre tjeneste som  

 fartøjsførere eller officerer på sådanne  

 fartøjer kan afslås, trækkes tilbage eller  

 suspenderes.
Artikel 20 Internationalt samarbejde om  

 håndhævelse 1.	Staterne skal, enten direkte eller gennem lokale eller regionale  

 fiskeriforvaltningsorganisationer eller arrangementer, samarbejde om at sikre  

 overholdelse og håndhævelse af lokale og regionale bevarelses- og  

 forvaltningsforanstaltninger for fælles fiskebestande og stærkt  

 vandrende fiskebestande.
2.	En flagstat, der foretager en undersøgelse af en  

 påstået overtrædelse af bevarelses- og  

 forvaltningsforanstaltninger for fælles fiskebestande eller  

 stærkt vandrende fiskebestande, kan anmode om bistand fra en hvilken  

 som helst anden stat, hvis samarbejde kan være nyttigt i forbindelse  

 med undersøgelsen.
Alle stater skal søge at efterkomme rimelige  

 anmodninger fremsat af en flagstat i forbindelse med sådanne  

 undersøgelser.
3.	En flagstat kan foretage sådanne undersøgelser direkte  

 i samarbejde med andre interesserede stater eller gennem den berørte  

 lokale eller regionale forvaltningsorganisation eller det berørte  

 lokale eller regionale forvaltningsarrangement.
Oplysninger om  

 undersøgelsernes forløb og resultater skal stilles til  

 rådighed for alle stater, der har interesse i eller påvirkes af  

 den påståede overtrædelse.
 4.	Staterne skal være hinanden behjælpelige med at  

 identificere fartøjer, der ifølge indberetninger har  

 udøvet aktiviteter, der underminerer effektiviteten af lokale,  

 regionale eller globale bevarelses- og forvaltningsforanstaltninger.
 5.	Staterne skal, i det omfang det er tilladt ifølge nationale  

 love og forskrifter, etablere arrangementer med henblik på at stille  

 bevismateriale vedrørende påståede overtrædelser af  

 sådanne foranstaltninger til rådighed for anklagemyndigheden i  

 andre stater.
6.	Når der er rimelig grund til at tro, at et fartøj  

 på det åbne hav har drevet ulovligt fiskeri i et område  

 under en kyststats jurisdiktion, skal fartøjets flagstat på  

 anmodning af den berørte kyststat straks og fuldt ud undersøge  

 sagen.
Flagstaten skal samarbejde med kyststaten om at træffe passende  

 håndhævelsesforanstaltninger i sådanne tilfælde og  

 kan give kyststatens myndigheder tilladelse til at borde og inspicere  

 fartøjet på det åbne hav.
Dette stykke indskrænker  

 ikke anvendelsen af konventionens artikel 111.
 7.	Deltagende stater, som er medlemmer af en lokal eller regional  

 fiskeriforvaltningsorganisation eller deltagere i et lokalt eller regionalt  

 fiskeriforvaltningsarrangement, kan træffe forholdsregler i  

 overensstemmelse med folkeretten, bl.a. ved at følge lokale eller  

 regionale procedurer fastlagt i dette øjemed med henblik på at  

 hindre fartøjer, der har udøvet aktiviteter, som underminerer  

 effektiviteten af eller på anden måde overtræder de  

 bevarelses- og forvaltningsforanstaltninger, der er fastlagt af den  

 pågældende organisation eller det pågældende  

 arrangement, i at drive fiskeri på det åbne hav i det lokale  

 eller regionale område, indtil flagstaten har truffet passende  

 forholdsregler.
Artikel 21 Lokalt og regionalt samarbejde om  

 håndhævelse 1.	I et område på det åbne hav, der er omfattet af en  

 lokal eller regional fiskeriforvaltningsorganisation eller et lokalt eller  

 regionalt fiskeriforvaltningsarrangement, kan en deltagende stat, som er  

 medlem af en sådan organisation eller deltager i et sådant  

 arrangement, gennem sine behørigt autoriserede inspektører i  

 overensstemmelse med stk. 2 borde og inspicere fiskerfartøjer,  

 der fører en anden deltagende stats flag, uanset om sidstnævnte  

 deltagende stat også er medlem af organisationen eller deltager i  

 arrangementet, med henblik på at sikre overholdelse af de bevarelses-  

 og forvaltningsforanstaltninger for fælles fiskebestande og  

 stærkt vandrende fiskebestande, der er fastsat af den  

 pågældende organisation eller det pågældende  

 arrangement.
2.	Staterne skal gennem lokale eller regionale  

 fiskeriforvaltningsorganisationer eller arrangementer fastlægge  

 procedurer for bording og inspektion i henhold til stk. 1 samt  

 procedurer til gennemførelse af andre bestemmelser i denne artikel.  

 Sådanne procedurer skal være forenelige med denne artikel og de  

 grundlæggende procedurer, der er fastlagt i artikel 22, og  

 må ikke give anledning til forskelsbehandling af ikke-medlemmer af  

 organisationen eller ikke-deltagere i arrangementet.
Bording og inspektion og  

 eventuelle andre derpå følgende håndhævelsesaktioner  

 skal gennemføres i overensstemmelse med sådanne procedurer.  

 Staterne skal i det fornødne omfang informere om de procedurer, der  

 fastlægges i henhold til dette stykke.
 3.	Hvis en organisation eller et arrangement ikke inden for to år  

 efter vedtagelsen af denne aftale har etableret sådanne procedurer,  

 skal bording og inspektion i henhold til stk. 1 og eventuelle  

 derpå følgende håndhævelsesforanstaltninger, indtil  

 sådanne procedurer bliver fastlagt, gennemføres i  

 overensstemmelse med denne artikel og de grundlæggende procedurer, der  

 er fastlagt i artikel 22.
4.	Inden inspicerende stater træffer forholdsregler i henhold til  

 denne artikel, skal de, enten direkte eller gennem den berørte lokale  

 eller regionale fiskeriforvaltningsorganisation eller det lokale eller  

 regionale fiskeriforvaltningsarrangement, underrette alle stater, hvis  

 fartøjer driver fiskeri på det åbne hav i det lokale eller  

 regionale område, om, hvilken form for identifikation deres  

 behørigt autoriserede inspektører er forsynet med.  

 Fartøjer, der anvendes til bording og inspektion skal være  

 forsynet med ydre kendemærker, hvoraf det tydeligt fremgår, at de  

 er i statens tjeneste.
Ved tiltrædelsen af denne aftale skal enhver  

 stat udpege en kompetent myndighed, der kan modtage meddelelser i henhold til  

 denne artikel, og staten skal give underretning om udpegelsen gennem den  

 relevante lokale eller regionale fiskeriforvaltningsorganisation eller det  

 relevante lokale eller regionale fiskeriforvaltningsarrangement.
 5.	Når der efter bording og inspektion af et fartøj er  

 åbenbar grund til at antage, at et fartøj har udøvet en  

 aktivitet, der er i modstrid med de i stk. 1 omhandlede bevarings- og  

 forvaltningsforanstaltninger, skal den inspicerende stat i givet fald sikre  

 sig bevismaterialet og hurtigst muligt give flagstaten meddelelse om den  

 påståede overtrædelse.
 6.	Flagstaten skal reagere på den i stk. 5 omhandlede  

 meddelelse inden for tre arbejdsdage efter modtagelsen eller inden for en  

 eventuel anden frist, der er foreskrevet i procedurer, som er fastlagt i  

 overensstemmelse med artikel 2, og skal enten:
a)	hurtigst muligt opfylde sine forpligtelser i henhold til  

 artikel 19 til at foretage undersøgelser og, hvis bevismaterialet  

 berettiger hertil, træffe håndhævelsesaktioner over for  

 fartøjet, idet den i så fald straks underretter den inspicerende  

 stat om resultatet af undersøgelserne og af eventuelle  

 håndhævelsesaktioner, eller b)	bemyndige den inspicerende stat til at foretage  

 undersøgelserne.
7.	Når flagstaten bemyndiger den inspicerende stat til at  

 undersøge en påstået overtrædelse, skal den  

 inspicerende stat hurtigst muligt underrette flagstaten om  

 undersøgelsesresultaterne.
Flagstaten skal, hvis bevismaterialet  

 berettiger dertil, opfylde sine forpligtelser til at tage  

 håndhævelsesaktioner over for fartøjet.
Subsidiært  

 kan flagstaten bemyndige den inspicerende stat til at iværksætte  

 sådanne håndhævelsesaktioner over for fartøjet, som  

 flagstaten specificerer, og som er forenelige med flagstatens rettigheder og  

 forpligtelser i henhold til denne aftale.
8.	I tilfælde, hvor der efter bording og inspektion er  

 åbenbar grund til at antage, at et fartøj har begået en  

 alvorlig overtrædelse, og flagstaten enten har undladt at reagere eller  

 undladt at træffe forholdsregler i henhold til stk. 6 eller 7, kan  

 inspektørerne forblive om bord og sikre sig bevismaterialet og de kan  

 kræve, at fartøjsføreren er behjælpelig med  

 yderligere undersøgelser, om nødvendigt ved straks at sejle  

 fartøjet til den nærmeste egnede havn eller til en eventuel  

 anden havn, der er fastsat i procedurer, som er fastlagt i overensstemmelse  

 med stk. 2. Den inspicerende stat skal straks meddele flagstaten navnet  

 på den havn, som fartøjet skal sejle til.
Den inspicerende stat  

 og flagstaten og i givet fald havnestaten skal tage de nødvendige  

 skridt til at sikre, at der stilles de nødvendige faciliteter til  

 rådighed for besætningsmedlemmerne, uanset disses  

 nationalitet.
 9.	Den inspicerende stat skal give flagstaten og den berørte  

 organisation eller deltagerne i det berørte arrangement meddelelse om  

 resultaterne af eventuelle yderligere undersøgelser.
10.	Den inspicerende stat skal pålægge sine  

 inspektører at overholde almindeligt anerkendte internationale  

 forskrifter, procedurer og fremgangsmåder i forbindelse med  

 fartøjets og besætningens sikkerhed, at begrænse  

 forstyrrelserne af fiskeriet mest muligt og så vidt muligt at  

 undgå aktioner, som vil kunne forringe kvaliteten af  

 ombordværende fangster.
Den inspicerende stat skal sørge for, at  

 bordingen og inspektionen ikke gennemføres på en måde, der  

 må betragtes som chikane over for fiskerfartøjet.
 11.	I denne artikel forstås ved en alvorlig  

 overtrædelse:
a)	at fiske uden gyldig licens eller tilladelse udstedt af flagstaten i  

 overensstemmelse med artikel 18, stk. 3, litra a) b)	at undlade af at foretage nøjagtige optegnelser af fangstdata  

 og fangstrelaterede data, som kræves af den relevante lokale eller  

 regionale fiskeriforvaltningsorganisation eller af det relevante lokale eller  

 regionale fiskeriforvaltningsarrangement, eller alvorlig fejlrapportering af  

 fangster, der er i modstrid med en sådan organisations eller et  

 sådant arrangements fangstrapporteringskrav c)	fiske i et fredet område, at fiske i en fredningsperiode eller  

 at fiske uden kvote eller efter opfiskning af en kvote, der er fastsat af den  

 berørte lokale eller regionale fiskeriforvaltningsorganisation eller  

 det berørte lokale eller regionale fiskeriforvaltningsarrangement d)	at drive direkte fiskeri efter en bestand, for hvilken der  

 gælder et moratorium eller et fiskeriforbud e)	at anvende forbudte fiskeredskaber f)	at forfalske eller skjule et fiskerfartøjs mærker,  

 identitet eller registrering g)	at skjule, foretage ændringer af eller bortskaffe  

 bevismateriale i forbindelse med en undersøgelse h)	at begå flere overtrædelser, som sammen udgør en  

 alvorlig tilsidesættelse af bevarelses- og  

 forvaltningsforanstaltninger, eller i)	at begå andre overtrædelser, som eventuelt er  

 specificeret i procedurer, der er fastlagt af den berørte lokale eller  

 regionale fiskeriforvaltningsorganisation eller det berørte lokale  

 eller regionale fiskeriforvaltningsarrangement.
 12.	Uanset denne artikels øvrige bestemmelser kan flagstaten  

 når som helst tage skridt til at opfylde sine forpligtelser i henhold  

 til artikel 19 med hensyn til en påstået overtrædelse.  

 Hvis fartøjet er under den inspicerende stats kontrol, skal den  

 inspicerende stat på anmodning af flagstaten frigive fartøjet  

 til flagstaten sammen med alle oplysninger om undersøgelsens  

 forløb og resultater.
 13.	Denne artikel berører ikke flagstatens ret til at  

 træffe foranstaltninger herunder strafferetlig forfølgning i  

 overensstemmelse med sin lovgivning.
 14.	Denne artikel finder tilsvarende anvendelse på bording og  

 inspektion foretaget af en deltagende stat, som er medlem af en lokal eller  

 regional fiskeriforvaltningsorganisation eller deltager i et lokalt eller  

 regionalt fiskeriforvaltningsarrangement, og som har åbenbar grund til  

 at antage, at et fiskerfartøj, der fører en anden deltagende  

 stats flag, i det område på det åbne hav, der hører  

 ind under en sådan organisation eller et sådant arrangement, har  

 udøvet en aktivitet, der er i modstrid med de i stk. 1 omhandlede  

 relevante bevarelses- og forvaltningsforanstaltninger, og et sådant  

 fartøj efterfølgende, i løbet af den samme fangstrejse,  

 er sejlet ind i et område, der henhører under den inspicerende  

 stats nationale jurisdiktion.
 15.	Når en lokal eller regional fiskeriforvaltningsorganisation  

 eller et lokalt eller regionalt fiskeriforvaltningsarrangement har fastlagt  

 en alternativ mekanisme, der effektivt varetager dens medlemmers respektive  

 dets deltageres forpligtelse i henhold til denne aftale til at sikre  

 overholdelse af de bevarelses- og forvaltningsforanstaltninger, der er  

 fastlagt af organisationen eller arrangementet, kan medlemmer af en  

 sådan organisation eller deltagere i et sådant arrangement aftale  

 at begrænse anvendelsen af stk. 1 indbyrdes med hensyn til de  

 bevarelses- og forvaltningsforanstaltninger, som er fastlagt for det  

 berørte område på det åbne hav.
 16.	Når en anden stat end flagstaten træffer forholdsregler  

 over for fartøjer, der har udøvet aktiviteter, som er i  

 modstrid med lokale eller regionale bevarelses- og  

 forvaltningsforanstaltninger, skal disse forholdsregler stå i et  

 rimeligt forhold til overtrædelsens grovhed.
17.	I tilfælde, hvor der er rimelig grund til at formode, at et  

 fiskerfartøj på det åbne hav er uden nationalitet, kan en  

 stat borde og inspicere fartøjet.
Når bevismaterialet berettiger  

 dertil, kan staten træffe passende forholdsregler i overensstemmelse  

 med folkeretten.
 18.	Staterne er ansvarlige for skade eller tab, som de har  

 forårsaget i forbindelse med aktioner i henhold til denne artikel,  

 når sådanne aktioner er ulovlige eller går ud over det, der  

 på grundlag af de forhåndenværende oplysninger med  

 rimelighed kan betragtes som nødvendigt for at gennemføre denne  

 artikels bestemmelser.
Artikel 22 Grundlæggende procedurer for bording og inspektion i  

 henhold til artikel 21 1.	Den inspicerende stat skal sikre, at dens behørigt  

 autoriserede inspektører:
a)	fremviser deres legitimation for fartøjets fører og  

 fremlægger en kopi af teksten til de relevante bevarelses- og  

 forvaltningsforanstaltninger eller de regler og forskrifter, der i henhold  

 til disse foranstaltninger er gældende i det pågældende  

 område på det åbne hav b)	foranlediger underretning af flagstaten på tidspunktet for  

 bording og inspektion c)	ikke hindrer fartøjsføreren i at kommunikere med  

 flagstatens myndigheder under bording og inspektion d)	giver en kopi af rapporten om bordingen og inspektionen til  

 fartøjsføreren og til flagstatens myndigheder, idet eventuelle  

 indsigelser eller erklæringer, som fartøjsføreren  

 måtte ønsket medtaget, optages heri e)	straks forlader fartøjet efter inspektionens afslutning, hvis  

 de ikke finder noget bevis for en alvorlig overtrædelse, og f)	undgår magtanvendelse, medmindre det er nødvendigt for  

 at sikre inspektørernes sikkerhed, eller inspektørerne hindres  

 i udførelsen af deres opgaver.
Graden af magtanvendelse må ikke  

 gå ud over det, der med rimelighed kan betragtes som nødvendigt  

 under de foreliggende omstændigheder.
 2.	Den inspicerende stats behørigt autoriserede  

 inspektører har bemyndigelse til at inspicere fartøjet, dets  

 licens, redskaber, udstyr, optegnelser, faciliteter, fisk og fiskeprodukter  

 samt de nødvendige dokumenter til efterprøvning af, om  

 fartøjet overholder de relevante bevarelses- og  

 forvaltningsforanstaltninger.
 3.	Flagstaten skal sikre, at fartøjsførerne:
a)	accepterer bordingen og er inspektørerne behjælpelige  

 med at borde hurtigt og risikofrit b)	samarbejder og er behjælpelige ved inspektioner af  

 fartøjet, der gennemføres efter disse procedurer c)	ikke lægger hindringer i vejen for, truer eller er til gene  

 for inspektørerne, når disse udfører deres opgaver d)	gør det muligt for inspektørerne at kommunikere med  

 flagstatens og den inspicerende stats myndigheder under bordingen og  

 inspektionen e)	stiller rimelige faciliteter til rådighed for  

 inspektørerne, herunder i givet fald kost og indkvartering, og f)	er inspektørerne behjælpelige med at forlade  

 fartøjet risikofrit.
 4.	Hvis føreren af et fartøj afslår at acceptere  

 bording og inspektion i overensstemmelse med denne artikel og  

 artikel 21, skal flagstaten, undtagen i tilfælde hvor det i  

 overensstemmelse med almindeligt anerkendte internationale forskrifter,  

 procedurer og fremgangsmåder i forbindelse med sikkerheden på  

 havet er nødvendigt at udsætte bording og inspektion,  

 påbyde fartøjsføreren straks at underkaste sig bording og  

 inspektion, og hvis fartøjsføreren ikke efterkommer et  

 sådant påbud, suspendere fartøjets tilladelse til at drive  

 fiskeri og beordre fartøjet til straks at vende tilbage til havn.  

 Flagstaten skal underrette den inspicerende stat om, hvilke forholdsregler  

 den har truffet, hvis de i dette stykke omhandlede omstændigheder  

 forekommer.
Artikel 23 Foranstaltninger truffet af en havnestat 1.	En havnestat har ret og pligt til at træffe foranstaltninger i  

 overensstemmelse med folkeretten med henblik på at fremme  

 effektiviteten af lokale, regionale og globale bevarelses- og  

 forvaltningsforanstaltninger.
Når en havnestat træffer  

 sådanne foranstaltninger, må den ikke hverken formelt eller reelt  

 forskelsbehandle en bestemt stats fartøjer.
 2.	En havnestat kan bl.a. inspicere dokumenter, fiskeredskaber og  

 fangster om bord på fiskerfartøjer, når sådanne  

 fartøjer frivilligt befinder sig i dens havne eller ved dens  

 offshore-terminaler.
 3.	Staterne kan vedtage forskrifter, der giver de berørte  

 nationale myndigheder bemyndigelse til at forbyde landinger og omladninger,  

 når det er fastslået, at fangsten er taget på en  

 måde, som underminerer effektiviteten af lokale, regionale og globale  

 bevarelses- og forvaltningsforanstaltninger for det åbne hav.
 4.	Intet i denne artikel berører staternes udøvelse af  

 deres suverænitet over havne på deres område i  

 overensstemmelse med folkeretten.
DEL VII UDVIKLINGSLANDENES BEHOV Artikel 24 Anerkendelse af udviklingslandenes særlige  

 behov 1.	Staterne skal fuldt ud anerkende udviklingslandenes særlige  

 behov i forbindelse med bevarelse og forvaltning af fælles  

 fiskebestande og stærkt vandrende fiskebestande og udvikling af  

 fiskerierne efter sådanne fiskebestande.
I dette øjemed skal  

 staterne yde udviklingslandene bistand, enten direkte eller gennem De  

 Forenede Nationers Udviklingsprogram, De Forenede Nationers Levnedsmiddel- og  

 Landbrugsorganisation eller andre af De Forenede Nationers  

 særorganisationer, Den Globale Miljøfacilitet, Kommissionen for  

 Bæredygtig Udvikling eller andre relevante internationale og regionale  

 organisationer og organer.
 2.	Når staterne opfylder deres forpligtelse til at samarbejde om  

 fastsættelse af bevarelses- og forvaltningsforanstaltninger for  

 fælles fiskebestande og stærkt vandrende fiskebestande, skal de  

 tage hensyn til udviklingslandenes særlige behov, især:
a)	sårbarheden hos udviklingslande, som er afhængige af  

 udnyttelsen af levende marine ressourcer, bl.a. til at dække hele eller  

 dele af deres befolknings fødevarebehov b)	nødvendigheden af at undgå negative indvirkninger  

 på og sikre adgang til fiskerierne for subsistensfiskere,  

 småfiskere og kvindelige fiskeriarbejdere, samt den indfødte  

 befolkning i visse udviklingslande, især mindre østater, og c)	nødvendigheden af at sikre, at sådanne foranstaltninger  

 ikke fører til, at der, direkte eller indirekte, pålægges  

 udviklingslandene en uforholdsmæssig stor byrde i form af  

 bevarelsesforanstaltninger.
Artikel 25 Former for samarbejde med udviklingslande 1.	Staterne skal, enten direkte eller gennem lokale, regionale eller  

 globale organisationer, samarbejde med henblik på:
a)	at sætte udviklingslandene, især de mindst udviklede af  

 dem og små østater, bedre i stand til at bevare og forvalte  

 fælles fiskebestande og stærkt vandrende fiskebestande og at  

 udvikle deres egne fiskerier efter sådanne fiskebestande b)	at hjælpe udviklingslandene, især de mindst udviklede af  

 dem og små østater, så de bliver i stand til at deltage i  

 fiskerierne på det åbne hav efter sådanne fiskebestande,  

 bl.a. ved at lette dem adgangen til sådanne fiskerier, jf. dog  

 artikel 5 og 11, og c)	at lette udviklingslandenes deltagelse i lokale og regionale  

 fiskeriforvaltningsorganisationer og arrangementer.
 2.	Samarbejdet med udviklingslandene med de formål, der er  

 omhandlet i denne artikel, omfatter ydelse af økonomisk bistand,  

 støtte til udvikling af de menneskelige ressourcer, faglig bistand,  

 teknologioverførsel, bl.a. gennem ordninger med  

 fællesforetagender, og rådgivnings- og konsulenttjenester.
 3.	En sådan bistand skal bl.a. specifikt være rettet  

 mod:
a)	forbedret bevarelse og forvaltning af fælles fiskebestande og  

 stærkt vandrende fiskebestande gennem indsamling, rapportering,  

 efterprøvning, udveksling og analyse af fiskeridata og  

 fiskerirelaterede oplysninger b)	bestandsvurdering og videnskabelig forskning c)	kontrol, overvågning, overholdelse og håndhævelse,  

 herunder uddannelse og opbygning af kapacitet på lokalt niveau,  

 udvikling og finansiering af nationale og regionale  

 observatørprogrammer og adgang til teknologi og udstyr.
Artikel 26 Særlig bistand til gennemførelsen af denne  

 aftale 1.	Staterne skal samarbejde om at oprette særlige fonde med  

 henblik på at bistå udviklingslandene i gennemførelsen af  

 denne aftale, bl.a. bistand til udviklingslande til dækning af  

 udgifterne til retssager i forbindelse med bilæggelse af eventuelle  

 tvister, som de måtte være part i.
 2.	Staterne og de internationale organisationer skal bistå  

 udviklingslandene med at oprette nye lokale eller regionale  

 fiskeriforvaltningsorganisationer eller arrangementer eller med at styrke  

 eksisterende organisationer eller arrangementer med henblik på  

 forvaltning af fælles fiskebestande og stærkt vandrende  

 fiskebestande.
DEL VIII FREDELIG BILÆGGELSE AF TVISTER Artikel 27 Forpligtelse til at bilægge tvister med fredelige  

 midler Staterne er forpligtet til at bilægge deres tvister  

 ved forhandling, undersøgelse, mægling, forlig, voldgift,  

 domsafgørelse, forelæggelse for regionale institutioner eller  

 arrangementer, eller ved andre fredelige midler efter deres eget valg.
Artikel 28 Forebyggelse af tvister Staterne skal samarbejde om at forebygge tvister.
I dette  

 øjemed skal staterne nå til enighed om effektive og hurtige  

 beslutningstagningsprocedurer inden for lokale og regionale  

 fiskeriforvaltningsorganisationer og arrangementer, og de skal i det  

 fornødne omfang styrke eksisterende beslutningstagningsprocedurer.
Artikel 29 Tvister af teknisk art Når en tvist vedrører et  

 spørgsmål af teknisk art, kan staterne forelægge tvisten  

 for et ad hoc-ekspertpanel, som de selv opretter.
Panelet skal  

 rådføre sig med de berørte stater og søge at  

 bringe tvisten til ophør hurtigst muligt uden at anvende bindende  

 procedurer for bilæggelse af tvister.
Artikel 30 Procedurer for bilæggelse af tvister 1.	De bestemmelser vedrørende bilæggelse af tvister, der  

 er fastsat i konventionens kapitel XV, finder tilsvarende anvendelse  

 på tvister mellem deltagende stater i denne aftale, hvad angår  

 fortolkning eller anvendelse af denne aftale, uanset om de også er  

 deltagende stater i konventionen.
 2.	De bestemmelser vedrørende bilæggelse af tvister, der  

 er fastsat i konventionens kapitel XV, finder tilsvarende anvendelse  

 på tvister mellem deltagende stater i denne aftale, hvad angår  

 fortolkning eller anvendelse af en lokal, regional eller global fiskeriaftale  

 om fælles fiskebestande eller stærkt vandrende fiskebestande, som  

 de er part i, herunder tvister om bevarelse og forvaltning af sådanne  

 fiskebestande, uanset om de også er deltagende stater i  

 konventionen.
 3.	En procedure, der er accepteret af en deltagende stat i denne aftale  

 og konventionen i henhold til konventionens artikel 287, finder  

 anvendelse på bilæggelse af tvister omhandlet i denne del,  

 medmindre den pågældende deltagende stat ved undertegnelsen,  

 ratifikationen eller tiltrædelsen af denne aftale eller når som  

 helst derefter i henhold til artikel 287 har accepteret en anden  

 procedure for bilæggelse af tvister omhandlet i denne del.
4.	En deltagende stat i denne aftale, som ikke er deltagende stat i  

 konventionen, skal ved undertegnelsen, ratifikationen eller  

 tiltrædelsen af denne aftale eller når som helst derefter ved en  

 skriftlig erklæring frit kunne vælge en eller flere af de  

 fremgangsmåder, der er fastsat i artikel 287, stk. 1, i  

 konventionen, med henblik på bilæggelse af tvister omhandlet i  

 denne del.
Artikel 287 finder anvendelse på en sådan  

 erklæring og på enhver tvist, som en sådan stat er part i,  

 men som ikke er omfattet af en gældende erklæring.
Med henblik  

 på mægling og voldgift i overensstemmelse med konventionens  

 bilag V, VII og VIII har en sådan stat ret til udnævne  

 forligsmænd, voldgiftsmænd og eksperter, der skal optages  

 på de lister, der er omhandlet i artikel 2 i bilag V,  

 artikel 2 i bilag VII og artikel 2 i bilag VIII med  

 henblik på bilæggelse af tvister omhandlet i denne del.
 5.	En domstol, for hvilken der er indbragt en tvist omhandlet i denne  

 del, skal anvende bestemmelserne i konventionen, denne aftale og enhver  

 relevant lokal, regional eller global fiskeriaftale samt almindeligt  

 anerkendte normer for bevarelse og forvaltning af levende marine ressourcer  

 og andre folkeretlige regler, der ikke er uforenelige med konventionen, med  

 henblik på sikre bevarelsen af de pågældende fælles  

 fiskebestande og stærkt vandrende fiskebestande.
Artikel 31 Foreløbige foranstaltninger 1.	Indtil en tvist er bilagt i overensstemmelse med denne del, skal  

 parterne i tvisten gøre alt for at indgå foreløbige  

 arrangementer af praktisk art.
 2.	Med forbehold af konventionens artikel 290, kan den domstol,  

 for hvilken tvisten er blevet indbragt i henhold til denne del, foreskrive  

 sådanne foreløbige foranstaltninger, som den efter  

 omstændighederne anser for passende med henblik på at bevare de  

 respektive rettigheder hos parterne i tvisten eller at forebygge skade  

 på de pågældende fiskebestande, samt under de  

 omstændigheder, der omhandles i artikel 7, stk. 5, og  

 artikel 16, stk. 2.
 3.	En deltagende stat i denne aftale, som ikke er deltagende stat i  

 konventionen, kan fremsætte en erklæring om, at den  

 internationale havretsdomstol, uanset konventionens artikel 290,  

 stk. 5, ikke er berettiget til foreskrive, ændre eller  

 tilbagekalde foreløbige foranstaltninger uden den  

 pågældende stats samtykke.
Artikel 32 Begrænsninger i anvendelsen af procedurerne for  

 bilæggelse af tvister Konventionens artikel 297, stk. 3, finder  

 også anvendelse på denne aftale.
DEL IX IKKE-PARTER I DENNE AFTALE Artikel 33 Ikke-parter i denne aftale 1.	Deltagende stater skal tilskynde ikke-parter i denne aftale til at  

 blive parter i denne og til at vedtage love og forskrifter, der er forenelige  

 med aftalens bestemmelser.
 2.	Deltagende stater skal træffe foranstaltninger, der er  

 forenelige med denne aftale og folkeretten med henblik på at hindre  

 fartøjer, der fører ikke-parters flag, i at udøve  

 aktiviteter, der underminerer en effektiv gennemførelse af denne  

 aftale.
DEL X GOD TRO OG MISBRUG AF RETTIGHEDER Artikel 34 God tro og misbrug af rettigheder De deltagende stater i denne aftale forpligter sig til i  

 god tro at opfylde de forpligtelser, som de har påtaget sig i henhold  

 til denne aftale, samt til at udøve de rettigheder, som er anerkendt i  

 denne aftale, på en måde, som ikke indebærer misbrug af  

 rettigheder.
DEL XI ANSVAR OG ERSTATNING Artikel 35 Ansvar og erstatning De deltagende stater er ifølge folkerettens regler  

 erstatningsansvarlige for skade eller tab, som de har forvoldt i forbindelse  

 med denne aftale.
DEL XII REVISIONSKONFERENCE Artikel 36 Revisionskonference 1.	Fire år efter denne aftales ikrafttræden skal FN's  

 generalsekretær indkalde en konference med henblik på en  

 vurdering af, om aftalen er effektiv med hensyn til at sikre bevarelse og  

 forvaltning af fælles fiskebestande og stærkt vandrende  

 fiskebestande.
Generalsekretæren skal til konferencen indbyde alle  

 deltagende stater og sådanne stater og enheder, som er berettigede til  

 at blive part i denne aftale, samt mellemstatslige og ikke-statslige  

 organisationer, der er berettigede til at deltage som  

 observatører.
 2.	Konferencen skal vurdere, om bestemmelserne i denne aftale er  

 fyldestgørende, og om nødvendigt stille forslag om, hvordan  

 disse bestemmelser kan skærpes med hensyn til deres indhold og  

 fremgangsmåderne for deres gennemførelse, således at de  

 kan bedre kan bidrage til at løse eventuelle vedvarende problemer  

 omkring bevarelse og forvaltning af fælles fiskebestande og  

 stærkt vandrende fiskebestande.
DEL XIII AFSLUTTENDE BESTEMMELSER Artikel 37 Undertegnelse Denne aftale skal stå åben for undertegnelse  

 af alle stater og de andre enheder, der er omhandlet artikel 1,  

 stk. 2, litra b), og skal forblive åben for undertegnelse i  

 FN's hovedsæde i tolv måneder fra den  

 4. december 1995.
Artikel 38 Ratifikation Denne aftale skal ratificeres af staterne og de andre  

 enheder, der er omhandlet i artikel 1, stk. 2, litra b).  

 Ratifikationsinstrumenterne skal deponeres hos De Forenede Nationers  

 generalsekretær.
Artikel 39 Tiltrædelse Denne konvention skal stå åben for  

 tiltrædelse af staterne og de andre enheder, der er omhandlet i  

 artikel 1, stk. 2, litra b). Tiltrædelsesinstrumenterne  

 skal deponeres hos De Forenede Nationers generalsekretær.
Artikel 40 Ikrafttræden 1.	Denne aftale træder i kraft tredive dage efter deponeringen af  

 det tredivte ratifikations- eller tiltrædelsesinstrument.
 2.	For enhver stat eller enhed, som ratificerer eller tiltræder  

 denne aftale efter deponeringen af det tredivte ratifikations- eller  

 tiltrædelsesinstrument, skal aftalen træde i kraft på den  

 tredivte dag efter deponeringen af dens ratifikations- eller  

 tiltrædelsesinstrument.
Artikel 41 Foreløbig anvendelse 1.	Denne aftale skal anvendes foreløbigt af en stat eller enhed,  

 som indvilliger i dens foreløbige anvendelse ved at give depositaren  

 skriftlig meddelelse herom.
En sådan foreløbig anvendelse  

 får virkning fra datoen for modtagelsen af meddelelsen.
 2.	En stats eller enheds foreløbige anvendelse ophører  

 ved denne aftales ikrafttræden for den pågældende stat  

 eller enhed eller ved den pågældende stats eller enheds  

 skriftlige meddelelse til depositaren om, at den har til hensigt at bringe  

 den foreløbige anvendelse til ophør.
Artikel 42 Forbehold og undtagelser Der kan ikke tages forbehold over for eller gøres  

 undtagelser fra denne aftale.
Artikel 43 Erklæringer og udtalelser Artikel 42 afskærer ikke en stat eller enhed  

 fra, i forbindelse med undertegnelsen, ratifikationen eller  

 tiltrædelsen af denne aftale, at fremsætte erklæringer  

 eller udtalelser, uanset disses formulering eller betegnelse, bl.a. med  

 henblik på en harmonisering af dens love og forskrifter med denne  

 aftale, forudsat at sådanne erklæringer og udtalelser ikke tager  

 sigte på at udelukke eller ændre retsvirkningen af denne aftale i  

 forhold til den pågældende stat eller enhed.
Artikel 44 Forholdet til andre aftaler 1.	Denne aftale ændrer ikke de deltagende staters rettigheder  

 eller forpligtelser ifølge andre aftaler, som er forenelige med denne  

 aftale, og som ikke griber ind i de andre deltagende staters rettigheder  

 eller forpligtelser i henhold til denne aftale.
 2.	To eller flere deltagende stater kan indgå aftaler, som  

 ændrer eller suspenderer anvendelsen af bestemmelser i denne aftale, og  

 som alene skal gælde for deres indbyrdes forhold, forudsat at  

 sådanne aftaler ikke vedrører en bestemmelse, fra hvilken en  

 afvigelse er uforenelig med den effektive gennemførelse af denne  

 aftales hensigt og formål, og yderligere forudsat at sådanne  

 aftaler ikke berører anvendelsen af de grundlæggende principper,  

 som er udtrykt heri, samt at bestemmelserne i sådanne aftaler ikke  

 griber ind i de andre deltagende staters udøvelse af deres rettigheder  

 eller opfyldelse af deres forpligtelser i henhold til denne aftale.
 3.	Deltagende stater, som har til hensigt at indgå en aftale som  

 omhandlet i stk. 2, skal gennem depositaren for denne aftale underrette  

 de øvrige deltagende stater om deres hensigt om at indgå aftalen  

 og om den ændring eller suspension af aftalen, som den  

 indebærer.
Artikel 45 Ændringer 1.	En deltagende stat kan ved skriftlig meddelelse til De Forenede  

 Nationers generalsekretær foreslå ændringer i denne aftale  

 og anmode om en indkaldelse af en konference til behandling af sådanne  

 foreslåede ændringer.
Generalsekretæren skal udsende  

 sådanne meddelelser til samtlige deltagende stater.
Såfremt  

 mindst halvdelen af de deltagende stater inden for seks måneder fra  

 datoen for udsendelsen af meddelelsen har afgivet et positivt svar på  

 anmodningen, skal generalsekretæren indkalde konferencen.
 2.	På den ændringskonference, der er indkaldt i henhold til  

 stk. 1, finder samme beslutningsprocedure anvendelse som på De  

 Forenede Nationers konference om fælles fiskebestande og stærkt  

 vandrende fiskebestande, medmindre andet besluttes af konferencen.  

 Konferencen skal bestræbe sig mest muligt på at opnå  

 enighed om enhver ændring ved konsensus, og der bør ikke finde  

 afstemning sted om forslagene, før enhver mulighed for konsensus er  

 udtømt.
 Vedtagne ændringer af denne aftale er åbne for  

 undertegnelse af de deltagende stater ved De Forenede Nationers  

 hovedsæde i tolv måneder fra datoen for deres vedtagelse,  

 medmindre andet er bestemt i selve ændringen.
 4.	Artikel 38, 39, 47 og 50 finder anvendelse på alle  

 ændringer til denne aftale.
 5.	Ændringer til denne aftale træder i kraft for de  

 deltagende stater, som ratificerer eller tiltræder dem, på den  

 tredivte dag efter deponeringen af ratifikations- eller  

 tiltrædelsesinstrumenterne for to tredjedele af de deltagende stater.  

 Derefter træder ændringen for enhver deltagende stat, som  

 ratificerer eller tiltræder en ændring efter deponeringen af det  

 krævede antal ratifikations- eller tiltrædelsesinstrumenter, i  

 kraft på den tredivte dag efter deponeringen af dens ratifikations-  

 eller tiltrædelsesinstrument.
 6.	En ændring kan indeholde en bestemmelse om, at der il dens  

 ikrafttrædelse kræves et mindre eller større antal  

 ratifikationer eller tiltrædelser end fastsat i denne artikel.
 7.	En stat, som bliver deltager i denne aftale efter  

 ikrafttrædelsen af ændringer i overensstemmelse med stk. 5,  

 skal, forudsat at vedkommende stat ikke giver udtryk for en anden  

 hensigt:
a)	betragtes som værende deltager i denne aftale i dens  

 ændrede form, og b)	betragtes som deltager i den uændrede aftale i forhold til  

 enhver deltagende stat, som ikke er bundet af ændringen.
Artikel 46 Opsigelse 1.	En deltagende stat kan ved skriftlig meddelelse til De Forenede  

 Nationers Generalsekretær opsige denne aftale og kan anføre  

 årsagen hertil.
Undladelse af at anføre årsagen  

 berører ikke opsigelsens gyldighed.
Opsigelsen får virkning et  

 år efter modtagelsen af meddelelsen, medmindre denne angiver en senere  

 dato.
 2.	Opsigelsen har ikke på nogen måde indflydelse på  

 en deltagende stats pligt til at opfylde enhver forpligtelse, der er  

 indeholdt i denne aftale, og som ifølge folkeretten måtte  

 påhvile den uafhængigt af denne aftale.
Artikel 47 Internationale organisationers deltagelse 1.	I tilfælde, hvor en international organisation, jf.  

 artikel 1 i konventionens bilag IX, ikke har kompetence på  

 alle de af aftalen omfattende områder, finder konventionens  

 bilag IX tilsvarende anvendelse på en sådan international  

 organisations deltagelse i denne aftale, bortset fra at følgende  

 bestemmelser i det pågældende bilag ikke finder  

 anvendelse:
a)	artikel 2, første punktum, og b)	artikel 3, stk. 1.
 2.	I de tilfælde, hvor en international organisation som  

 omhandlet i artikel 1 i konventionens bilag IX har kompetence  

 på alle de af aftalen omfattede områder, finder følgende  

 bestemmelser anvendelse på en sådan international organisations  

 deltagelse i denne aftale:
 a)	På undertegnelses- eller tiltrædelsestidspunktet  

 fremsætter den internationale organisation en erklæring  

 om:
i)	at den har kompetence på alle områder, der falder ind  

 under denne aftale ii)	at dens medlemsstater derfor kun kan blive deltagende stater for de  

 dele af deres territorier, der ikke hører under den internationale  

 organisations ansvarsområde, og iii)	at den accepterer staternes rettigheder og forpligtelser i henhold  

 til denne aftale.
 b)	En international organisations deltagelse kan i intet tilfælde  

 medføre rettigheder i henhold til denne aftale for den internationale  

 organisations medlemsstater.
 c)	I tilfælde af uoverensstemmelse mellem en international  

 organisations forpligtelser i henhold til denne aftale og dens forpligtelser  

 i henhold til aftalen om oprettelse af organisationen eller nogen retsakt,  

 der er afledt deraf, skal forpligtelserne i henhold til denne aftale have  

 forrang.
Artikel 48 Bilag 1.	Bilagene udgør en integrerende del af denne aftale, og en  

 henvisning til denne aftale eller en af dens dele indbefatter, medmindre  

 andet udtrykkeligt er fastsat, en henvisning til de dertil hørende  

 bilag.
2.	De deltagende stater kan fra tid til anden revidere bilagene.  

 Sådanne revisioner skal baseres på videnskabelige og tekniske  

 hensyn.
Hvis en revision af et bilag vedtages ved konsensus på et  

 møde mellem de deltagende stater, skal den, uanset bestemmelserne i  

 artikel 45, optages i denne aftale og have virkning fra vedtagelsesdagen  

 eller fra en anden dato, der er angivet i revisionen.
Hvis en revision af et  

 bilag ikke vedtages ved konsensus på et sådant møde,  

 finder de ændringsprocedurer, der er fastsat i artikel 45,  

 anvendelse.
Artikel 49 Depositaren De Forenede Nationers Generalsekretær er depositar  

 for denne aftale og eventuelle ændringer og revisioner heraf.
Artikel 50 Autentiske tekster De arabiske, engelske, franske, kinesiske, russiske og  

 spanske tekster til denne aftale har samme gyldighed.
 TIL BEKRÆFTELSE HERAF har undertegnede  

 befuldmægtigede, der er behørigt bemyndiget hertil, undertegnet  

 denne aftale.
 ÅBEN FOR UNDERTEGNELSE i New York, den fjerde  

 december nittenhundredeogfemoghalvfems, i et enkelt originaleksemplar,  

 på arabisk, engelsk, fransk, kinesisk, russisk og spansk.
BILAG I STANDARDKRAV TIL INDSAMLING OG UDVEKSLING AF DATA Artikel 1 Generelle principper 1.	Rettidig indsamling, bearbejdning og analyse af data er af  

 afgørende betydning for en effektiv bevarelse og forvaltning af  

 fælles fiskebestande og stærkt vandrende fiskebestande.
I dette  

 øjemed er det nødvendigt at have data fra fiskeriet på  

 disse fiskebestande både fra det åbne hav og fra områder  

 under national jurisdiktion, og de skal indsamles og bearbejdes på en  

 sådan måde, at der kan foretages en statistisk brugbar analyse  

 med henblik på bevarelse og forvaltning af fiskeressourcerne.  

 Sådanne data omfatter fangst- og fiskeriindsatsstatistikker og andre  

 fiskerirelaterede oplysninger såsom fartøjsrelaterede og andre  

 data med henblik på standardisering af fiskeriindsats.
De indsamlede  

 data bør også omfatte oplysninger om ikke-målarter og  

 tilknyttede eller afhængige arter.
Alle data bør  

 efterprøves for at sikre, at de er nøjagtige.
Ugrupperede data  

 skal betragtes som fortrolige.
Udbredelse af sådanne data skal  

 foregå under iagttagelse af de betingelser, de er meddelt på.
2.	Der skal ydes bistand, herunder uddannelse og økonomisk og  

 faglig bistand til udviklingslandene med henblik på at opbygge  

 kapacitet inden for bevarelse og forvaltning af levende marine ressourcer.  

 Bistanden skal være centreret om at øge kapaciteten til at  

 gennemføre indsamling og efterprøvning af data,  

 observatørprogrammer, dataanalyse og forskningsprojekter med henblik  

 på bestandsvurdering.
Videnskabsmænd og ledere fra  

 udviklingslandene skal i størst muligt omfang involveres i bevarelsen  

 og forvaltningen af fælles fiskebestande og stærkt vandrende  

 fiskebestande.
Artikel 2 Principper for indsamling, bearbejdning og udveksling af  

 data Følgende generelle principper skal tages i  

 betragtning ved fastlæggelsen af parametrene for indsamling,  

 bearbejdning og udveksling af data fra fiskeriet på fælles  

 fiskebestande og stærkt vandrende fiskebestande:
a)	staterne skal sørge for, at der fra fartøjer, der  

 fører deres flag, indsamles data om fiskeriaktiviteter under  

 hensyntagen til de særlige karakteristika for hver fangstmetode (f.eks.  

 hvert slæb for trawl, hvert sæt for langline og not, hver  

 opfisket stime for stangfiskeri og hver fiskedag for dørgefiskeri) og  

 i tilstrækkelig detaljeret form til at lette effektiv  

 bestandsvurdering b)	staterne skal sørge for, at fiskeridataene efterprøves  

 ved hjælp af et passende system c)	staterne skal indsamle fiskerirelaterede data og andre  

 videnskabelige data til støtte herfor og betids indgive dem i et  

 godkendt format til den berørte lokale eller regionale  

 fiskeriforvaltningsorganisation eller det lokale eller regionale  

 fiskeriforvaltningsarrangement, hvis en sådan eller et sådant  

 eksisterer.
Ellers bør staterne samarbejde om at udveksle data enten  

 direkte eller gennem andre samarbejdsmekanismer, som de når til enighed  

 om d)	staterne skal inden for rammerne af lokale eller regionale  

 fiskeriforvaltningsorganisationer eller arrangementer eller på anden  

 måde nå til enighed om specifikationerne for data og det format,  

 de skal forelægges i, i overensstemmelse med dette bilag og under  

 hensyn til fiskebestandenes art og fiskerierne på disse fiskebestande i  

 regionen.
Sådanne organisationer eller arrangementer skal anmode  

 ikke-medlemmer eller ikke-deltagere om at indgive data om relevante  

 fiskeriaktiviteter, der udøves af fartøjer, som fører  

 deres flag e)	sådanne organisationer eller arrangementer skal bearbejde  

 dataene og betids stille dem til rådighed i et godkendt format for alle  

 interesserede stater på de betingelser, der er fastsat af  

 organisationerne eller arrangementerne, og f)	videnskabsmænd fra flagstaten og den berørte lokale  

 eller regionale fiskeriforvaltningsorganisation eller det berørte  

 lokale eller regionale fiskeriforvaltningsarrangement skal analysere data  

 særskilt eller i fællesskab, alt efter hvad der er mest  

 hensigtsmæssigt.
Artikel 3 Grunddata 1.	Staterne skal indsamle og give den berørte lokale eller  

 regionale fiskeriforvaltningsorganisation eller det berørte lokale  

 eller regionale fiskeriforvaltningsarrangement adgang til følgende  

 typer data, der skal være tilstrækkelig detaljerede til at lette  

 en effektiv bestandsvurdering i overensstemmelse med godkendte  

 procedurer:
a)	tidsserier for fangst- og fiskeriindsatsstatistikker efter fiskeri  

 og flåde b)	samlet fangst efter antal og/eller nominel vægt efter art  

 (både målarter og ikke-målarter) afhængigt af de  

 enkelte fiskerier [Nominel vægt defineres af De Forenede Nationers  

 Levnedsmiddel- og Landbrugsorganisation som landingernes ækvivalent i  

 levende vægt] c)	genudsætningsstatistikker, herunder skøn i det  

 nødvendige omfang, rapporteres som antal eller nominel vægt  

 efter art afhængigt af de enkelte fiskerier d)	fiskeriindsatsstatistikker i forbindelse med hver enkelt  

 fangstmetode, og e)	position, dato og tidspunkt for fiskeriet og andre statistikker over  

 fiskeriaktiviteter i det fornødne omfang.
 2.	Staterne skal også i det fornødne omfang indsamle og  

 til den berørte lokale eller regionale fiskeriforvaltningsorganisation  

 eller det berørte lokale eller regionale  

 fiskeriforvaltningsarrangement indgive oplysninger til støtte for  

 bestandsvurderingen, herunder:
a)	oplysning om fangstens sammensætning efter længde,  

 vægt og køn b)	andre biologiske oplysninger til støtte for  

 bestandsvurderingen, såsom oplysning om alder, vægt,  

 rekruttering, udbredelse og bestandsidentitet, og c)	anden relevant forskning, herunder undersøgelser af  

 bestandstæthed, biomasseundersøgelser, hydro-akustiske  

 undersøgelser, forskning i miljøfaktorer, der påvirker  

 bestandsstørrelsen, samt oceanografiske og økologiske  

 undersøgelser.
Artikel 4 Fartøjsdata og andre oplysninger 1.	Staterne skal indsamle følgende typer  

 fartøjsrelaterede data med henblik på standardisering af  

 flådesammensætning og fartøjernes fangsteffekt og  

 omregning mellem forskellige fiskeriindsatsparametre i analysen af fangst- og  

 fiskeriindsatsdata:
a)	fartøjernes identifikation, flagstat og registreringshavn b)	fartøjstype c)	fartøjsspecifikationer (f.eks. konstruktionsmateriale,  

 byggedato, registerlængde, bruttoregistertonnage, hovedmaskinernes  

 effekt, lastekapacitet og fangstbevaringsmetoder), og d)	beskrivelse af fiskeredskaber (f.eks. typer, redskabsspecifikationer  

 og mængde).
 2.	Flagstaten skal indsamle følgende oplysninger:
a)	navigations- og positionsbestemmelsesudstyr b)	kommunikationsudstyr og internationalt radiokaldesignal, og c)	besætningens størrelse.
Artikel 5 Rapportering Staterne skal sørge for, at fartøjer, der  

 fører deres flag, tilsender deres nationale fiskeriadministration og  

 efter aftale de berørte lokale eller regionale  

 fiskeriforvaltningsorganisationer eller arrangementer logbogsdata om fangster  

 og fiskeriindsats, herunder data om fiskeriaktiviteter på det  

 åbne hav med tilstrækkelig stor hyppighed til at opfylde  

 nationale krav og regionale og internationale forpligtelser.
Sådanne  

 data skal i det nødvendige omfang sendes pr. radio, telex, telefax  

 eller satellittransmission eller på anden måde.
Artikel 6 Efterprøvning af data Staterne eller i givet fald de lokale eller regionale  

 fiskeriforvaltningsorganisationer eller arrangementer skal etablere  

 mekanismer til efterprøvning af fiskeridata, såsom:
a)	efterprøvning af positioner gennem  

 fartøjsovervågningssystemer b)	videnskabelige observatørprogrammer til overvågning af  

 fangster, fiskeriindsats, fangstsammensætning (målarter og  

 ikke-målarter) og andre oplysninger om fiskeriaktiviteterne c)	rapporter om fangstrejser, landinger og omladninger d)	stikprøveundersøgelser i havn.
Artikel 7 Dataudveksling 1.	Data, der indsamles af flagstaterne, skal udveksles med andre  

 flagstater og de berørte kyststater gennem de relevante lokale eller  

 regionale fiskeriforvaltningsorganisationer eller arrangementer.  

 Sådanne organisationer eller arrangementer skal indsamle data og betids  

 stille dem til rådighed i et godkendt format for alle interesserede  

 stater på de betingelser, der er fastlagt af organisationerne eller  

 arrangementerne, med den fornødne fortrolighed omkring ugrupperede  

 data, og de skal i det omfang, det kan lade sig gøre, udvikle  

 databasesystemer, som giver effektiv adgang til data.
2.	På globalt niveau skal indsamling og udbredelse af data ske  

 gennem FAO.
I tilfælde, hvor der ikke eksisterer nogen lokale eller  

 regionale fiskeriforvaltningsorganisationer eller arrangementer, kan den  

 nævnte organisation også gøre det samme på lokalt  

 eller regionalt niveau efter aftale med de berørte stater.
BILAG II RETNINGSLINJER FOR ANVENDELSE AF PRÆVENTIVE  

 REFERENCEPUNKTER I BEVARELSEN OG FORVALTNINGEN AF FÆLLES FISKEBESTANDE  

 OG STÆRKT VANDRENDE FISKEBESTANDE 1.	Et præventivt referencepunkt er en skønsmæssig  

 værdi, der er beregnet efter en godkendt videnskabelig procedure, som  

 svarer til ressourcens og fiskeriets tilstand, og som kan anvendes som  

 ledetråd i fiskeriforvaltningen.
 2.	Der skal anvendes to typer præventive referencepunkter:  

 bevarelsesreferencepunkter (begræsningsreferencepunkter) og  

 forvaltningsreferencepunkter (målreferencepunkter).  

 Begrænsningsreferencepunkterne fastlægges med henblik på at  

 holde fiskeriet inden for sikre biologiske grænser, inden for hvilke  

 fiskebestandene kan give et maksimalt vedvarende udbytte.  

 Målreferencepunkterne fastlægges med henblik på opfylde  

 forvaltningsmål.
 3.	Præventive referencepunkter skal være  

 bestandsspecifikke, for at der bl.a. kan tages hensyn til de enkelte  

 fiskebestandes reproduktionskapacitet og genopbygningsevne, karakteristika  

 for fiskerier, der udnytter fiskebestanden, og andre kilder til  

 dødelighed og væsentlige årsager til usikkerhed.
4.	Forvaltningsstrategierne skal tage sigte på at opretholde  

 eller genopbygge populationerne af de befiskede fiskebestande, og i det  

 nødvendige omfang tilknyttede eller afhængige arter, på  

 niveauer, der er forenelige med tidligere godkendte præventive  

 referencepunkter.
Sådanne referencepunkter skal anvendes til at  

 udløse forud aftalte bevarelses- og forvaltningsaktioner.  

 Forvaltningsstrategierne skal omfatte foranstaltninger, der kan  

 iværksættes, når man nærmer sig de præventive  

 referencepunkter.
5.	Forvaltningsstrategierne skal sikre, at risikoen for at overskride  

 begrænsningsreferencepunkterne er meget lille.
Hvis en bestand kommer  

 ned under et begrænsningsreferencepunkt, eller hvis der er risiko for,  

 at den kommer ned under et sådant referencepunkt, skal der indledes  

 bevarelses- og forvaltningsaktioner med henblik på at lette  

 fiskebestandens genopbygning.
Forvaltningsstrategierne skal sikre, at  

 målreferencepunkterne ikke overskrides på gennemsnitlig  

 basis.
6.	Når der kun foreligger utilstrækkelige oplysninger eller  

 ingen oplysninger, der kan danne grundlag for fastlæggelse af  

 referencepunkter for et fiskeri, fastsættes der foreløbige  

 referencepunkter.
Foreløbige referencepunkter kan fastlægges ved  

 analogi til lignende og bedre kendte fiskebestande.
I sådanne  

 situationer skal fiskeriet gøres til genstand for øget  

 overvågning, således at der kan foretages en revision af de  

 foreløbige referencepunkter, når der foreligger flere  

 oplysninger.
7.	Den fiskeridødelighed, som fører til et maksimalt  

 vedvarende udbytte, skal betragtes som en minimumsstandard for  

 begrænsningsreferencepunkterne.
Forvaltningsstrategierne for  

 fiskebestande, som ikke er overfisket, skal hindre, at  

 fiskeridødeligheden overstiger det niveau, som svarer til det  

 maksimale vedvarende udbytte, og at biomassen ikke kommer ned under en forud  

 fastlagt tærskel.
For overfiskede fiskebestande kan den biomasse, som  

 ville føre til et maksimalt vedvarende udbytte, tjene som  

 genopbygningsmål.
