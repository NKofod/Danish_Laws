Medarbejderobligationsordning Spørgsmål Vil en  

 medarbejderobligationsordning på de vilkår, som fremgår af vedlagte udkast  

 til  

 tegningsblanket og medarbejderobligationer, være omfattet af ligningslovens §  

 7  

 A, stk. 1, nr. 3? Svar Ja.
Beskrivelse af de faktiske forhold Selskabet  

 planlægger at udstede andele af to medarbejderobligationer til koncernens  

 medarbejdere i Danmark.
Vilkårene for medarbejderobligationsordningen fremgår  

 af tegningsblanket og udkast til medarbejderobligationer.
Reduktion af den  

 beregnede  

 årsløn, der modsvarer andelene inklusive afgift, fordeles ligeligt over 12  

 måneder, juni 2006- maj 2007, og med fuld virkning i forhold til alle faste  

 kontante lønkomponenter omfattet af den beregnede årsløn.
Det bemærkes, at  

 feriegodtgørelse og ferietillæg samt bidrag til firmapensionsordning i  

 selskabets regi ikke er omfattet af ordningen, jf.  


  

 SKM2005.356.DEP  


.
 Det er Selskabets  

 opfattelse på baggrund af den foreliggende praksis, at der er to spørgsmål,  

 der  

 bør afklares i relation til medarbejderobligationsordningen, nemlig  

 afgrænsningen af tegningsberettigede ansatte og perioden for lønreduktion set  

 i  

 forhold til de enkelte medarbejdergruppers lønregulering.
Ad  

 tegningsberettigede Tegningsberettigede  

 er ansatte i selskabet, Y selskab og Z selskab, herunder ansatte  

 udstationeret  

 i udlandet, der er tiltrådt den 1. marts 2006 eller tidligere, i perioden fra  

 den 1. marts 2006 til den 31. maj 2007 er fuldt skattepligtige til Danmark  

 eller begrænset skattepligtige til Danmark af lønindkomst, har en ugentlig  

 gennemsnitlig arbejdstid på minimum 8 timer pr. uge, og som er i uopsagt  

 stilling på tidspunktet for den enkelte andels erhvervelse, når bortses fra  

 ansatte, der er i opsagt stilling med henblik på pensionering eller  

 efterlønsordning.
De tegningsberettigede udgør ca. 2000 ansatte.
Alle  

 udstationerede i udlandet er formelt ansat i Y selskab, idet alle  

 udstationerede fra selskabet og Z selskab overføres til Y selskab af  

 administrative hensyn.
Såfremt en ansat ikke længere ønsker at være  

 udstationeret, men ønsker permanent at være tilknyttet det udenlandske  

 datterselskab, vil vedkommende blive formelt ansat i det pågældende  

 udenlandske  

 datterselskab og således ikke længere være udstationeret.
Uanset  

 formuleringen af afsnittet om tegningsberettigede, jf. tegningsblanketten, er  

 indstationerede ansatte ikke anset for at omfatte ansatte, der ikke er  

 formelt  

 ansat i selskabet, Y selskab eller Z selskab.
Dette skyldes, at sidstnævnte  

 ansatte modtager løn fra det pågældende udenlandske datterselskab.  

 Medarbejderobligationsordningen er baseret på udbetaling af løn fra  

 selskabet,  

 Y selskab eller Z selskab, jf. tegningsblanketten.
Det bemærkes hertil, at Y  

 selskab henholdsvis Z selskab har påtegnet tegningsblanketten i de tilfælde,  

 hvor tegneren er ansat i Y selskab henholdsvis Z selskab.
 Alle ansatte  

 omfattet af medarbejderobligationsordningen er således formelt ansat i  

 selskabet, Y selskab eller Z selskab.
 SKAT har ved  

 e-mail af 4. august 2006 anmodet om, at der redegøres for repræsentationer i  

 udlandet samt eventuelt argumenteres for, at repræsentationerne ikke udgør  

 filialer.
Selskabet, Y  

 selskab og Z selskab har ingen filialer i udlandet.
Y selskab har som det  

 eneste af selskaberne repræsentationskontorer i udlandet.
Y selskab i  

 Danmark behandler ordrer modtaget direkte fra kunder i udlandet, leverer og  

 fakturerer  

 varerne, og styrer selskabets aktiviteter i øvrigt.
Repræsentationskontorerne  

 er  

 alene etableret med henblik på at have personer til stede i de pågældende  

 lande, der kan assistere Y selskab i Danmark vedrørende 1) kommunikation med  

 eksisterende kunder, 2) tiltag i forhold til potentielle kunder og 3)  

 godkendelse og registrering af produkter samt øvrig kontakt til myndigheder i  

 de respektive lande.
Ingen af repræsentationskontorerne anses for filialer i  

 de  

 respektive lande, hvor de er etableret.
Y selskab har pr. 18 maj 2006  

 repræsentationskontor i flere lande udenfor EU.
 Det er planen,  

 at kontoret i A land vil blive erstattet af selskabet, A selskab.
Alle  

 medarbejderne tilknyttet de respektive kontorer har Y selskab i Danmark som  

 arbejdsgiver.
Alle medarbejderne er "lokale" personer, der ikke er  

 udstationeret fra Y selskab i Danmark, bortset fra 2 medarbejdere, lederen af  

 kontoret i A land og lederen af kontoret i B land.
Sidstnævnte 2  

 medarbejdere,  

 der er udstationeret fra Y selskab i Danmark og fuldt skattepligtige til  

 Danmark, har valgt ikke at tegne andele i medarbejderobligationerne.
De  

 lokale  

 personer modtager løn, der ikke beskattes i Danmark, og er således ikke  

 tegningsberettigede.
Det bemærkes, at  

 koncernen ikke har repræsentationskontorer indenfor EU.
Koncernen har  

 datterselskaber  

 i adskillige EU-lande.
Ad lønreduktion Selskabet, Y  

 selskab og Z selskab har tre forskellige medarbejdergrupper i relation til  

 lønregulering.
Løn til medlemmer af ledelsen ("VP-gruppen")  

 reguleres  

 årligt pr. 1. januar, løn til timelønnede ansatte reguleres årligt pr. 1.  

 marts, og løn til funktionærer reguleres årligt pr. 1. juni.
Sidstnævnte  

 gruppe  

 udgør ca. 75 % af samtlige tegningsberettigede.
Rådgivers opfattelse Ad afgrænsning  

 af tegningsberettigede Det gøres  

 gældende, A) at Ligningslovens § 7 A, stk. 1, nr. 3, ikke omfatter ansatte,  

 der  

 ikke er skattepligtige til Danmark, B) at det må anses for et alment  

 kriterium  

 at begrænse de tegningsberettigede til ansatte, der er fuldt skattepligtige  

 til  

 Danmark eller begrænset skattepligtige til Danmark af lønindkomst, og C) at  

 ansatte i et repræsentationskontor må sidestilles med ansatte i et udenlandsk  

 datterselskab ved fortolkningen af begrebet "ansatte", således som  

 begrebet er fortolket i  


  

 SKM2006.514.SR  


.
Ad A) I henhold til  

 Ligningslovens § 7 A, stk. 4, skal 1/3 af afgiften, som arbejdsgiveren  

 betaler  

 for den afgiftspligtige ansatte, tilfalde den kommune, hvortil den  

 afgiftspligtige svarer kommuneskat efter § 2 i lov om kommunal indkomstskat  

 ved  

 begyndelsen af det kalenderår, hvori udbytteandelen er udredet.
Er den  

 afgiftspligtige ikke pligtig at svare kommuneskat som nævnt, tilfalder  

 andelen  

 af afgiften den kommune, hvori ansættelsen til statsskat finder sted.
Det må  

 således anses for at forudsat, at Ligningslovens § 7 A, stk. 1, nr. 3, alene  

 omfatter ansatte, der er skattepligtige til Danmark.
 Ved lov nr. 394  

 af 28. maj 2003 blev Ligningslovens § 7 A, stk. 1, nr. 1, 1. pkt., og nr. 2,  

 1.  

 pkt., om aktier ændret til følgende, der er gældende:
"Værdien af  

 den ret, som et selskab giver til egne ansatte eller ansatte i selskabets  

 datter- eller datterdatterselskaber til at købe eller tegne aktier eller  

 andelsbeviser i selskabet." "Værdien af  

 udbytteandele eller lignende, som et selskab udlodder til egne ansatte eller  

 ansatte i selskabets datter- eller datterdatterselskaber i form af  

 aktier." Ligningslovens §  

 7 A, stk. 1, nr. 3, 1. pkt., blev imidlertid ikke ændret og lyder som følger:
"Værdien af  

 udbytteandele eller lignende, som udloddes til de ansatte i form af  

 obligationer udstedt af virksomheden." Det må antages,  

 at det ikke er fundet relevant at ændre Ligningslovens § 7 A, stk. 1, nr. 3,  

 1  

 pkt., idet denne bestemmelse alene omfatter ansatte, der er skattepligtige  

 til  

 Danmark.
 Endvidere  

 bemærkes, at Ligningslovens § 7 A, stk. 3, hvorefter kravet om båndlæggelse  

 ikke gælder for ansatte, der ikke er skattepligtige til Danmark, alene  

 omfatter  

 Ligningslovens § 7 A, stk. 1, nr. 1 og 2. Det har formodningen imod sig, at  

 båndlæggelseskrav gælder for ansatte, der ikke er skattepligtige til Danmark,  

 for så vidt angår medarbejderobligationer i henhold til Ligningslovens § 7 A,  

 stk. 1, nr. 3. Det må anses for forudsat ved lov nr. 283 af 12. maj 1999, der  

 indførte Ligningslovens § 7 A, stk. 3, at Ligningslovens § 7 A, stk. 1, nr.  

 3,  

 ikke omfatter ansatte, der ikke er skattepligtige til Danmark.
For så vidt  

 angår eventuelle ansatte i udlandet, der ikke er skattepligtige til Danmark  

 af  

 lønindkomst, og som måtte være skattepligtige til Danmark af andre  

 indkomster,  

 gøres det gældende, i tilfælde af at anden skattepligt findes relevant, at  

 udelukkelse af sådanne ansatte må anses for at ske efter almene  

 kriterier." Ad B) Såfremt SKAT  

 måtte finde, at Ligningslovens § 7 A, stk. 1, nr. 3, tillige omfatter  

 ansatte,  

 der ikke er skattepligtige til Danmark, herunder ansatte i udenlandske  

 repræsentationskontorer, gøres det gældende, at det må anses for et alment  

 kriterium at begrænse de tegningsberettigede til ansatte, der er  

 skattepligtige  

 til Danmark af lønindkomst.
Til støtte herfor henvises til Ligningsrådets  

 afgørelser refereret i  


  

 SKM2001.4.LR  


,  


  

 SKM2001.525.LR  


  

 og  


  

 SKM2004.415.LR  


  

 samt til bemærkningerne til lovforslag nr. 87 (1998-1999, lov nr. 166 af 24.  

 marts 1999), hvoraf fremgår, at tilknytningen til virksomheden  

 (moderselskab/datterselskab)  

 udgør et alment kriterium.
Om tilknytning til Y selskab bemærkes:
Medarbejderne i  

 repræsentationskontorerne adskiller sig ikke fra medarbejderne i de  

 udenlandske  

 datterselskaber for så vidt angår reference til koncernledelsen.
I  

 datterselskaberne refererer alene direktøren til koncernledelsen.
I  

 repræsentationskontorerne  

 refererer alene lederen af det enkelte kontor til koncernledelsen.
Alle andre  

 medarbejdere såvel i datterselskaberne som i repræsentationskontorerne  

 refererer til lokale ledere.
Både ved  

 datterselskab og ved repræsentationskontor opnås medarbejdere, der mestrer  

 det  

 pågældende lands sprog og kultur, hvilket er afgørende i relation til  

 kommunikation med kunder og sundhedsmyndigheder.
Den faktiske og/eller  

 potentielle omsætning i det enkelte land er den primære årsag til at vælge  

 mellem et repræsentationskontor og et datterselskab, idet nævnte omsætning  

 skal  

 have en vis størrelse, før datterselskab etableres.
Medarbejderne i et  

 repræsentationskontor arbejder ligesom medarbejderne i et datterselskab  

 selvstændigt med de opgaver, som de er instrueret til at udføre.
Alle  

 medarbejdere i repræsentationskontorerne, bortset fra lederen af kontoret i A  

 land og lederen af kontoret i B land, der er udstationeret fra Danmark, har  

 indgået aftale med Y selskab om arbejde på det enkelte kontor.
De lokale  

 skatteregler er gældende for aftalerne.
Udenlandsk arbejdssted og lokale  

 skatteregler gælder tilsvarende for medarbejdere ansat i de udenlandske  

 datterselskaber.
 Det gøres  

 gældende, at tilhørsforholdet til Y selskab for medarbejdere i et  

 repræsentationskontor, der ikke er udstationeret fra Danmark, i realiteten  

 svarer til tilhørsforholdet for medarbejdere i et udenlandsk datterselskab,  

 der  

 ikke er udstationeret fra Danmark.
SKAT har  

 telefonisk forespurgt, hvorvidt der vil blive ydet kompensation til ansatte i  

 repræsentationskontorer, der ikke omfattes af ordningen.
Det oplyses, at  

 koncernen ikke yder kompensation som følge af ordningen.  

 Medarbejderobligationsordningen  

 indgår i koncernens løbende bestræbelser på at fastholde og motivere  

 koncernens  

 ansatte, idet bemærkes, at andre elementer kan indgå i lønpakker til de  

 ansatte, herunder aktielønsordninger, bonus og pension.
Det gøres  

 gældende, at der ikke er grundlag for at nægte den foretagne begrænsning som  

 følge af, at der ikke ydes en kompensation, som er en direkte konsekvens af  

 medarbejderobligationsordningen.
Det bemærkes hertil, at en forudsætning om  

 kompensation ikke fremgår af ordlyden af Ligningslovens § 7 A, stk. 2, og er  

 ej  

 heller omtalt i bemærkningerne til L 87 (lov nr. 166 af 24. marts 1999).  

 Endvidere henvises til Ligningsrådets afgørelse refereret i  


  

 SKM2001.525.LR  


,  

 der tillod afskæring som følge af restriktive nationale regler.
Det fremgår  

 bl.a. af denne afgørelse:
"Det følger  

 dog af bestemmelsens stk. 2, 2. pkt., at begrænsninger fastsat efter almene  

 kriterier kan anerkendes.
I den konkrete situation bliver datterselskaberne i  

 de relevante lande holdt ude fra deltagelse af den samlede ordning på grund  

 af  

 restriktive nationale regler, der enten umuliggør eller hindrer  

 gennemførelsen  

 af ordningen.
Det er Ligningsrådets opfattelse, at de beskrevne begrænsninger  

 ikke vil udgøre en hindring for skattefritagelse efter ligningslovens § 7 A.
Det må  

 forventes, at investering i de unoterede obligationer, grænseoverskridende  

 pengeoverførsler og løntræk vil være hindrende for en gennemførelse af  

 ordningen i mange lande.
Den foretagne begrænsning uden kompensation må  

 derfor  

 på linie med  


  

 SKM2001.525.LR  


  

 anses for en begrænsning, der er fastsat efter almene kriterier.
 Endelig  

 bemærkes, at en kompensation til de "lokale" ansatte tilknyttet de  

 udenlandske repræsentationskontorer efter koncernens opfattelse vil udgøre en  

 diskrimination i forhold til ansatte i udenlandske datterselskaber.
Ad C) For så vidt  

 angår Skatterådets afgørelse refereret i  


  

 SKM2006.514.SR  


  

 gøres det gældende, at medarbejdere i et repræsentationskontor, der ikke er  

 udstationeret fra Danmark, må sidestilles med medarbejdere i et udenlandsk  

 datterselskab, der ikke er udstationeret fra Danmark, ved fortolkningen af  

 begrebet "ansatte", således som begrebet er fortolket i afgørelsen,  

 idet der henvises til følgende passus:
"Hensynet  

 til, at virksomheder kan tilpasse aflønningsformen efter de regler, der  

 gælder  

 i den nationalstat, hvor arbejdsgiverselskabet er beliggende, taler på  

 afgørende måde for at fortolke begrebet "ansatte" lempeligt.
De  

 danske skatteregler bør således som udgangspunkt være de ansatte  

 uvedkommende,  

 som ikke er skattepligtige til Danmark." Samme hensyn gør  

 sig gældende med hensyn til aflønningsformen vedrørende medarbejdere i den  

 nationalstat, hvor et repræsentationskontor er beliggende.
 Medarbejderne i  

 repræsentationskontorerne, bortset fra de 2 medarbejdere udstationeret fra  

 Danmark,  

 må derfor kunne undtages medarbejderobligationsordningen.
For så vidt  

 angår SKATs henvendelse vedrørende Y selskabs repræsentationer i udlandet,  

 jf.  

 SKATs e-mail af 4. august 2006, gøres det gældende, at  

 repræsentationskontorerne ikke bør anses for filialer i relation til SKATs  

 henvendelse, allerede fordi de pågældende lande ikke anser kontorerne for  

 faste  

 driftssteder.
Subsidiært gøres det gældende, at repræsentationskontorerne  

 ikke  

 skal anses for faste driftssteder som følge af, at kontorerne alene udfører  

 ydelser af hjælpende karakter, jf. artikel 5 i OECD´s Modeloverenskomst.
Ad periode for  

 lønreduktion Ligningsrådet  

 har i afgørelsen refereret i  


  

 SKM2005.382.LR  


  

 forudsat, at lønreduktionen løber over hele overenskomstperioden.
Selskabet  

 har  

 så vidt muligt søgt at efterkomme dette vilkår, idet lønreduktionen løber fra  

 lønregulering pr. 1. juni 2006 til næste lønregulering pr. 1. juni 2007 for  

 så  

 vidt angår den største medarbejdergruppe.
Selskabet anmoder om, at det  

 tillades, at samme lønreduktionsperiode anvendes for de to andre  

 medarbejdergrupper, således at medarbejderobligationsordningen kan etableres  

 samlet i forhold til alle tegningsberettigede, der herved på samme  

 betingelser  

 kan tegne andele i de samme medarbejderobligationer.
En sådan samlet ordning  

 for alle tegningsberettigede ses at være bedst stemmende med, at adgangen til  

 at erhverve medarbejderobligationer som udgangspunkt skal stå åben for alle  

 ansatte, jf.
Ligningslovens § 7 A, stk. 2. Det kan hertil oplyses, at  

 Selskabet  

 ikke ønsker at etablere en medarbejderobligationsordning separat for hver  

 medarbejdergruppe henholdsvis pr. 1. januar, 1. marts og 1. juni.
 Selskabets  

 spørgsmål 1 bør besvares med "Ja".
SKATs indstilling og begrundelse De  

 tegningsberettigede (betingelserne i ligningslovens § 7 A) Det er en  

 betingelse for skattefritagelse efter ligningslovens § 7 A stk. 1, at  

 adgangen  

 til at erhverve aktier eller obligationer mv. står åben for alle ansatte i  

 virksomheden, jf. ligningslovens § 7 A, stk. 2.
 Begrænsninger,  

 der er fastsat efter almene kriterier, kan dog anerkendes.
 I den konkrete  

 situation ønskes ansatte i selskabets udenlandske datterselskaber og  

 udenlandske  

 filialer ikke omfattet af ordningen og spørgsmålet er, om de ansatte i  

 selskabets udenlandske datterselskaber og udenlandske filialer  

  

 kan  

  

 holdes ude for ordningen.
 Begrebet  

 "ansatte i virksomheden" er ikke defineret i bestemmelsen eller  

 forarbejderne til loven.
 Det er  

 nødvendigt at fastlægge, hvorledes begrebet "ansatte i  

 virksomheden"  

 som anvendes i ligningslovens § 7 A, stk. 2 skal fortolkes.
 Det hensyn der  

 ligger bag betingelsen om, at adgangen til at erhverve aktier eller  

 obligationer mv. står åben for alle ansatte i virksomheden,  

  

 jf.  

 ligningslovens § 7 A, stk. 2., er som det fremgår af cirkulære nr. 72 af 17.  

 april 1996 til ligningsloven pkt. 3.4,  

  

 at ingen gruppe af ansatte bliver  

 favoriseret.
 Ansatte i  

 udenlandske datterselskaber.
 I Bindende Svar af 22. august 2006 (  


  

 SKM2006.514.SR  


  

 )  

 har Skatterådet bekræftet, at der er valgfrihed med hensyn til om et selskab  

 skal tilbyde de ansatte i selskabets udenlandske datter og  

 datterdatterselskaber  

 at deltage i en ordning omfattet af ligningslovens § 7 A.
 Det fremgår af  

 afgørelsen, at det er SKATs opfattelse, at bestemmelsens nuværende ordlyd,  

 efter ophævelsen af definitionen af selskabets ansatte i forbindelse med  

 lovændringen i 2003, giver mulighed for, at begrebet "ansatte i  

 virksomheden"  

 kan fortolkes på flere måder.
 Skatterådet  

 imødekommer i afgørelsen SKAT's indstilling til, at Skatterådet på dette  

 punkt  

 foretager en ændring af praksis, således at der er valgfrihed med hensyn til  

 om  

 et selskabet tilbyder obligationsordningen til ansatte i datterselskaber i  

 udlandet.
 Indstillingen er  

 endvidere begrundet med følgende:
"Hensynet  

 til, at virksomheder kan tilpasse aflønningsformen efter de regler, der  

 gælder  

 i den nationalstat, hvor arbejdsgiverselskabet er beliggende, taler på  

 afgørende måde for at fortolke begrebet "ansatte" lempeligt.
De  

 danske skatteregler bør således som udgangspunkt være de ansatte  

 uvedkommende,  

 som ikke er skattepligtige til Danmark." Ansatte i  

 filialer og repræsentationskontorer i udlandet De samme hensyn,  

 som taler for at fortolke begrebet "ansatte i virksomheden"  

 lempeligt  

 i forholdet til ansatte i udenlandske datterselskaber, gør sig gældende for  

 ansatte i udenlandske filialer. "De danske skatteregler bør således som  

 udgangspunkt være de ansatte uvedkommende, som ikke er skattepligtige til  

 Danmark." Det er SKATs  

 vurdering, at hensynet bag betingelsen ikke tilsidesættes, når en ordning  

 alene  

 tilbydes de ansatte i det danske selskab og de ansatte i selskabets  

 udenlandske  

 filialer ikke er omfattet af ordningen.
 Det er derfor  

 SKATs opfattelse, at det er muligt, at etablere en ordning, hvor der tildeles  

 ansatte  

 i et dansk selskab samt selskabets filialer beliggende i Danmark aktier i  

 selskabet, selvom ordningen ikke står åben for de ansatte i selskabets  

 udenlandske filialer.
 Der findes i den  

 forbindelse ikke grundlag for at sondre mellem udenlandske filialer og  

 udenlandske repræsentationskontorer.
 SKAT indstiller derfor, at praksis ændres, således at der er valgfrihed med  

 hensyn til om et selskab skal tilbyde de ansatte i selskabets udenlandske  

 filialer, herunder udenlandske repræsentationskontorer at deltage i en  

 ordning  

 omfattet af ligningslovens § 7 A.
Lønreduktioner Perioden for  

 lønreduktion har ikke betydning for vurderingen af, om ordningen er omfattet  

 af  

 ligningslovens § 7 A, stk. 1, nr. 3. Vurderingen af lønreduktionen har derfor  

 ikke betydning for besvarelsen af det stillede spørgsmål.
 SKAT har dog  

 følgende bemærkninger vedrørende lønreduktionen:
 Der stilles  

 efter praksis en række betingelser for, at skattemyndighederne ikke  

 tilsidesætter ændringer af en allerede eksisterende vederlagsaftale, der  

 indebærer  

 en fremtidig lavere kontant løn samtidig med, at den ansatte får stillet et  

 personalegode til rådighed af arbejdsgiveren, jf.  


  

 SKM2006.441.SR  


.
 Det fremgår af  

 anmodningen, at rådgiver ønsker en vurdering af, om betingelsen i pkt. 3 er  

 opfyldt.
Ordningen  

 tilbydes 3 forskellige medarbejdergrupper, som alle lønreguleres en gang om  

 året, henholdsvis pr. 1. januar, 1. marts og 1. juni.
For alle 3  

 medarbejdergrupper  

 udgør "overenskomstperioden" således 1 år.
 Selskabet ønsker  

 at lade lønreduktionen løbe fra 1. juni 2006 til 1.juni 2007, svarende til  

 lønperioden for den største medarbejdergruppe (75 pct. af de ansatte).  

 Spørgsmålet er, om lønnedgangen i så fald efter praksis må tilsidesættes for  

 så  

 vidt angår de to (mindste) medarbejdergrupper, der lønreguleres på andre  

 skæringsdatoer.
På den ene side  

 har parterne frihed til at aftale hvordan lønvederlaget sammensættes.
På den  

 anden side må ordningerne ikke udgøre en omgåelse af reglerne om indeholdelse  

 af A-skat.
For  

 medarbejdere, der tilhører de to mindre medarbejdergrupper, vil  

 kontantlønsnedgangen blive iværksat midt i aftaleperioden.
Aftaleretligt er  

 der  

 som udgangspunkt intet til hinder for ændring af vederlagsaftalen midt i  

 perioden, når blot parterne er enige om dette (og det ikke strider mod  

 kollektive  

 overenskomster).
Da lønnedgangen  

 løber over et sammenhængende år, er det SKATs vurdering, at betingelsen er  

 opfyldt, også for de to mindre medarbejdergrupper.
SKAT lægger vægt på, at  

 perioden med lønnedgang ikke bliver kortere end den sædvanlige aftaleperiode,  

 men blot forskydes af praktiske hensyn, og ikke af hensynet til at omgå  

 kildeskattelovens regler.
Skatterådets afgørelse og begrundelse Skatterådet  

 tiltræder indstillingen.
