Betænkning afgivet af Udvalget for Videnskab og Teknologi  

 den 30. april 2003 Betænkning over Forslag til lov om  

 ændring af lov om Danmarks Grundforskningsfond  

 (Mulighed for uddeling af hele fondens kapital) [af  

 videnskabsministeren (Helge Sander)] 1. Udvalgsarbejdet Lovforslaget blev fremsat den 29. januar 2003 og var til 1.  

 behandling den 18. februar 2003. Lovforslaget blev efter 1. behandling  

 henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring.
Den 29. januar 2003 sendte videnskabsministeren de indkomne  

 høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Center for Epidemiologisk Grundforskning, Center  

 for  

 Materialefysik på Atomart Niveau, Center for Muskelforskning og Dansk  

 Lithosfærecenter.
 Videnskabsministeren har over for udvalget kommenteret den  

 skriftlige henvendelse til udvalget.
Deputationer Endvidere har Center for Epidemiologisk Grundforskning, Center  

 for Materialefysik på Atomart Niveau, Center for Muskelforskning og Dansk  

 Lithosfærecenter mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 4 spørgsmål til videnskabsministeren til  

 skriftlig besvarelse, som denne har besvaret.
 Et af udvalgets spørgsmål til videnskabsministeren og dennes  

 svar herpå er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller lovforslaget til  

  

 vedtagelse uændret.
Udvalget har fået oplyst, at  

 Danmarks Grundforskningsfond siden 1999 har haft den praksis, at fonden som  

 hovedregel kun giver bevilling til grundforskningscentre i to på hinanden  

 følgende 5-års-perioder.
En række centres bevillinger udløber derfor i 2003,  

 idet fonden dog for en del af centrene dels har givet yderligere bevillinger,  

 dels har forlænget bevillingsperioden med henblik på at sikre centrenes  

 indlejring.
En stor del af centrene er herigennem, ifølge fondens oplysning,  

 på  

 forskellig måde sikret indlejring.
 Udvalget lægger vægt på, at  

 Danmarks Grundforskningsfond, som det har været tilfældet hidtil, påtager sig  

 en aktiv rolle i bestræbelserne på at sikre en hensigtsmæssig indlejring af  

 de  

 forskningsmæssigt mest relevante og bedste aktiviteter fra de centre, fonden  

 har finansieret.
Udvalget har hæftet sig ved,  

 at fondens bevillingspraksis defineres som en hovedregel, der administreres  

 med  

 fleksibilitet.
Udvalget finder, at fondens bestyrelse i særlige tilfælde,  

 hvor  

 der er tale om forskningscentre, der efter en særskilt evaluering må anses  

 som  

 værende af helt unik kvalitet i international sammenhæng, vil kunne tage  

 initiativ til at yde støtte til et sådant center over en længere periode end  

 de  

 to 5-års-perioder.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Gitte Lillelund Bech (V)  

    

 Flemming Damgaard Larsen (V)  

    

 Tina Nedergaard (V)  

    

 Hanne Severinsen (V)  

  

  fmd.  

  

    

 Jesper Langballe (DF)  

    

 Søren Krarup (DF)  

    

 Pia Christmas‑Møller (KF)  

    

 Carina Christensen (KF)  

    

 Bodil Kornbek (KRF)  

    

 Jytte Wittrock (S)  

    

 Lene Jensen (S)  

    

 Pernille Blach Hansen (S)  

    

 Thomas Adelskov (S)  

  

  nfmd.  

  

    

 Torben Hansen (S)  

    

 Anne Grete Holmsgaard (SF)  

    

 Marianne Jelved (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 141 Bilagsnr.
Titel 1 Høringssvar og høringsnotat, fra videnskabsministeren 2 Udkast til tidsplan for udvalgets behandling af  

 lovforslaget 3 Henvendelse af 19/2-03 fra Center for Epidemiologisk  

 Grundforskning, Center for Materialefysik på Atomart Niveau, Center for  

 Muskelforskning og Dansk Lithosfærecenter 4 Spm. 1 om kommentar til henvendelse af 19/2-03 fra Center  

 for Epidemiologisk Grundforskning, Center for Materialefysik på Atomart  

 Niveau, Center for Muskelforskning og Dansk Lithosfærecenter, til  

 videnskabsministeren 5 Tidsplan for udvalgets behandling af lovforslaget 6 Svar på spm. 1 om kommentar til henvendelse af 19/2-03  

 fra Dansk Lithosfærecenter m.fl., fra videnskabsministeren 7 Spm. 2, om det er et problem, at en række  

 grundforskningscentre er lukningstruede, til videnskabsministeren 8 Svar på spm. 2, om det er et problem, at en række  

 grundforskningscentre er lukningstruede, fra videnskabsministeren 9 Spm. 3 om teknisk bistand til ændringsforslag om uddeling  

 af fondens midler i åben konkurrence, til videnskabsministeren 10 Svar på spm. 3 om teknisk bistand til ændringsforslag om  

 uddeling af fondens midler i åben konkurrence, fra videnskabsministeren 11 1. udkast til betænkning 12 Spm. 4 om status over alle de grundforskningscentre, der  

 er på deres sidste 5-års-periode, til videnskabsministeren 13 Svar på spm. 4 om status over alle de  

 grundforskningscentre, der er på deres sidste 5-års-periode, fra  

 videnskabsministeren 14 2. udkast til betænkning Bilag 2 Et af udvalgets spørgsmål og videnskabsministerens  

 svar herpå Spørgsmålet og svaret er optrykt efter ønske fra udvalget.
 Spørgsmål 4:
Ministeren bedes tilsende udvalget en status over alle de  

 grundforskningscentre, der er på deres sidste 5-års-periode samt oplyse,  

 hvilke  

 centre der er indlejret, og hvorledes ? Ministeren bedes endvidere vurdere, om evalueringerne indikerer,  

 at centrene er på et virkelig højt, excellent niveau samt, hvorfor nogle af  

 centrene ikke er indlejret, og hvad deres fremtidsmuligheder er.
 Svar:
Videnskabsministeriet har rettet henvendelse til Danmarks  

 Grundforskningsfond med anmodning om, at fonden bidrager med en besvarelse af  

 de stillede spørgsmål.
Videnskabsministeriets brev til Danmarks  

 Grundforskningsfond  

 og Danmarks Grundforskningsfonds svar vedlægges til udvalgets orientering.
Ministeriet for Videnskab, Teknologi og Udvikling Danmarks  

 Grundforskningsfond Direktør Ole  

    

 Fejerskov Holbergsgade 14, 1. sal 1057  

 København K 24. april  

 2003 Kære Ole Fejerskov I forlængelse af vores telefonsamtale i går sender jeg dig  

 hermed de spørgsmål, forligskredsen har bedt om at få opklaret i en  

 redegørelse:
Hvad er status for indlejringen af de første 16 centre,  

 hvis bevilling fra Grundforskningsfonden snart udløber? Hvordan er disse centre konkret indlejret? På hvilket niveau vil det være muligt at fortsætte  

 forskningsaktiviteter efter bevillingen fra fonden er ophørt? Er der nogle centre, som har fået helt exceptionel gode  

 evalueringer, men som ikke blev indlejret? Hvad er Grundforskningsfondens vurdering af, hvorfor  

 det ikke er lykkedes for visse centre at blive indlejret på tilfredsstillende  

 vis? Da forligskredsen har bedt om redegørelsen  

 inden deres møde i næste uge, har vi desværre en meget kort frist.
Jeg vil  

 derfor gerne bede om jeres tilbagemelding senest i morgen, fredag den 25.  

 april.
Med venlig hilsen Dan Jensen Direktør Danmarks Grundforskningsfond Att: Dan Jensen 1260 København K Ministeriet har den 24. april 2003  

 henvendt sig til Danmarks Grundforskningsfond i anledning af 5 spørgsmål, som  

 forligskredsen har bedt om at få opklaret i en redegørelse.
 Fondens svar er udformet på den måde, at  

 spørgsmål 1 og 2 besvares under ét, medens spørgsmål 3, 4 og 5 besvares hver  

 for sig.
Spørgsmål 1 Hvad er status for indlejringen af de  

 første 16 centre, hvis bevilling fra Grundforskningsfonden snart udløber? Spørgsmål 2 Hvordan er disse centre konkret indlejret? Spørgsmål 1 og 2 besvares under ét med  

 vedlagte bilag A, der rummer en skematisk oversigt med tilhørende noter for  

 hvert enkelt center.
Spørgsmål 3 På hvilket niveau vil det være muligt at  

 fortsætte forskningsaktiviteter, efter bevillingen fra fonden er ophørt? Grundforskningsfondens store bevillinger  

 har skabt en økonomisk stabilitet for centrene og samtidigt udgjort en  

 platform  

 til at rejse supplerende midler, nationalt og internationalt.
I nogle  

 tilfælde  

 har disse eksterne midler været betydelige og kunnet matche bevillingen fra  

 fonden.
Et bortfald af støtte fra Danmarks  

 Grundforskningsfond bringer efter 10 år centrene i en situation, hvor de i  

 højere grad skal konkurrere om nationale og internationale midler på lige fod  

 med andre.
Det er imidlertid fondens opfattelse, at forskergrupper, som har  

 fungeret i op til 10 år på internationalt niveau med særlig stor støtte, må  

 formodes at være tilstrækkeligt stærke til at kunne indgå i såvel national  

 som  

 international konkurrence om midler.
Endvidere må de enkelte centre igennem  

 en  

 sådan 10-års periode have været i stand til at skabe national bevågenhed om  

 betydningen af deres forskning, ikke kun for institutionsmiljøet, men også  

 for  

 samfundet som helhed.
Det er således fondens opfattelse, at der  

 ikke nødvendigvis vil være sammenfald mellem bortfald af centerbevilling og  

 bortfald af forskningsaktiviteter.
Det skal i den sammenhæng nævnes, at  

 centre  

 med store bevillinger også i et vist omfang over årene vil udvikle  

 aktiviteter  

 uden den fornødne forskningsfokus.
Bortfaldet af bevillingen fra fonden kan  

 derfor medvirke til en ønskelig refokusering og prioritering af den  

 fremtidige  

 forskningsindsats.
Som det fremgår af årsberetningen for  

 2002, vil enhver ansøgning, der tager afsæt i centrenes  

 forskningsaktiviteter,  

 men peger frem mod en ny og ambitiøs forskningsindsats kunne komme i  

 betragtning på lige fod med andre.
Såfremt der i løbet af de 10 år er sket  

 store forskningsmæssige gennembrud  eller nye spændende  

 forskningsmuligheder  

 er opstået inden for de etablerede centres områder - vil yngre forskere fra  

 disse centre kunne tage initiativ til nye ansøgninger på højt internationalt  

 niveau om støtte i åben konkurrence med de mange øvrige stærke miljøer, som  

 er  

 vokset frem i Danmark gennem de seneste 10 år.
 På denne måde sikres en yderligere dynamik  

 med et generationsskifte i dansk forskning, hvor seniormedarbejdere fra  

 tidligere centerkonstellationer naturligt indgår under ledelse af en  

 formentlig  

 yngre forsker i nye forskningsinitiativer.
Spørgsmål 4 Er der nogle centre, der har fået helt  

 exceptionel gode evalueringer, men som ikke blev indlejret? Som bekendt har Grundforskningsfonden  

 siden sommeren 2002 gennemført  

    

 fagspecifikke  

 bedømmelser af de 16 centre.
Centrene er i langt de fleste af disse faglige  

 bedømmelser, der indgår i den samlede evaluering af fonden, blevet vurderet  

 meget positivt.
Flere af centrene må siges absolut at befinde sig i den  

 internationale forskningsfront og således være placeret blandt de mest  

 konkurrencedygtige forskningsgrupperinger inden for deres respektive områder,  

 nationalt og internationalt.
Spørgsmålet, om der er centre, der har  

 fået »helt exceptionel gode« bedømmelser, kan ikke besvares enkelt, idet stil  

 og i nogen udstrækning fagtradition fører til betydelig variation i måden at  

 formulere sig på.
Den videnskabelige indsats i form af antal offentliggjorte  

 artikler i internationale tidsskrifter, afhængig af disses anseelse inden for  

 forskellige fagområder (bibliometriske analyser) er samtidig kun et  

 udgangspunkt for en evaluering af indsatsen.
Moderne international  

 forskningsevaluering omfatter i stigende grad også »social  

 value«-dimensioner.  

 Herved menes for et centerinitiativ for eksempel centrets evne til at  

 samarbejde og integrere sig med relevante, omliggende forskningsmiljøer,  

 evnen  

 til at inspirere andre beslægtede forskningsmiljøer, evnen til at skabe en  

 »kaskade effekt  

 «  

 i form af et bredere kvalitetsløft i forskningen, eksempelvis produktion af  

 ph.d.er, som spredes til andre miljøer.
Det er ligeledes afgørende at  

 understrege, at de foretagne bedømmelser har haft til hensigt at vurdere  

 centrenes forskningsindsats igennem de forløbne snart 10 år.
Der er ikke  


  

 tale om bedømmelser, der vil kunne  

 tjene som grundlag for en vurdering af de fremtidige forskningsaktiviteter og  

 visioner.
Spørgsmål 5 Hvad er Grundforskningsfondens vurdering  

 af, hvorfor det ikke er lykkedes for visse centre at blive indlejret på  

 tilfredsstillende vis? Efter Grundforskningsfondens opfattelse  

 har et center bl.a. ansvar for at sikre, at forskningsaktiviteterne indlejres  

 i  

 den udstrækning, hvor det skønnes relevant.
Fonden har siden maj 1999 meldt  

 klart ud omkring »10 års grænsen« og således på et tidligt tidspunkt angivet  

 præmisserne for centerlederens indsats, netop når det gælder en eventuel  

 videreførsel af kerneaktiviteter, efter at fondsstøtten ophører.
Grundforskningsfonden har været helt  

 opmærksom på den vanskelige bevillingsmæssige situation, som mange af  

 universiteterne befinder sig i i disse år.
Mange centre har ikke desto mindre  

 udfoldet store bestræbelser på at sikre et fortsat højt aktivitetsniveau.
 Efter fondens opfattelse er hovedparten af  

 centrene, som har ønsket det, i en konstruktiv integration med  

 værtsinstitutionerne,  

 jf. skema.
Det hører med til billedet, at et af  

 centrene ikke har ønsket at blive »indlejret«, men primært har stilet efter  

 en  

 uændret fortsættelse som selvstændigt center.
Trods flere års forhandlinger  

 initieret af fonden med deltagelse af centerleder, dekan, institutledere og  

 sektorforskningsinstitution har der ikke kunnet tilvejebringes en for  

 centerlederen tilfredsstillende løsning.
Ikke desto mindre har bestyrelsen  

 accepteret at give centeret en betydelig forlængelse og overføre et 2-cifret  

 millionbeløb under henvisning til, at centeret skulle arbejde for en  

 indlejring.
Det er ikke fondens opgave at permanentgøre centre, og i et  

 sådant  

 tilfælde bør institutionernes prioritering af fremtidige forskningsområder  

 respekteres.
Såfremt der er politisk ønske om et givet områdes fortsættelse,  

 må  

 dette i en tid med meget begrænsede midler til rådighed løses gennem  

 særbevilling.
 På samme måde er det vigtigt, at specielt  

 meget store centre, bestående af veldefinerede enkeltgrupper, placeret ved  

 forskellige  

 værtsinstitutioner udvikler en indlejringsstrategi, der tager skyldigt hensyn  

 til de enkelte gruppers særlige tilhørsforhold (sektorforskningsinstitution,  

 hospital etc.). Hvis ikke centerlederne i disse tilfælde i fornødent omfang  

 tager et sådant hensyn, respekterer fonden, at de pågældende centre således  

 har  

 truffet det valg fuldt ud at ville tilvejebringe de fornødne eksterne midler  

 i  

 den nationale og internationale konkurrence.
 Fonden skal sammenfatte  

 situationen som følger:
 Bestyrelsen har som hovedregel valgt at arbejde med en  

 støtteperiode på ca. 10 år for det enkelte initiativ.
Som det fremgår af oversigtsskemaet (Bilag A),  

 disponerer de 16 centre i henhold til helt aktuelle centerbudgetter  

 sammenlagt  

 over mere end 100 mio. kr. af fondens midler til indlejring efter udløbet af  

 de  

 ordinære 10 års perioder.
Et flertal af centrene støttes i realiteten i 11-13  

 år med midler fra fonden.
 Tidsrammen på de ca. 10 år svarer til, hvad der er  

 sædvane for tilsvarende initiativer i en række andre lande (jf. oversigt  

 tilsendt Folketingets Udvalget for Videnskab og Teknologi den 11. april  

 2003).
 Det overordnede, internationale evalueringspanel, som i  

 øjeblikket evaluerer fondens »Centre of Excellence« model i et internationalt  

 perspektiv, har i en foreløbig tilkendegivelse enstemmigt anbefalet fonden at  

 fortsætte den hidtidige praksis med en maksimal tidsramme på 10 år. (Panelet  

 består af fremtrædende forskere fra England, USA, Canada, Spanien, Tyskland,  

 Sverige, Norge og Irland med generalsekretæren for European Science  

 Foundation  

 som formand).
Alle centre blev allerede i 1999 (af fondens tidligere  

 bestyrelse) orienteret om, at støtteperioden ville være 10 år.
Den nuværende  

 bestyrelse er enig i dette synspunkt, og i de sidste 3 år er alle  

 centerledere  

 gentagne gange blevet opfordret til at udvikle indlejringsstrategier for  

 centrenes kerneaktiviteter.
De fleste centre har formået at etablere et  

 konstruktivt samspil med værtsinstitutionerne og derved sikre en gradvis  

 indfasning af væsentlige dele af aktiviteterne i institutionerne.
Fonden har  

 arbejdet målrettet for dette og har  i alle de tilfælde, hvor  

 centerlederne  

 har ønsket det  taget initiativ til indlejringsforhandlinger med  

 værtsinstitutionerne Adskillige af de 16 centre har i de forløbne år udført  

 forskning af høj international kvalitet, og flere hører til blandt de  

 pågældende områders absolutte topklasse.
Derfor forventer bestyrelsen, at der  

 ikke mindst fra disse centre vil fremkomme forskellige nye, ambitiøse  

 forskningsplaner, som i en kommende ansøgningsrunde vil konkurrere på lige  

 fod  

 med alle andre områder og ansøgere om fremtidig støtte baseret på  

 international  

 vurdering.
Når fondens støtte ophører i perioden 2003-06 vil nogle  

 af centrene gradvist reducere omfanget af forskning og eventuelt afvikle  

 centerkonstruktionen.
Andre centre er allerede i gang med at indgå i nye  

 stærke  

 initiativer og centerdannelser støttet fra fonden eller fra andre nationale  

 og  

 internationale kilder.
De resterende centre vil gradvist indgå i (og må  

 formodes at være særligt kvalificerede til) den almindelige nationale og  

 internationale konkurrence om forskningsmidler.
Formentlig vil de i et vist  

 omfang refokusere forskningsindsatsen til kun at omfatte de mest lovende dele  

 af forskningsaktiviteterne.
 Stort set alle seniore medarbejdere har faste  

 stillinger og ganske mange personer fra centrene har i de seneste år fået  

 faste  

 stillinger (lektorater/professorater) ved universiteterne, som udtryk for en  

 gradvis indlejring.
 Yngre generationer af forskere fra alle centrene vil  

 kunne deltage i nye, ambitiøse ansøgninger om støtte fra fonden.
Med venlig hilsen Ole Fejerskov Direktør Bilag A.
Status over Danmarks  

 Grundforskningsfonds 16 centre, 24. april 2003 Ordinær  

 DG-bevillingsperiode DG- Indlejringsperiode Ordinær  

 DG- bevilling Heraf  

 overført til indlejring Supplerende  

 DG-Indlej-ringsbevilling Søren  

 Kierkegaard Forskningscenteret 01.01.94.-31.12.03.
 01.01.04.-30.06.06.
83  

 mio - 6 mio koord.  

 m/ FFL 5 mio/år Center  

 for Epidemiologisk Grundforskning 01.02.94.-31.01.04.
 01.02.04.-31.12.05.
92  

 mio +18  

 mio fødselskoh.
5 mio 2,5 mio koord.m/  

 Novo+Danida Teoretisk  

 Astrofysisk Center 01.02.94.-31.01.04.
 01.02.04-31.07.05.
89  

 mio 2 mio Center  

 for Atomfysik 01.01.94.-31.12.03.
 01.01.04.-31.07.05.
100  

 mio 3 mio Center  

 for Materialefysik på  

 Atomart Niveau 01.09.93-31.08.03.
 01.09.03.-31.12.03.
90  

 mio 1 mio Center  

 for Teoretisk Datalogi 01.01.94.-31.12.03.
 01.01.04.-30.06.06.
129  

 mio inkl.  

 forskerskole 4 mio 15 mio Dansk Lithossfærecenter 01.02.94.-31.01.04.
 01.02.04.-31.12.05.
171  

 mio 18 mio 3,5 mio Center  

 for Eksperimentel Parasitologi 01.10.93-30.09.03.
 01.10.03.-30.09.05.
101  

 mio 11 mio Center  

 for Biologisk- Sekvensanalyse 01.09.93.-31.08.03.
60  

 mio Center  

 for Muskelforskning 01.01.94.-31.12.03.
 01.01.04.-31.12.05.
158  

 mio 2 mio Center  

 for Sanse-Motorisk Interaktion 01.10.93.-30.09.03.
 01.10.03.-30.06.06.
111  

 mio inkl.  

 forskerskole 6 mio 18 mio Center  

 for Lydkommunikation 01.01.94.-31.12.03.
 01.01.04.-31.12.05.
48  

 mio 1 mio Center  

 for Krystallograf.
Undersøgelser 01.01.94.-31.12.03.
56  

 mio Polis Centeret 01.09.93.-31.08.03.
 01.09.03.-31.12.04.
19  

 mio 1 mio Nationalmus.  

 Marin-arkæolog.
F.center 01.09.93.-31.08.03.
90  

 mio Center  

 for Forskning i Økonomisk  

 Politik 01.09.93.-31.08.03.
 01.09.03.-31.08.05.
38  

 mio 4 mio Generelt  

 bemærkes følgende:
 Danmarks Grundforskningsfond har (jf. det eksisterende  

 lovgrundlag) ikke kunnet foretage dispositioner ud over 30. juni 2006.
 Udover de i skemaet angivne særlige  

 indlejringsinitiativer er der i løbet af centrenes bevillingsperiode sket en  

 naturlig indlejring i form af fastansættelse af medarbejdere ved  

 værtsinstitutionerne og etablering af nye stillinger inden for centrenes  

 forskningsfelter.
 Centrenes seniorforskere, der stort set alle har  

 blivende institutionsansættelser, har den ansættelsesmæssige basis for at  

 sikre  

 en fortsættelse og videreudvikling af deres aktiviteter.
 Vedrørende de enkelte centre bemærkes følgende:
 I kraft af Søren Kierkegaard Forskningscenterets særlige  

 udgivelsesopgave er den erhvervsdrivende fonds bestyrelse for centeret  

 ansvarlig for at rejse supplerende midler, foruden dem, der nu er sikret over  

 finansloven samt fra Danmarks Grundforskningsfond frem til 2006.
Center for Epidemiologisk Grundforskning spreder sig  

 organisatorisk og geografisk på Statens Serum Institut, Kommunehospitalet i  

 København og Aarhus Universitet.
Aktiviteterne omfatter også Bandim Projektet  

 i  

 Guinea Bissau som et helt særligt satsningsområde.
Alle seniorforskere med  

 undtagelse af projektlederen for Bandim Projektet i Guinea Bissau, Peter  

 Aaby,  

 har faste stillinger ved de respektive værtsinstitutioner.
Professor Aabys  

 stilling sikres af Novo Fonden, mens Danida forholder sig til  

 udviklingsaspekterne af Bandim Projektet, og Danmarks Grundforskningsfond  

 forpligter sig til en 3-årig støtte af projektets grundforskningsdimensioner.
 Der er for Center for Teoretisk Astrofysiks vedkommende indgået  

 en indlejringskontrakt omfattende oprettelse af lektorater ved såvel  

 Københavns  

 Universitet som Aarhus Universitet.
Udstrækning af Center for Atomfysiks bevilling vedrører primært  

 den fortsatte finansiering af et professorat, indtil Aarhus Universitet, jf.  

 aftale, indlejrer aktiviteten.
Der er fra dette center udviklet dele af et  

 nyt  

 større centerinitiativ.
 Center for Materialefysik på Atomart Niveau omfatter 2  

 aktiviteter, hvor hoveddelen på Danmarks Tekniske Universitet har udviklet  

 sig  

 til at udgøre grundstammen i et helt institut (med flere nye stillinger  

 oprettet over tid). Centerdelen ved Aarhus Universitet har i dag selvstændig  

 status med bl.a. to nye centerbevillinger fra eksterne kilder.
 Der er for Center for Teoretisk Datalogis vedkommende tale om en  

 kontraktlig forpligtelse fra årsskiftet 2000/2001, hvor Aarhus Universitet  

 (og  

 en gren ved Aalborg Universitet) har forpligtet sig til at videreføre de  

 væsentlige forskningsaktiviteter relateret til forskeruddannelse.
Der er indgået aftale om ekstraordinær indlejringsbevilling for  

 at sikre Dansk Lithosfærecenter yderligere tid til indfasning ved  

 værtsinstitutionerne, GEUS og Københavns Universitet.
Førstnævnte overtager  

 fra  

 2004 finansieringen af centerlederen og den administrative sekretærs løn.
For Center for Eksperimentel Parasitologi foreligger en  

 indlejringsaftale med den Kgl.
Veterinær og Landbohøjskole, som forpligter  

 sig  

 til gradvist at overtage indlejringsaktiviteterne frem til 2007.
Center for Biologisk Sekvensanalyses aktiviteter fortsættes ved  

 Danmarks Tekniske Universitet finansieret af DTU.
På baggrund af  

 internationale  

 bedømmelser og anbefalinger har Danmarks Grundforskningsfond fra september  

 2003  

 afsat 18 mio. kr. til et nationalt bioinformatikinitiativ med deltagelse af  

 forskere fra dette center, fondens Center for Ekperimentel Bioinformatik ved  

 Syddansk Universitet samt det stort anlagte dansk-kinesiske grisegenomprojekt  

 ved Aarhus Universitet.
Center for Muskelforskning omfatter 3 laboratorier i regi af  

 Rigshospitalet samt større forskergrupper ved Københavns Universitets  

 Naturvidenskabelige og Sundhedsvidenskabelige fakulteter.
Centerlederen  

 oplyser, at Hovedstadens Sygehusfællesskab vil finansiere fortsat drift i de  

 kommende år af laboratorierne for ca. 5 mio. kr. pr. år.
Dekanerne ved de to  

 fakulteter har indgået aftale om at skabe en paraplyorganisation omfattende  

 muskelforskning ved de to fakulteter.
I centerets bevillingsperiode er  

 indlejring bl.a. sikret ved oprettelse af 5 professorater og et antal  

 lektorater/overlægestillinger ved de involverede institutioner.
Der er for Center for Sanse-Motorisk Interaktions vedkommende  

 tale om en kontraktlig forpligtelse fra årsskiftet 2000/2001, hvor Aalborg  

 Universitet har forpligtet sig til at videreføre kerneaktiviteter, også  

 relateret til forskeruddannelse.
Centeret har udviklet sig til et  

 selvstændigt  

 institut ved universitetet med ansvar for nye uddannelser.
 Aktiviteterne i Center for Lydkommunikation fortsættes ved og i  

 regi af de relevante institutioner med undtagelse af Aarhus Universitet.
Der foreligger for Center for Krystallografiske Undersøgelser  

 indlejringsaftaler i form af opslag af 2-3 lektorater ved Københavns  

 Universitet inden for centerets kerneområder.
Centerlederen overtager en  

 international forskerpost i Frankrig fra 2004.
 For Poliscenteret er der givet mindre VIP-indlejringsbevilling,  

 og personalet fastholdes ved værtsinstitutionen.
 For Nationalmuseets Marinarkæologiske Forskningscenter  

 foreligger, til erstatning af den tidligere skriftligt indgåede aftale i  

 1999,  

 en mundtlig indlejringsaftale med den nye ledelse på Nationalmuseet.
 Indlejring af Center for Forskning i Økonomisk Politik foregår  

 kontraktligt i koordineret samspil med værtsinstitutionen og relevante  

 eksterne  

 aktører.
