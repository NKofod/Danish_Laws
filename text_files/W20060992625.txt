Medlemmet/arbejdsgiver  

 havde ansøgt om VEU-godtgørelse/lønrefusion under medlemmets deltagelse i et  

 AMU-kursus.  


  

 Medlemmet arbejdede som nattevagt hver anden uge svarende til 30 timer.  

 Medlemmet deltog i AMU-kurset i sine friuger.  


  

 Arbejdsgiver havde udbetalt løn til medlemmet svarende til 30 ekstratimer  

 under  

 hendes deltagelse i AMU-kurset.  


  

 Arbejdsløshedskassen gav afslag på VEU-godtgørelse med den begrundelse, at  

 medlemmet havde oplyst, at hun i uddannelsesperioden ville arbejde på normal  

 vis samtidig med deltagelsen i uddannelsen.  


  

 Medlemmet anførte i klagen, at hun deltog i uddannelsen på sine fridage, hvor  

 arbejdspladsen havde ydet hende ekstratimer på kursusdagene.
Ekstratimerne  

 var  

 fordelt på 5 kursusdage med i alt 30 ekstratimer.  


  

 Ankenævnet fandt, at medlemmet ikke var berettiget til VEU-godtgørelse.  

 Arbejdsgiver havde som følge heraf ikke ret til refusion for udbetalte  

 lønudgifter.  


  

 Ankenævnet lagde vægt på, at medlemmets indtægtstab skulle beregnes på  

 grundlag  

 af den arbejdsnorm, som medlemmet fast arbejdede efter svarende til 30 timer  

 i  

 nattevagt i lige uger.  


  

 Ankenævnet lagde videre vægt på, at medlemmets deltagelse i AMU-kurset ikke  

 erstattede arbejdsdage, hvor medlemmet normalt ville have været på arbejde i  

 henhold til den normerede fastlagte arbejdstid, idet medlemmet havde deltaget  

 i  

 AMU-kurset på sine fridage.  

  

 Ankenævnet tiltrådte således arbejdsløshedskassens afgørelse af 17. januar  

 2006.
Tab  

 af indtægt, kursus, arbejdsdage, friuger, ekstratimer, arbejdstimer Ankenævnet har behandlet Deres klage ved skriftlig  

 votering efter § 6, stk. 3, i bekendtgørelsen om forretningsorden for  

 Arbejdsmarkedets Ankenævn.
Nævnet traf denne A F G Ø R E L S E De er ikke  

 berettiget til voksen- og efteruddannelsesgodtgørelse (VEU-godtgørelse) i  

 forbindelse  

 med Deres deltagelse i AMU-kurset Personer med demens og  

 sygdomskendskab i perioden  

 11. oktober til 11. november 2005 svarende til i alt 5 dage.
Deres  

 arbejdsgiver  

 har som følge heraf ikke ret til refusion for udbetalte lønudgifter.
BEGRUNDELSE Efter reglerne  

 har beskæftigede lønmodtagere, som deltager i uddannelse ret til godtgørelse  

 for tab af indtægt eller arbejdsmulighed som følge af deltagelsen.
Arbejdsgivere,  

 der efter aftale med deltageren udbetaler sædvanlig løn under uddannelsen,  

 har  

 ret til refusion.
Refusionen kan ikke være højere end den løn, arbejdsgiveren  

 udbetaler under uddannelsen.
Virksomhedens  

 ret til refusion afhænger af den ansattes ret til VEU-godtgørelse.
I tilfælde  

 af, at virksomheden har udbetalt sædvanlig løn til den ansatte under  

 deltagelsen i kurset, har virksomheden ret til den godtgørelse, som den  

 ansatte  

 ville være berettiget til (hvis den pågældende ikke modtog løn). Ville den  

 ansatte som følge af manglende tab af indtægt ikke have ret til  

 VEU-godtgørelse,  

 har virksomheden ikke ret til refusion.
 Ankenævnet  

 finder, at Deres indtægtstab skal beregnes på grundlag af den arbejdsnorm,  

 som  

 De fast arbejder efter.
 De arbejder  

 fast 30 timer i nattevagt i lige uger.
 Ankenævnet har  

 noteret sig Deres oplysning om, at Deres arbejdsplads har udbetalt Dem løn  

 svarende  

 til 30 ekstratimer under Deres deltagelse i AMU-kurset, og at De deltog i  

 AMU-kurset på Deres fridage.
 Ankenævnet  

 finder herefter, at De ikke ville have haft et indtægtstab i forbindelse  

 Deres  

 deltagelse i kurset Personer med demens og sygdomskendskab.
 Ankenævnet har  

 herved lagt vægt på, at Deres deltagelse i kurset således ikke erstatter  

 arbejdsdage,  

 hvor De normalt ville have været på arbejde i henhold til den normerede  

 fastlagte arbejdstid, idet De har deltaget i kurset på Deres fridage.
 Ankenævnet  

 finder på denne baggrund ikke, at De har ret til VEU-godtgørelse, og Deres  

 arbejdsgiver har som følge heraf heller ikke ret til refusion for udbetalte  

 lønudgifter.
 Arbejdsmarkedets  

 Ankenævn tiltræder således arbejdsløshedskassens afgørelse af 17. januar  

 2006.
På ankenævnets  

 vegne De kan læse om afgørelsens faktiske og retlige grundlag  

 på de følgende sider.
 Kopi til:
XX Arbejdsløshedskasse 1. Sagsforløb De har ansøgt om VEU-godtgørelse i forbindelse med deltagelse  

 og befordringstilskud i forbindelse med deltagelse i AMU-kurset  

 Personer med  

 demens og sygdomskendskab afholdt i perioden 11. oktober til 11.  

 november 2005  

 svarende til i alt 5 dage.
Det fremgår af ansøgningsskemaet, at De arbejder som  

 social- og sundhedsmedhjælper.
Arbejdstiden udgør 30 timer ugentligt, der  

 afvikles i lige uger om natten svarende til 8 timer pr. nat.
2.  

 Arbejdsløshedskassens afgørelse A-kassen traf den 17. januar 2006 denne afgørelse:
VEU-godtgørelse Du har ansøgt om at få VEU-godtgørelse fra den  

 11.10.2005 til den 11.11.2005 (enkeltdage i denne periode).
 Vi har behandlet din ansøgning.
Afgørelse Du har ikke ret til VEU-godtgørelse for perioden, din  

 arbejdsgiver har derfor ikke ret til refusion.
Begrundelse Af bekendtgørelsen om godtgørelse ved deltagelse i  

 erhvervsrettet voksen- og efteruddannelse (VEU), nr. 494 af 14. juni 2005, §  

 7,  

 stk. 1 fremgår det, at man har ret til at modtage VEU-godtgørelse for af  

 arbejdsindtægt eller arbejdsmulighed i den periode man deltager i  

 uddannelsen.
Du har oplyst, at du i uddannelsesperioden vil arbejde  

 på normal vis samtidig med, at du følger uddannelsen.
Du har derfor ikke et  

 tab  

 af arbejdsindtægt eller arbejdsmulighed for disse dage, og har ikke ret til  

 at  

 modtage VEU-godtgørelse. 3. Klagen til  

 ankenævnet De har i klagen af 6. februar 2006 anført følgende:
 Jeg har modtaget afslag på min ansøgning om  

 VEU-godtgørelse for kurset: Personer med demens og  

 sygdomskendskab, som jeg  

 deltog i på enkeltdage i perioden 11.10.2005 til 11.11.2005.
 Begrundelsen for afslaget er, at jeg har arbejdet på  

 normal vis samtidig med min uddannelse.
Jeg har imidlertid nattevagt og har deltaget i  

 uddannelsen på mine fridage, hvor min arbejdsplads har ydet mig ekstratimer  

 på  

 kursusdagene.
Ekstratimerne er fordelt på 5 kursusdage med i alt 30  

 ekstratimer.
4. A-kassens  

 bemærkninger til klagen A-kassen oversendte sagen til ankenævnet den 8. marts  

 2006 og bemærkede bl.a.:
 Efter fornyet gennemgang af sagen, finder  

 arbejdsløshedskassen at måtte fastholde den trufne afgørelse af den 17.  

 januar  

 2006 med de nævnte begrundelser.
 Der er, efter kassens opfattelse, ikke kommet nye  

 oplysninger i medlemmets klage, som kan ændre vores afgørelse af den 17.  

 januar  

 2006.
Medlemmet har kun ret til at modtage VEU-godtgørelse  

 for tab af arbejdsindtægt eller arbejdsmulighed i den periode man deltager i  

 uddannelsen. 5. Nyt efter  

 klagen A-kassen har ved brev af 11. juli 2006 oplyst, at Deres  

 28 timer er tilrettelagt sådan, at De hver anden uge arbejder 7 dage i træk á  

 8  

 timer pr. dag=56 timer.
De er ansat 30 timer ugentligt, men afspadserer, så  

 De  

 reelt kun arbejder 28 timer ugentligt.
 Ovennævnte oplysninger har De telefonisk afgivet den 7.  

 juli 2006 til a-kassens kontor i NN by.
6. Regler Lov om godtgørelse  

 ved deltagelse i erhvervsrettet voksen- og efteruddannelse, jf.  

 lovbekendtgørelse nr. 795 af 18. august 2005 § 4.  

  

 Under deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af indtægt eller  

 arbejdsmulighed som følge af deres deltagelse, jf. dog stk. 2.
§ 9. For  

 beskæftigede lønmodtagere kan godtgørelse i henhold til §§ 4 og 5 udbetales  

 til  

 arbejdsgiveren i tilfælde, hvor der er truffet aftale om, at arbejdsgiveren  

 fortsætter med at udbetale sædvanlig løn under uddannelsen.
Beløbet svarer  

 til  

 den godtgørelse, som en deltager kunne have fået udbetalt efter §§ 4 og 5.  

 Beløbet kan dog højst udgøre et beløb, der svarer til arbejdsgiverens  

 lønudgifter  

 til en deltager under dennes uddannelse.
Bekendtgørelse nr.  

 494 af 14. juni 2005 om godtgørelse ved deltagelse i erhvervsrettet voksen-  

 og  

 efteruddannelse Godtgørelse til  

 deltagere for tab af indtægt eller arbejdsmulighed § 7. Beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2, som  

 deltager i uddannelse efter § 1, stk. 2, har ret til godtgørelse for tab af  

 indtægt  

 eller arbejdsmulighed som følge af deltagelsen, jf. dog § 3 og § 8.
§ 14.  

  

 Arbejdsgivere, der efter aftale med deltageren udbetaler sædvanlig løn under  

 uddannelsen, har ret til refusion.
Refusionen svarer til den godtgørelse, som  

 deltageren ville have været berettiget til efter kapitlerne 3, 4 og 5.  

 Refusionen kan dog ikke være højere end den løn, arbejdsgiveren udbetaler  

 under  

 uddannelsen.
 Stk. 2.  

  

 Hvis  

 godtgørelsen er højere end lønnen, udbetales forskellen til deltageren.
 Stk. 3.  

  

 Arbejdsgivere,  

 der udbetaler løn for fuld arbejdstid til deltagere, der ellers er  

 deltidsbeskæftigede,  

 har ret til refusion efter stk. 1 og 2.
