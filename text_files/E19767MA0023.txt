 Reglerne om returvarer (afgørelse nr 351, punkt b og c) er fra 1. januar  

 1976 blevet udvidet.
 ad b.Reglerne om fradrag i den afgiftspligtige omsætning for varer, som  

 efter at have været afgiftsberigtiget tages tilbage af virksomheden mod  

 delvis godtgørelse, gælder nu for alle varer, som tages retur eller ombyttes  

 inden for ét år.
Reglen er herefter ikke begrænset til at gælde de varer, hvor der  

 kutymemæssigt er returneringsret i branchen.
Retten til fradrag for varer,  

 der returneres i en garantiperiode, berøres ikke af ændringen.
ad c.Varer, der er solgt på kontokontrakt uden ejendomsforbehold, og som  

 tages tilbage, fordi køberen ikke har opfyldt sine forpligtelser, vil i  

 afgiftsmæssig henseende kunne ligestilles med tilbagetagne varer, der er  

 solgt på afbetalingskontrakt med gyldigt ejendomsforbehold.
Der vil således  

 nu i begge tilfælde kunne foretages fradrag i den afgiftspligtige omsætning.
 Se også Dep.741 og Dep.818.
