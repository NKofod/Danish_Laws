I tilknytning til og i forbindelse med et autoværksted var opført et  

 hegn omkring en plads til biler.
Der kunne ikke godkendes straksafskrivning  

 for udgifterne til hegnet, idet der ikke var tale om ombygning af eller  

 tilbygning til et i forvejen eksisterende accessorisk anlæg.
Der kunne  

 endvidere ikke godkendes forhøjet afskrivning i henhold til  

 afskrivningslovens § 22, stk. 2, men alene efter § 22, stk. 5, med samme %  

 som for den bygning, hvortil hegnet var knyttet.
A klagede for indkomståret 1987 over, at de stedlige skattemyndigheder  

 ikke havde godkendt hans straksfradrag på 19.974 kr., foretaget i den  

 personlige indkomst Det var oplyst, at klageren drev et autoreparationsværksted inkl. salg af  

 brugte biler.
I 1984 havde klageren opført værksted og i 1985 en  

 udstillingshal for biler.
I indkomståret 1987 havde klageren indhegnet en  

 plads til bilerne.
Hegnet var opført i trykimprægneret træ og fysisk  

 forbundet med autoværkstedet.
 Klagen til Landsskatteretten skyldtes, at de stedlige skattemyndigheder  

 ikke havde godkendt straksfradrag på udgiften til hegnet under henvisning  

 til, at hegnet ikke kunne anses for en ombygning eller forbedring af de  

 eksisterende driftsbygninger.
Klagerens repræsentant påstod over for Landsskatteretten principalt det  

 selvangivne straksfradrag godkendt.
Han henviste til, at hegnet var  

 afskrivningsberettiget i medfør af afskrivningslovens § 18, stk. 1, litra c,  

 og dermed også omfattet af afskrivningslovens § 21.
 Subsidiært påstod repræsentanten hegnet afskrevet over levetiden, jf.  

 afskrivningslovens § 22, stk. 2, hvorefter afskrivningsprocenten for de i  

 afskrivningslovens § 18, stk. 1, litra a, nævnte bygninger kunne forhøjes,  

 hvis bygningen var udsat for en sådan fysisk forringelse, at den trods normal  

 vedligeholdelse ville have mistet sin værdi inden 50 år efter opførelsen.
 Landsskatteretten bemærkede, at hegnet, der var opført i tilknytning til  

 og fysisk forbundet med autoværkstedet, var afskrivningsberettiget i henhold  

 til bestemmelsen i afskrivningslovens § 18, stk. 1, litra c.
Da der imidlertid var tale om et nyopført hegn, kunne der efter  

 Landsskatterettens opfattelse ikke indrømmes straksfradrag i henhold til  

 afskrivningslovens § 21, stk. 2. Straksfradrag kunne kun indrømmes på  

 udgifter til forbedring eller ombygning af et forvejen eksisterende  

 accessorisk anlæg.
Klagerens principale påstand kunne herefter ikke tages til  

 følge.
Til den subsidiære påstand bemærkede retten, at det af afskrivningslovens  

 § 22, stk. 5, fremgik, at afskrivning på accessoriske bygninger skulle ske  

 efter afskrivningssatserne for den bygning, hvortil de var knyttet.
Den  

 bygning, hvortil hegnet var knyttet, var omfattet af afskrivningslovens § 18,  

 stk. 1, litra a, og afskrevet med 6% ud fra en fysisk levetid på 50 år.
Der  

 kunne herefter ikke ske en forhøjelse af afskrivningsprocenterne for den  

 accessoriske bygning alene, og klageren var derfor kun berettiget til at  

 afskrive udgifterne til hegnet med den normale afskrivningsprocent på 6.
 Den påklagede afgørelse blev herefter stadfæstet.
