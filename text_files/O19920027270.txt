Resumé  


  

 Under besøg på et psykiatrisk hospital blev ombudsmanden opmærksom på, at  

 handicappede pensionister, der er optaget på plejehjem, ikke er stillet lige  

 med hensyn til lommepengebeløb.
Forskellene beror på, om det drejer sig om  

 fysisk eller psykisk handicappede pensionister.
 Ombudsmanden fandt, at der i bistandslovens § 84, stk. 1, er den  

 fornødne hjemmel til en vis forskelsbehandling af fysisk og psykisk  

 handicappede pensionister på primærkommunal plejehjem, mens den praktiserede  

 forskelsbehandling for så vidt angår fysisk og psykisk handicappede  

 pensionister optaget på amtskommunal plejehjem (såkaldte "§ 112, stk.  

 1-plejehjem") alene støttes på forarbejderne til den tidligere lov om  

 omsorg for invalidepensionister og folkepensionister.
 Ombudsmanden fandt det utilfredsstillende, at den praktiserede  

 forskelsbehandling ikke har et sikkert retligt grundlag og henstillede til  

 Socialministeriet ved først givne lejlighed at tage skridt til en  

 lovgivningsmæssig afklaring af spørgsmålet. (J. nr. 1991-1154-041).
 Forskellige lommepengebeløb til fysisk og psykisk  

 handicappede pensionister på plejehjem.
I forbindelse med mine besøg  

 på Psykiatrisk Hospital i Risskov efteråret og foråret 1990/91 (jf.
FOB.90,  

 s.  

 318) blev jeg opmærksom på spørgsmålet om udbetaling af lommepenge til  

 henholdsvis fysisk og psykisk handicappede pensionister, der optages på  

 plejehjem, jf. lov om social pension, § 46, stk. 1. Efter bestemmelserne i  

 bistandslovens § 118, stk. 1, finder betalingsreglerne for almindelige  

 plejehjem tilsvarende anvendelse ved optagelse på de institutioner, der er  

 nævnt i bistandslovens § 112, stk. 2. Det drejer sig om "særlige  

 plejehjem  

 for yngre og for personer med lidelser, der enten forudsætter en bestemt  

 indretning af plejehjemmet eller gør periodevis indlæggelse til rekreation  

 eller behandling påkrævet." Bestemmelsen vedrører efter overskriften til  

 underafsnittet såvel fysisk som psykisk handicappede personer.
Lommepengebeløbet til  

 pensionister under 60 år på "særlige plejehjem for yngre" udbetales  

 efter § 118, stk. 1, 2. pkt., med et beløb, der pr. 1. juli 1991 udgjorde  

 1.835  

 kr. pr. måned, hvorimod der efter betalingsreglerne for almindelige plejehjem  

 udbetales et beløb, der pr. 1. juli 1991 udgjorde 829 kr. pr. måned, jf.  

 bistandslovens  

 § 84, stk. 1. Når forholdene i det enkelte tilfælde taler for det, kan der  

 ydes  

 en pensionist under 60 år, der har ophold på et almindeligt plejehjem, et  

 beløb  

 svarende til det, der udbetales til personer på de "særlige plejehjem  

 for  

 yngre." Som reglerne administreres,  

 jf.
Socialministeriets cirkulære af 17. december 1986 om institutioner under  

 amtskommunerne for personer med vidtgående fysiske og psykiske handicap,  

 udbetales beløbene til personlige fornødenheder med forskellige beløb til  

 henholdsvis fysisk og psykisk handicappede personer, idet der ved udtrykket  

 "særlige plejehjem for yngre" underforstås yngre (fysisk  

 handicappede) personer.
Denne praksis har støtte i  

 forarbejderne til den tidligere bestemmelse i § 10, stk. 1, i lov om omsorg  

 for  

 invalidepensionister og folkepensionister, der indeholder en tilsvarende  

 sondring imellem almindelige plejehjem og særlige plejehjem for yngre, jf.  

 navnlig Betænkning over forslag til lov om ændring af lov om omsorg for  

 invalidepensionister og folkepensionister (tilsyn, refusion, forhøjelse af  

 beløb til personlige fornødenheder), Folketingstidende 1971-72. Det fremgår  

 af  

 betænkningen, at udvalget "nærer frygt for, at det omtalte højeste  

 lommepengebeløb i en række andre tilfælde kunne medføre direkte skadelige  

 virkninger,"  

 jf. tillæg B,  

 sp. 1832. Udvalget henviser herved til  

 en sagkyndig udtalelse af 4. maj 1972 fra overlæge, dr.med.
Gudmund  

 Magnussen,  

 Statshospitalet i Glostrup.
Af udtalelsen, der er optrykt som bilag 2 til  

 betænkningen, fremgår bl.a. følgende:
 "Til gengæld er det helt  

 sikkert, at en sådan lovbestemmelse i praksis vil kunne medføre uoverskuelige  

 psykiske problemer for et meget stort antal af de invalidepensionister, som  

 fylder 60 år og i 60 års fødselsdagsgave får en nedskæring af deres  

 lommepenge  

 til godt 1/3.
Det må fra psykiatrisk side  

 stærkt frarådes at indføre regler, der kan medføre så betydelige psykiske  

 traumer for pensionisterne." Jf.
Folketingstidende, tillæg B 1971-72,  

 sp. 1843.
På den baggrund anmodede jeg  

 Socialministeriet om en udtalelse.
I den forbindelse bemærkede jeg følgende:
"Selv om praksis på  

 baggrund af de nævnte  

 lovforarbejder  

 ikke kan give  

 mig anledning til bemærkninger, må jeg dog såvel ud fra de  

 retssikkerhedsmæssige som rent ordensmæssige betragtninger finde det  

 uheldigt, at  

 en så afgørende forskelsbehandling af fysisk og psykisk handicappede ikke  

 klart  

 fremgår af lovteksten.
På denne baggrund beder jeg om Socialministeriets  

 tilkendegivelse af, hvorvidt ministeriet har gjort sig overvejelser om en  

 tydeliggørelse af de nævnte regler, herunder om ministeriet er indstillet på  

 ved først givne lejlighed at søge tilvejebragt en udtrykkelig lovhjemmel, for  

 så vidt den praktiserede forskelsbehandling ønskes opretholdt.
Endvidere beder jeg  

 ministeriet om en tilkendegivelse af, hvorvidt ministeriet i dag kan  

 tilslutte  

 sig den tankegang, der lå bag bestemmelsen i omsorgsloven om en forhøjelse af  

 lommepengebeløbet alene til fysisk handicappede pensionister, jf. udtalelsen  

 af  

 4. maj 1972 fra overlæge Gudmund Magnussen, Statshospitalet i Glostrup." Socialministeriet besvarede  

 min henvendelse således i brev af 9. december 1991:
 "...
Socialministeriet skal gøre  

 opmærksom på, at pkt. 57 i Socialstyrelsens vejledning nr. 2 af 18. august  

 1988  

 om nogle tilbud til ældre, førtidspensionister m.fl. efter bistandslovens §  

 60  

 og §§ 74-86 indeholder regler om forhøjede lommepenge til beboere på  

 almindelige plejehjem.
Som led i udlægning af kompetence til kommunerne kan  

 det  

 oplyses, at Socialministeriet har aktuelle planer om at udlægge kompetencen  

 til  

 at bevilge forhøjede lommepenge til yngre med fysiske handicap på almindelige  

 plejehjem, til kommunerne.
Dette vil ske i form af en bekendtgørelse.
I denne  

 bekendtgørelse vil betingelserne for at få forhøjede lommepenge ligeledes  

 blive  

 præciseret, kopi af udkast til bekendtgørelse vedlægges.
 Samtidig kan  

 Socialministeriet oplyse, at spørgsmålet om at ligestille yngre  

 institutionsbeboere med henholdsvis fysiske og psykiske handicap m.h.t.  

 lommepenge gentagne gange har været under overvejelse, men indtil nu har vi  

 måttet afstå fra at gennemføre denne ligestilling på grund af de økonomiske  

 konsekvenser.
Med virkning fra 1. januar  

 1992 er der i en forsøgsperiode på 2 år indført mulighed for på såvel § 112  

 stk. 1 som stk. 2 institutioner at udbetale pensionen til beboerne, der så  

 betaler for de ydelser, de modtager.
I forsøgsperioden er  

 lommepengegarantierne  

 fastholdt med de hidtidige takster.
Socialministeriet vil ved  

 vurderingen af forsøgsordningen med henblik på fremsættelse af lovforslaget  

 overveje mulighederne for at ligestille de to beboergrupper.
Der skal  

 fremsættes forslag til revision af denne  

 forsørgsordning  

 inden udgangen af 1993. En eventuel ændring vil også komme til at omfatte  

 yngre  

 beboere på almindelige plejehjem." I et brev til  

 Socialministeriet udtalte jeg følgende:
"Den planlagte  

 bekendtgørelse, som Socialministeriet har omtalt i den foran citerede  

 udtalelse  

 af 9. december 1991, var allerede da udstedt som bekendtgørelse nr. 790 af 4.  

 december 1991 om særligt beløb til personlige fornødenheder (lommepenge) til  

 visse plejehjemsbeboere.
Efter bekendtgørelsens bestemmelser er det  

 fastholdt,  

 at kun fysisk handicappede i visse tilfælde, efter en konkret vurdering, kan  

 få  

 udbetalt det særligt store lommepengebeløb, jf. bekendtgørelsens § 1, stk. 2,  

 nr. 1. Bekendtgørelsen gælder for pensionister på kommunale plejehjem.
 Bekendtgørelsen er udfærdiget  

 i henhold til bestemmelsen i bistandslovens § 84, stk. 1, 4. pkt., hvorefter  

 "... der efter retningslinier udarbejdet af socialministeren (kan) ydes  

 en  

 pensionist under 60 år" det store lommepengebeløb efter § 118, stk. 1,  

 "når forholdene i det enkelte tilfælde taler derfor". Denne  

 lovbestemmelse udgør efter min opfattelse fornøden hjemmel for en vis  

 forskelsbehandling, men kun for så vidt angår plejehjem under  

 (primær)kommunerne.
For så vidt angår § 112, stk.  

 2-plejehjem, der hører under amtskommunerne, findes en tilsvarende hjemmel  

 for  

 forskelsbehandling ikke.
Efter bestemmelsen i bistandslovens § 118, stk. 1,  

 2.  

 pkt., skal der udbetales lommepenge med den høje takst til "personer  

 under  

 60 år på særlige plejehjem for yngre". Efter ordlyden skal der ikke  

 sondres imellem forskellige typer af handicaps, ligesom overskriften for  

 afsnittet angiver at vedrøre "personer med vidtgående fysiske eller  

 psykiske  

 handicap." Den praktiserede forskelsbehandling må navnlig støttes på  

 forarbejderne til den tidligere lov om omsorg for invalidepensionister og  

 folkepensionister.
Socialministeriet har i  

 udtalelsen af 9. december 1991 oplyst, at spørgsmålet om en ophævelse af den  

 omtalte forskelsbehandling flere gange tidligere har været under overvejelse,  

 men at initiativer i den retning er opgivet på grund af de økonomiske  

 konsekvenser, der vil være forbundet med en ligestilling.
Ministeriet har  

 videre tilkendegivet, at spørgsmålet vil blive gjort til genstand for  

 fornyede  

 overvejelser i forbindelse med revision af den 2-årige forsøgsordning, der er  

 iværksat den 1. januar 1992, hvorefter plejehjemsbeboerne i et vist omfang  

 selv  

 kan forvalte deres pension.
 Jeg må herefter lægge til grund,  

 at praksis vedrørende forskellige lommepengebeløb til henholdsvis fysisk og  

 psykisk handicappede yngre pensionister på § 112, stk. 2-plejehjem efter  

 Socialministeriets vurdering vil blive opretholdt i hvert fald et par år  

 endnu.
 Under disse omstændigheder må  

 jeg anse det for utilfredsstillende, at den praktiserede forskelsbehandling  

 ikke har et mere sikkert retligt grundlag, end det hidtil har været  

 tilfældet.
På den baggrund henstiller  

 jeg, at Socialministeriet ved først givne lejlighed tager skridt til at søge  

 en  

 lovgivningsmæssig afklaring af spørgsmålet.
Jeg mener således ikke, at  

 afklaringen bør afvente udløbet af den omtalte 2-årige forsøgsperiode, idet  

 forsøget vedrørende plejehjemsbeboernes selvforvaltning af deres pension  

 efter  

 det oplyste ikke har nogen direkte sammenhæng med spørgsmålet vedrørende  

 forskelsbehandling med hensyn til lommepengebeløbets størrelse." Jeg orienterede samtidig  

 Folketingets Retsudvalg og Psykiatrisk Hospital i Risskov og socialministeren  

 om sagen og bad ministeriet om at underrette mig om, hvad der videre skete i  

 sagen.
 I skrivelse af 25. august  

 1992 besvarede Socialministeriet min henstilling således:
"Socialministeriet skal.... bemærke, at der under kapiteloverskriften  

 "Institutioner for personer  

 med vidtgående fysisk eller psykisk handicap og særlige plejehjem" dels  

 beskrives de institutioner, der i 1980 blev udlagt til åndssvageforsorgen og  

 den øvrige særforsorg (§ 112, stk. 1), dels de særlige plejehjem (§ 112, stk.  

 2), der oprindeligt oprettedes med hjemmel i omsorgsloven.
Ved bistandslovens  

 ikrafttræden blev de særlige plejehjem for yngre (fysisk handicappede, jfr.  

 også besvarelse af spørgsmål til Folketingets socialudvalg) og plejehjem, der  

 enten forudsætter særlig indretning eller gør periodevis indlæggelse til  

 rekreation  

 eller behandling påkrævet.
Med samme indhold blev disse institutioner i 1980  

 udlagt til amtskommunerne.
Betalingsreglen i bistandslovens § 118, stk. 2,  

 hvorefter beløbet til personlige fornødenheder er større, når det drejer sig  

 om  

 beboere på særlige plejehjem for yngre er også en videreførelse af tidligere  

 gældende regler i bistandsloven og omsorgsloven.
 Det har således været  

 Socialministeriets opfattelse, at der er tilstrækkelig hjemmel til at  

 forskelsbehandle beboere på særlige plejehjem for yngre og på andre særlige  

 plejehjem, jfr. sondringen i § 118, stk. 2. Det skal i denne forbindelse  

 fremhæves, at det hidtil har været forudsat, at der på de særlige plejehjem  

 for  

 yngre alene optages mennesker med fysiske handicap, og i det omfang der måtte  

 blive  

 optaget personer, der tillige har psykiske handicap, modtager disse også det  

 ekstra forhøjede beløb til personlige fornødenheder.
 Socialministeriet overvejer  

 som oplyst i sit brev af 9. december 1991 mulighederne for at ligestille  

 beboere med fysiske og psykiske handicap i forbindelse med revisionen af  

 forsøgsordningen med pensionsudbetaling til beboere på § 112-institutioner  

 inden udgangen af 1993.
Socialministeriet er dog  

 indstillet på at søge en klarere hjemmel for forskelsbehandlingen de  

 forskellige  

 institutionstyper imellem i forbindelse med forslag til ændring af  

 betalingsreglerne på almindelige plejehjem i den kommende  

 folketingssamling." Jeg meddelte derefter  

 ministeriet, at jeg havde taget det oplyste til efterretning og ikke foretog  

 videre i sagen.
 Samtidig orienterede jeg  

 Folketingets Retsudvalg og Psykiatrisk Hospital i Risskov herom.
 I en skrivelse af 16. februar  

 1993 meddelte Socialministeriet følgende:
 "Socialministeriet har  

 den 25. august 1992 svaret på Ombudsmandens brev af 31. maj 1992 (...) om at  

 søge tilvejebragt en klarere lovhjemmel for forskelsbehandling af psykisk og  

 fysisk handicappede beboere på plejehjem med hensyn til lommepengebeløbets  

 størrelse.
 Det fremgår af  

 Socialministeriets svar, at Socialministeriet er indstillet på at søge en  

 klarere hjemmel for forskelsbehandlingen mellem de forskellige  

 institutionstyper i forbindelse med forslag til ændring af betalingsreglerne  

 på  

 almindelige plejehjem i folketingssamlingen 1992-93, jf. bistandslovens § 85b  

 om fremsættelse af forslag til revision af reglerne om ydelser og betaling  

 for  

 beboere i plejehjem inden udgangen af 1992.
Socialministeriet skal  

 oplyse, at socialministeren den 11. december 1992 har fremsat et forslag til  

 lov om ændring af lov om social bistand.
Herefter foreslås det, at  

 bistandslovens § 85b ændres, således at forslag til revision af reglerne om  

 ydelser og betaling for beboere i plejehjem først fremsættes for Folketinget  

 inden udgangen af 1993.
 Det foreslås hermed, at den  

 midlertidige ordning fortsætter i 1993. Det fremgår af bemærkningerne til  

 forslaget, at revisionen af bestemmelserne om pensionsudbetaling i §  

 112-institutionerne og i plejehjem efter § 79 med denne udskydelse vil kunne  

 finde sted på samme tid, således at en koordinering af bestemmelserne  

 muliggøres.
