 Baggrund:
 - Bekendtgørelse nr. 469 af 6. oktober 1983 om sikkerhedsuddannelse m.v.
 Denne At-meddelelse oplyser om §9-sikkerhedsuddannelse, der har sit navn  

 efter arbejdsmiljølovens §9.
 Formålet med uddannelsen er at give sikkerhedsgruppens medlemmer en  

 grundviden, så de kan arbejde for at løse arbejdspladsens sikkerheds- og  

 sundhedsspørgsmål.
 Sikkerhedsgruppens medlemmer - sikkerhedsrepræsentanten og arbejdslederen  

 - skal derfor deltage i sikkerhedskurser eller tilegne sig den fornødne viden  

 ved selvstudium.
Uddannelse Uddannelsen følger ikke umiddelbart de opdelinger og anvisninger, der  

 gælder for organiseringen af sikkerheds- og sundhedsarbejdet.
 Arbejdets art inden for det område sikkerhedsgruppen dækker afgør hvilke  

 minimumskrav, der stilles til uddannelsen.
32 timers kursus - almindeligt sikkerhedskursus Sikkerhedsgruppemedlemmer skal deltage i et  almindeligt  

  sikkerhedskursus på 32 timer, med mindre sikkerhedsgruppen dækker arbejde  

 som er nævnt under de øvrige uddannelser nedenfor.
32 timers kursus - bygge og anlæg Sikkerhedsgrupper, der dækker bygge- og anlægsarbejde af enhver art,  

 herunder opførelse, forandringer, reparation, vedligeholdelse og nedrivning  

 skal deltage i et sikkerhedskursus på 32 timer.
16 timers kursus Sikkerhedsgruppemedlemmer, der dækker:
- Butiksarbejde, d.v.s kun ekspedition og arbejde i forbindelse hermed - Arbejde i dag- og døgninstitutioner for børn og unge skal deltage i et sikkerhedskursus på 16 timer.
 Undtaget er institutioner for handicappede, plejehjem o.lign., hvor  

 sikkerhedsgruppemedlemmer skal deltage  i et almindeligt sikkerhedskursus  

 på 32 timer.
Selvstudium Sikkerhedsgruppemedlemmer, der dækker:
- kontor og administration - Bibliotek - Almindelig undervisning har ikke krav på at deltage i et sikkerhedskursus.
Arbejdsgiveren skal  

 sørge for, at sikkerhedsgruppen får udleveret godkendt selvstudiemateriale og  

 får rimelig tid til erhvervelse af den fornødne viden om sikkerheds- og  

 sundhedsmæssige forhold bl.a. gennem selvstudiet.
 Sikkerhedsgruppemedlemmer, der dækker undervisning på tekniske skoler,  

 specialarbejderskoler, undervisningslaboratorier o.lign., skal dog deltage i  

 et almindeligt sikkerhedskursus på 32 timer.
 Hvis sikkerhedsgruppemedlemmer dækker flere afdelinger/arbejdsområder,  

 der omfattes af sikkerhedsuddannelse af forskellig længde, gælder  

 følgende:
32 timers kursus Skal gennemføres, når  mindre end  3/4 af de ansatte er beskæftiget  

 ved kontor og administrativt arbejde og  mere end  1/2 af resten er  

 beskæftiget med arbejde, der falder ind under 32 timers kursus.
16 timers kursus Skal gennemføres, når  mindre end  3/4 af de ansatte er beskæftiget  

 ved kontor og administrativt arbejde, og  mere end  1/2 af resten er  

 beskæftiget med arbejde, der falder ind under 16 timers kursus.
Selvstudium Skal gennemføres, hvis 3/4 eller flere af de ansatte er beskæftiget med  

 arbejde inden for kontor, administration m.v.
 Vejledning om valg af og krav om sikkerhedsuddannelse kan fås hos  

 kursusarrangørerne.
Tilmelding Arbejdsgiveren skal tilmelde sikkerhedsgruppen til kursus senest 4 uger  

 efter, at sikkerhedsgruppen er valgt og oprettet og ved nyvalg.
Ved  

 midlertidige arbejdspladser, bl.a. bygge- og anlægsarbejde, er  

 tilmeldingsfristen 2 uger.
Der skal tilmeldes til et kursus, som er blandt de først afholdte inden  

 for området.
Arbejdstilsynets lokale kreds kan oplyse om, hvilke kurser der  

 er udbudt i området.
 Sikkerhedsgruppens medlemmer har pligt til at deltage i uddannelsen,  

 herunder pligt til at deltage i de kurser, som de er tilmeldt.
Inden for selvstudieområdet skal arbejdsgiveren sørge for, at  

 undervisningsmaterialet stilles til rådighed, så sikkerhedsgruppemedlemmer  

 kan erhverve sig den fornødne viden inden 8 uger efter valget.
Materialet kan  

 købes hos: Arbejdsmiljøfondet, Vesterbrogade 69, 1620 København V.
Tlf. (01)  

 22 52 52.
Arrangør af §9-sikkerhedsuddannelse §9-kurserne afholdes for tiden af:
- Arbejdsmiljøfondet, tlf. (01) 22 52 52 - Dansk Arbejdsgiverforening, Arbejdsmiljøskolen, tlf. (01) 12 33 11 lokal  

 445 eller (01) 12 22 78 lokal 216 - LO, FTF og AC-sikkerhedsuddannelse, tlf. (02) 97 42 11 - Uddannelsesinstitutioner, som specialarbejderskoler og tekniske skoler - Enkeltstående virksomheder Økonomi Arbejdsgiveren afholder de udgifter, der er forbundet med  

 sikkerhedsgruppens deltagelse i §9-sikkerhedsuddannelsen, herunde indtægtstab  

 for sikkerhedsgruppens medlemmer.
Arbejdsgiveren afholder også udgifterne til  

 selvstudiematerialet.
Kursusbevis Efter gennemført kursus udstedes et kursusbevis der underskrives af  

 instruktøren og en repræsentant fra arbejdstilsynet.
Erhvervelse af  

 kursusbevis forudsætter deltagelse i hele uddannelsen.
