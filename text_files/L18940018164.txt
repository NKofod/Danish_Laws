Vi Christian den Niende, af Guds naade Konge til Danmark, de Venders  

 og Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, Gøre vitterligt: At da det med Vor allerhøjeste Bemyndigelse er  

 tilkendegivet den Schweiziske Forbundsregering, at den danske Regering fra  

 den 1ste Oktober d.
A. at regne tiltræder den i Paris den 20de Marts 1883  

 mellem forskellige Stater indgaaede, i Oversættelse vedføjede Konvention om  

 Dannelsen af en international Union til Beskyttelse af den industrielle  

 Ejendomsret, og Danmark saaledes fra det nævnte Tidspunkt indtræder i denne  

 Union, der for Tiden bestaar af:
Belgien, Brasilien, Forenede Stater i Nord-Amerika, Frankrig med Martinique, Guadeloupe og tilhørende Øer, Reunion og tilhørende Ø Sainte-Marie ved Madagascar, Cochinchina, St.
Pierre og Miquelon, Guyana, Senegal med tilhørende (Rivieres-du-Sud, Grand-Bassam, Assinie Porto-Novo og Kotonou), Kongo og Gabon, Mayotte, Rossi-Be, de franske Etablissementer i Indien (Pondichery, Chandernagor, Karikal, Mahe, Janaon), Ny-Caledonien, de franske Etablissementer i Det stille Hav (Tahiti og tilhørende Øer), Obock og Diego-Suarez, Guatemala, Italien, Nederlandene med ostindiske Kolonier, Surinam og Curacao, Norge, Portugal med Azorerne og Madeira, San Domingo, Schweiz, Serbien, Spanien med Cuba, Porto Rico og Philippinerne, Storbritanien med Ny-Zeeland og Queensland, Sverig og Tunis, saa ville Vi i Henhold til Lov om Benyttelse for Varemærker af 11te April  

 1890 § 14 og Patentlov af 13de April 1894 § 28 herved have anordnet følgende:
 I.
 1. Den ved Lov om Benyttelse for Vareværker af 11te  

 April 1890 hjemlede Beskyttelse tilkommer dels dem, der i en af de ovennævnte  

 Stater drive Fabriks- eller Haandværksvirksomhed, Jordbrug, Bjærgværk, Handel  

 eller anden Næring, dels Undersaatter eller Statsborgere af disse Stater, der  

 i en anden Stat drive en Virksomhed som den angivne.
 2. Varemærker, der anmeldes i Henhold hertil,  

 registreres, for saa vidt de ikke stride imod Moralen eller den offentlige  

 Orden, i den Form, hvori de i den fremmede Stat ere gyldige, Lov af 11te  

 April 1890 § 14 Nr. 4.
 3. Har vedkommende senest inden 3 maaneder - eller,  

 saafremt den fremmede Stat er beliggende uden for Europa, 4 Maaneder - efter,  

 at Varemærket er blevet anmeldt i den fremmede Stat, anmeldt det til  

 Registrering her i Riget, skal saadan Anmeldelse i Forhold til andre  

 Anmeldelser anses som sket samtidig med Anmeldelsen i den fremmede Stat, Lov  

 af 11te April 1890 § 14 Nr. 5.
 II.
 1. Naar en Opfindelse er fremstillet paa en  

 international Udstilling i en af de nævnte, til Unionen hørende Stater, og  

 Udstillingen er anerkendt af vedkommende Stats Regering, skal Opfinderen være  

 berettiget til, naar han indleverer Ansøgning til den danske Patentkommission  

 inden 6 maaneder efter Opfindelsens Fremstilling paa Udstillingen, at faa  

 patent her i Riget uden Hensyn til, om Opfindelsen i Løbet af dette Tidsrum  

 er bleven saaledes beskreven eller bragt i Anvendelse som i Patentlov af 13de  

 April 1894 § 1 Nr. 3 ommeldt.
 2. Den Opfinder, der i en af de nævnte Stater har  

 indleveret Ansøgning om Patent paa en Opfindelse, skal, naar han inden 6  

 Maaneder - eller, saafremt vedkommende Stat er beliggende uden for Europa, 7  

 Maaneder - derefter indleverer Ansøgning om Patent her i Landet paa den samme  

 Opfindelse, være berettiget til at faa saadant Patent uden Hensyn til, om  

 Opfindelsen i Løbet af dette Tidsrum er bleven saaledes beskreven eller bragt  

 i Anvendelse, som i Patentlov af 13de April 1894 § 1 Nr. 3 ommeldt, hvorhos  

 den saaledes her i Landet indleverede Ansøgning i Forhold til andre  

 Ansøgninger skal anses som indleveret samtidig med Ansøgningen i den fremmede  

 Stat.
 III.
 Da den ved Loven af 2den Juli 1880 og Loven af 11te April 1890, hvis  

 Bestemmelser ifølge § 19 ere traadte i Stedet for den fornævnte Lov af 2den  

 Juli 1880, hjemlede Beskyttelse for Varemærker ved Vore allerhøjeste  

 Anordninger af 13de Oktober 1880, 20de Marts 1883 og 2den Juni 1888 er gjort  

 anvendelig i Forhold til Tyskland, Venezuela, den argentinske Republik og  

 Østerrig-Ungarn, og da disse Stater ikke ere indtraadte i den internationale  

 Union til Beskyttelse af den industrielle Ejendomsret, saa har det fremdeles  

 sit Forblivende ved de nævnte Anordninger.
Denne Anordning træder i Kraft den 1ste Oktober d.
A.
 Hvorefter alle vedkommende sig allerunderdanigst have at rette.
 Givet paa Amalienborg, den 28de  

 September 1894.
 Under Vor Kongelige haand og Segl.
 Christian R.
(L.S.) /Hørring.
 Konvention.
 Art. 1.
 Regeringerne i Belgien .... o.s.v. .... konstituere sig som en Union til  

 Beskyttelse af den industrielle Ejendomsret.
 Art. 2.
Undersaatterne eller Borgerne i enhver af de Kontraherende Stater skulle i  

 alle de øvrige af Unionens Stater, hvad angaar Patenter for opfindelser,  

 industrielle Mønstre eller Modeller, Fabrik- eller handels-Mærker og  

 Firma-Navne nyde de samme Fordele, som vedkommende Lovgivninger for Tiden  

 tilstaa eller fremtidig komme til at tilstaa Landets egne Undersaatter.
Som  

 Følge heraf skulle de nyde den samme Beskyttelse og have Adgang til de samme  

 Retsmidler mod ethvert Indgreb i deres Rettigheder som disse sidstnævnte,  

 under Forbehold af, at de opfylde de Formaliteter og Betingelser, som enhver  

 Stats indre Lovgivning foreskriver for dennes egne Undersaatter.
 Art 3.
 Med Undersaatter eller Borgere af de kontraherende Stater ligestilles  

 Undersaatter eller Borgere af Stater, der ikke tilhøre Unionen, som saa vidt  

 de ere bosatte eller have industrielle eller handels-Etablissementer paa en  

 af unionsstaternes omraade.
 Art. 4.
 Den, som i en af de kontraherende Stater paa foreskreven Maade har anmeldt  

 et Patent-Andragende, et industrielt Mønster eller Model, et Fabrik- eller  

 handels-Mærke, skal til Indgivelse af lignende Anmeldelse i de andre Stater,  

 og under Forbehold af Trediemands Rettigheder, nyde Fortrinsret inden den  

 nedenfor bestemte Tidsfrist.
 Som Følge heraf kan en Anmeldelse, der senere indgives i en af de øvrige  

 Unionsstater inden Udløbet af denne Tidsfrist, ikke blive ugyldig paa Grund  

 af Begivenheder, der indtræffe i Mellemtiden, altsaa navnlig ikke paa Grund  

 af en anden Anmeldelse, paa Grund af Bekendtgørelse af Opfindelsen eller ved  

 at denne udøves af nogen anden, ved at Eksemplarer af Mønsteret eller  

 Modellen bringes i Handelen, eller ved at Mærket benyttes.
Ovennævnte Tidsfrister for Fortrinsretten skulle være seks maaneder for  

 Patenter og tre maaneder for industrielle Mønstre eller Modeller samt Fabrik-  

 og Handels-Mærker.
De forøges med en Maaned for oversøiske Lande.
 Art. 5.
 Det skal ikke medføre Patentets Fortabelse, at patenthaveren i det Land,  

 hvori han har erhvervet patent, indfører Genstande, forfærdigede i en anden  

 af Unionsstaterne.
 Dog skal Patenthaveren være forpligtet til at udøve sin Opfindelse  

 overensstemmende med Lovene i det land, hvori han indfører de patenterede  

 Genstande.
 Art. 6.
 Ethvert Fabrik- eller Handels-Mærke, der paa foreskreven maade er  

 registreret i hjemlandet, skal modtages til Registrering og beskyttes i samme  

 Form i enhver af Unionens Stater.
 Som Hjemland anses det Land, hvor Anmelderen har sit Hoved-Etablissement.
 Saafremt dette Hoved-Etablissement ikke er beliggende i nogen af Unionens  

 Stater, skal som Hjemland anses det Land, hvortil Anmelderen hører.
 Registrering kan nægtes, saafremt det Mærke, for hvilket den forlanges,  

 anses som stridende mod Moralen eller mod den offentlige Orden.
 Art. 7.
 Beskaffenheden af den Genstand, hvorpaa Fabrik- eller Handels-Mærket er  

 bestemt til at anbringes, skal i intet Tilfælde hindre Mærkets Registrering.
 Art. 8.
 Firma-Navn skal beskyttes i alle Unionens Lande uden nogen Forpligtelse  

 til Anmeldelse, hvad enten det udgør en Del af et Fabrik- eller handels-Mærke  

 eller ikke.
 Art. 9.
 Enhver Vare, paa hvilken ulovlig er anbragt et Fabrik- eller Handels-Mærke  

 eller et Firma-Navn, kan beslaglægges ved Indførelsen i de Unionsstater, i  

 hvilke dette Mærke eller dette Firma-Navn har Ret til lovlig Beskyttelse.
 Beslaglæggelse finder Sted paa Forlangende enten af den offentlige  

 Myndighed eller af den interesserede Part, overensstemmende med enhver Stats  

 indre Lovgivning.
 Art. 10.
 Bestemmelserne i den foregaaende Artikel kunne anvendes paa enhver Vare,  

 paa hvilken falskelig er anbragt Navnet paa et bestemt Sted som Angivelse af  

 Varens Frembringelsessted, saafremt der til denne Angivelse er føjet et  

 opdigtet eller i svigagtig Hensigt laant Firma-Navn.
 Som interesseret Part anses enhver Fabrikant eller handlende, som  

 beskæftiger sig med Forfærdigelsen af eller Handel med saadan Vare, og som er  

 etableret paa det Sted, der falskelig er angivet som Varens  

 Frembringelsested.
 Art. 11.
 De høje kontraherende Parter forpligte sig med Hensyn til Varer, der  

 fremstilles paa officielle eller officielt anerkendte internationale  

 Udstillinger, at tilstaa en midlertidig Beskyttelse for Opfindelser, der  

 kunne gøres til Genstand for Patent, for industrielle Mønstre eller Modeller,  

 saavel som for Fabrik- eller Handels-mærker.
 Art. 12.
 Enhver af de høje kontraherende Parter forpligter sig til at oprette et  

 særligt Kontor for den industrielle Ejendomsret og et for Almenheden  

 tilgængeligt Centralregister for Patenter, industrielle Mønstre eller  

 Modeller samt Fabrik- og handels-Mærker.
 Art. 13.
 Et internationalt Kontor oprettes under Navn af Internationalt Bureau for  

 Foreningen til Beskyttelse af den industrielle Ejendomsret.
Dette Bureau, hvis Udgifter skulle bæres af Regeringerne i alle de  

 kontraherende Stater, stilles under den schweiziske Forbundsregerings  

 Myndighed og virker under denne Tilsyn.
Dets Virksomhedsomraade bestemmes ved  

 fælles Overenskomst mellem Unionens Stater.
Art. 14 Nærværende Konvention skal undergives periodiske Revisioner med det  

 Formaal i samme at indføre Forbedringer, som kunne fuldkommengøre Unionens  

 System.
 I dette Øjemed skal der efterhaanden i en af de kontraherende Stater  

 afholdes Konferencer mellem delegerede fra disse Stater.
 Art. 15.
 Det er en Selvfølge, at de høje kontraherende Parter forbeholde sig hver  

 for sig Ret til indbyrdes at indgaa særlige Overenskomster til Beskyttelse af  

 den industrielle Ejendomsret, for saa vidt disse Overenskomster ikke stride  

 mod Bestemmelserne i nærværende Konvention.
 Art. 16.
 Stater, som ikke have taget Del i nærværende Konvention, skulle have  

 Adgang til paa Begæring at tiltræde samme.
 Saadan Tiltrædelse skal ad diplomatisk Vej meddeles til den schweiziske  

 Forbundsregering og af denne til de øvrige Stater.
 Tiltrædelsen medfører fuldstændig Tilslutning til alle Konventionens  

 Bestemmelser og Deltagelse i alle ved samme stipulerede Begunstigelser.
 Art. 17.
Udførelsen af de gensidige Forpligtelser, som indeholdes i nærværende  

 Konvention, er, for saa vidt fornødent, afhængig af Iagttagelsen af de  

 Fremgangsmaader og Bestemmelser, der ere fastsatte ved de konstitutionelle  

 Love i de høje kontraherende Parter, som ere forpligtede til at iagttage  

 saadant.
Disse forpligte sig til snarest muligt at træffe fornøden  

 Foranstaltning i saa Henseende.
 Art. 18.
 Nærværende Konvention træder i Kraft en maaned efter Udvekslingen af  

 Ratifikationerne og forbliver gældende i ubestemt Tid, indtil Udløbet af et  

 Aar efter den Dag, da Opsigelse maatte have fundet Sted.
Saadan Opsigelse skal rettes til den Regering, der er befuldmægtiget til  

 at modtage Tiltrædelser.
Den har kun Virkning med hensyn til den Stat, fra  

 hvilken den udgaar, medens Konventionen forbliver i Kraft for de øvrige  

 Kontraherende Parters Vedkommende.
 Art. 19.
 Nærværende Konvention ratificeres og Ratifikationerne skulle udveksles i  

 Paris, senest i Løbet af et Aar.
 Til Bekræftelse herpaa o.s.v.
 Paris, 20de Marts 1883.
 Slutnings-Protokol.
 1. Ordene industriel ejendomsret skulle forstaas i  

 deres videste Betydning, saaledes at de ikke alene anvendes paa  

 Frembringelser af den egentlige Industri, men ogsaa paa Frembringelser af  

 Agerbrug (Vin, Korn, Frugter, Kvæg o.s.v.) samt paa mineralske  

 Frembringelser, der bringes i Handelen (miniralske Vande o.s.v.).
 2. Under Benævnelsen Patenter indbefattes de  

 forskellige Arter af industrielle Patenter, som anerkendes af de  

 kontraherende Staters Lovgivninger, saasom Indførsels-Patenter,  

 Forbedrings-Patenter o.s.v.
 3. Det er en Selvfølge, at Slutningsbestemmelsen i  

 Konventionens Art. 2 ikke medfører nogen som helst Forandring i enhver af de  

 kontraherende Parters Lovgivning med Hensyn til den Procesform, der følges  

 for Domstolene, og med Hensyn til disse Domstoles Kompetence.
 4. 1ste Stykke i Art. 6 skal forstaas saaledes, at  

 intet Fabrik- eller handels-Mærke kan udelukkes fra Beskyttelse i en  

 unionsstat paa Grund af den Omstændighed alene, at det med Hensyn til de  

 Betegnelser, som det bestaar af, ikke opfylder Betingelserne efter denne  

 Stats Lovgivning, saafremt det dog i saa henseende tilfredsstiller  

 Hjemlandets Lovgivning og det derhos i dette sidste Land er behørig  

 registreret.
 Med denne Undtagelse, som kun vedrører Mærkets Form, og under fornøden  

 Hensyntagen til Bestemmelserne i Konventionens andre Artikler bliver hver  

 Stats indre Lovgivning at anvende.
 For at undgaa enhver Misforstaaelse fastslaas det, at Brugen af offentlige  

 Vaabenmærker og Ordenstegn kan betragttes som stridende mod offentlig Orden i  

 den Betydning, som ommeldes i sidste Stykke af Art. 6.
 5. Organisationen af det i Art. 12 nævnte særlige  

 Kontor for den industrielle ejendomsret skal saa vidt muligt medføre, at der  

 i enhver Stat udgives en officiel periodisk Tidende.
6. De fælles Omkostninger ved det internationale  

 Bureau, som er oprettet ved Art. 13, kan ikke i noget Tilfælde aarlig  

 overskride en hovedsum, svarende til et Gennemsnitsbeløb af 2,000 Franks for  

 hver deltagende Stat. (* 1) Til Bestemmelse af hver enkelt Stats Andel i denne Sum deles de deltagende  

 Stater og de, som senere tiltræde Unionen, i seks Klasser, der hver bidrager  

 efter et bestemt Antal Enheder, nemlig:
Disse Koefficienter multipliceres med Antallet af Stater i hver Klasse, og  

 den udkomne samlede Sum angiver det Antal Enheder, hvormed den samlede Udgift  

 skal deles.
Kvotienten angiver Størrelsen af Enheden for Udgiften.
 Den schweiziske Regering har Tilsyn med det internationale Bureaus  

 Udgifter, gør de fornødne Forskud og aflægger det aarlige Regnskab, hvilket  

 meddeles alle de øvrige Regeringer.
 Det internationale Bureau samler Oplysninger af enhver Art vedrørende  

 Beskyttelse for den industrielle Ejendomsret og afgiver paa Grundlag heraf en  

 almindelig statistisk Beretning, hvilken skal fordeles til alle Regeringerne.  

 Det foretager Undersøgelser af almindelig Interesse vedrørende Unionen, og  

 ved Hjælp af de Dokumenter, som stilles til dens Raadighed fra de forskellige  

 Administrationer, udgiver den en periodisk Tidende i det franske Sprog  

 angaaende de Spørgsmaal, der vedrøre Unionens Formaal.
Denne Tidende skal, ligesom alle Skrifter, som udgives af det  

 internationale Bureau, fordeles mellem vedkommende Regeringer i de Unionen  

 tilhørende Stater, i Forhold til det Antal Enheder, hvormed disse i henhold  

 til overstaaende bidrage til Udgifterne.
Yderligere Antal Eksemplarer og  

 Dokumenter, som maatte forlanges af disse Regeringer eller af private  

 Foreninger eller Personer, betales særskilt.
 Det internationale Bureau skal til enhver Tid være til Tjeneste for  

 Unionens Medlemmer, for at skaffe dem de særlige Oplysninger, hvorfor de  

 maatte have Brug, med Hensyn til den internationale Behandling af Sager  

 vedrørende den industrielle Ejendomsret.
 Regeringen i det Land, hvor den næste Konference skal finde Sted,  

 forbereder med Bistand af det internationale Bureau Arbejderne til denne  

 Konference.
 Direktøren for det internationale Bureau er til Stede ved Konferencens  

 Møder og tager Del i Forhandlingerne, dog uden at deltage i Afstemningerne,  

 Han afgiver aarlig en Beretning om sin Virksomhed, hvilken meddeles alle  

 Unionens Medlemmer.
 Det internationale Bureaus officielle Sprog er det franske Sprog.
 7. Nærværende Slutnings-Protokol, der skal ratificeres  

 samtidig med den i Dag afsluttede Konvention, skal betragtes som udgørende en  

 integrerende Del af denne Konvention og have samme Gyldighed og Varighed som  

 denne.
 Til Bekræftelse heraf o.s.v.
 (* 1) Denne Bestemmelse er paa Unionens Konference i Madrid i 1890  

 forandret saaledes:
Det internationale Bureaus Udgifter skulle bæres i Fællesskab af de  

 kontraherende Stater.
De kunne i intet Tilfælde overskride en Sum af 60,000  

 Frcs. aarlig.
