(Til embedsdyrlæger ansat af Veterinærdirektoratet ved de autoriserede og  

 godkendte kødvirksomheder samt Levnedsmiddelkontrolenhederne) Levnedsmiddelkontrolenhederne medvirker ved kontrol med godkendt  

 egenkontrolprogram, jf.
Kødlovens (Lov nr. 343 af 14. maj 1992) § 25, stk. 2.
 Regler om egenkontrol på autoriserede og godkendte kødvirksomheder er  

 fastsat med baggrund i Kødlovens § 11.
 Det drejer sig om regler fastsat i følgende bekendtgørelser.
 - nr. 351 af 2. maj 1996 om fersk kød m.v. (fersk kød bekendtgørelsen).
- nr. 897 af 10 oktober 1996 om hakket kød og tilberedt kød  

 (hakketkødbekendtgørelsen) - nr. 1021 af 15. december 1993 om kødprodukter m.m.  

 (kødproduktbekendtgørelsen) - nr. 878 af 20. oktober 1994 om fersk fjerkrækød  

 (fjerkrækødbekendtgørelsen) - nr. 1001 af 14. december 1993 om kød af vildt, opdrættet vildt og  

 kaniner (vildtbekendtgørelsen) Område.
 § 1.  Cirkulæret fastsætter bestemmelser for  

 tilsynsmyndighedens kontrol med godkendt egenkontrolprogram på virksomheder  

 autoriseret eller godkendt i henhold til fersk kød bekendtgørelsen,  

 hakketkødbekendtgørelsen, kødproduktbekendtgørelsen,  

 fjerkrækødbekendtgørelsen samt vildtbekendtgørelsen.
 Stk. 2.  Tilsynsmyndigheden er i cirkulæret anvendt som  

 betegnelse for såvel embedsdyrlæge ansat af Veterinærdirektoratet som for  

 Levnedsmiddelkontrolenhederne, der udøver tilsyn ved fersk kød virksomheder,  

 kødproduktvirksomheder, fjerkrækødvirksomheder og ved vildtvirksomheder.
 Stk. 3.  Ved kontrol som nævnt i § 1, stk. 1, forståes  

 tilsynsmyndighedens opgaver i forbindelse med indstilling om godkendelse af  

 egenkontrolprogrammet samt tilsynet med virksomhedens egenkontrolprogram.
§ 2.  Tilsynet omfatter virksomheder med vidt  

 forskelligt tilsynsomfang, lige fra små virksomheder med periodevist tilsyn  

 til store virksomheder med permanent kontrol.
Cirkulæret skal anvendes som  

 grundlag for det tilsyn, der skal etableres ved den enkelte virksomhed.
Tilsynsmyndighedens ansvar og kompetence ved udarbejdelse og indstilling af godkendt egenkontrolprogram.
 § 3.  Tilsynsmyndsigheden skal medvirke ved  

 udarbejdelse af virksomhedens egenkontrolprogram ved udpegning af de kritiske  

 kontrolpunkter og tilrettelæggelse af metoder til overvågning af de kritiske  

 kontrolpunkter.
 Stk. 2.  Samtlige virksomheder skal have indsendt et  

 egenkontrolprogram til endelig godkendelse i Veterinærdirektoratets  

 Kontrolafdeling senest 1. marts 1998.
§ 4.  Tilsynsmyndigheden foretager indstilling om  

 godkendelse af egenkontrolprogrammet til Veterinærdirektoratets  

 Kontrolafdeling.
Tilsynsmyndighedens indstilling skal indeholde en vurdering  

 af og stillingtagen til, hvorvidt det udarbejdede egenkontrolprogram opfylder  

 bestemmelserne i Veterinærdirektoratets vejledning om godkendt  

 egenkontrolprogram og på denne baggrund kan godkendes.
 Stk. 2.  Tilsynsmyndigheden vurderer og indstiller til  

 Veterinærdirektoratets Kontrolafdeling, såfremt eventuelle anmeldte ændringer  

 i egenkontrolprogrammet har et sådant omfang, at ny godkendelse/autorisation  

 er nødvendig.
 Stk. 3.  Veterinærdirektoratets Kontrolafdeling meddeler  

 godkendelse af virksomhedens egenkontrolprogram direkte til virksomheden med  

 kopi til tilsynsmyndigheden.
Tilsynsmyndighedens ansvar og kompetence ved tilsyn med godkendt egenkontrolprogram.
§ 5.  Tilsynsmyndigheden skal løbende kontrollere, at  

 virksomhedens egenkontrol gennemføres i overensstemmelse med det godkendte  

 egenkontrolprogram.
Dvs. en stikprøvevis gennemgang af resultaterne af  

 egenkontrollen, herunder hvem, der varetager overvågningen af et  

 givent kritisk kontrolpunkt, hvornår  overvågningen foretages,  

hvorledes overvågningen foretages samt hvilke eventuelle korrigerende  

 handlinger, der finder sted.
 § 6.  Tilsynsmyndigheden skal føre tilsyn med  

 egenkontrollen i alle led og hvorved kontrollere, at virksomheden overvåger  

 de kritiske kontrolpunkter på tilfredsstillende måde og med tilstrækkelig  

 dokumentation.
Stk. 2.  Tilsynsmyndigheden tilrettelægger tilsynet med  

 egenkontrollen med forud planlagte tilsynsbesøg (både uanmeldte og aftalte)  

 på virksomheden.
Tilsynsmyndigheden gennemfører tilsynene således, at hele  

 virksomhedens egenkontrolprogram bliver gennemgået og kontrolleret mindst en  

 gang om året, jf. § 7.
Stk. 3.  Tilsynsmyndigheden udarbejder en tilsynsrapport  

 både efter de uanmeldte og efter de(t) årlige aftalte tilsyn og giver ved  

 konstatering af mangler, der ikke umiddelbart rettes, henstillinger eller  

 skriftlige påbud til virksomheden med begrundelse, angivelse af tidsfrist  

 samt klagevejledning.
Tilsynsrapporten sendes til den ansvarlige for  

 virksomhedens interne audit (systematiske og uafhængige undersøgelser for at  

 fastslå om HACCP aktiviterne er i overensstemmelse med de planlagte  

 foranstaltninger), som i små virksomheder ofte vil være identisk med  

 virksomhedens ejer.
 Af tilsynsrapporten skal fremgå eventuelle afvigelser, der er fundet ved  

 tilsynet tillige med en tidsfrist for foretagelse af ændringer i  

 egenkontrolprogrammet, hvis dette er påkrævet.
 Tilsynets omfang og udførelse.
§ 7.  Tilsynet gennemføres, jf. § 6 stk. 2, som Stk. 2.  Alle tilsyn udføres som en systematisk  

 undersøgelse af HACCP-aktiviteterne og resultaterne for at fastslå, om der er  

 overensstemmelse mellem de planlagte foranstaltninger og de foretagne  

 aktiviteter, og om foranstaltningerne er effektivt indført og egnet til af  

 opfylde formålene og omfatter planlægning, forberedelse, gennemførelse og  

 rapportering.
§ 8.  Til brug for tilsyn med virksomhedens  

 egenkontrolprogram (uanmeldte og aftalte besøg) udarbejder tilsynsmyndigheden  

 en tilsynsplan, hvorpå tilsynet planlægges for eksempelvis 1 år ad gangen.  

 Tilsynsplanen er tilsynsmyndighedens.
Af planen bør fremgå, at  

 egenkontrolprogrammets dele gennemgås (auditeres) mindst en gang pr. år.  

 Tilsynsplanen skal indeholde en oversigt over de aktiviteter som auditeres,  

 planlagte tidspunkter for tilsynene, registrering og gennemførelse, samt  

 navnet på den ansvarlige for tilsynet.
 Stk. 2.  Tilsynsmyndigheden udarbejder checklister med  

 nærmere detaljering af de spørgsmål, som ønskes besvaret i henhold til  

 standarder, specifikationer eller interne systemkrav.
Checklisterne skal samtidig tage højde for de eventuelle observerede  

 afvigelser ved tidligere tilsyn.
Checklisterne er både en huskeseddel og  

 ledetråd for den der skal føre tilsynet samt en dokumentation af tilsynet.
 En checkliste kan udformes som vist i bilag 2.
Stk. 3.  Tilsynsmyndigheden udsender 3-4 uger før det  

 aftalte tilsyn med egenkontrolprogrammet information til virksomheden om  

 tilsynet.
Denne skrivelse skal indeholde oplysning om:
- Hvilke personer, der skal være tilstede ved tilsynet, - tidspunkt (dato og klokkeslæt), - navne på tilsynspersoner, - referencedokumenter, og - evt formål, hvis dette er særligt.
 Stk. 4.  I forbindelse med tilsynet bør f.eks. følgende  

 spørgsmål checkes:
- Hvem er ansvarlig for HACCP-systemet? - Hvilke risici er der ved produktionen? - Hvilke grænseværdier er fastlagt? - Hvem er ansvarlig for verifikation af CCP-overvågningen? - Hvor opbevares registreringer vedrørende egenkontrolsystemet? - Hvor længe opbevares de og hvem har ansvaret for opbevaring? - Hvor mange afvigelser har der været? - Hvordan er afvigelserne håndteret og af hvem? - Eventuelle mindre justeringer af programmet som følge heraf? § 9.  Det aftalte tilsyn indledes med et kort møde,  

 hvor der gives en gennemgang af det fremsendte informationsmateriale og  

 præcision af, hvilke arbejdsprocesser, der skal auditeres.
Samtidig aftales  

 tidspunkt og placering for afsluttende møde i forbindelse med tilsynet.
 Det anbefales, at der udarbejdes en dagsorden for tilsyn, jf. bilag 3.
 Stk. 2.  Ved gennemførelsen af tilsynet følges den  

 udarbejdede checkliste, hvorpå noteres afvigelser og kommentarer, væsentlige  

 afvigelser, hvis det beskrevne system ikke følges eller en procedure er  

 forældet eller ikke udskiftet, mindre væsentlige afvigelser som en enkelt  

 manglende registrering eller systematiske afvigelser, f.eks. hvis måleudstyr  

 ikke er korrekt kalibreret.
 Stk. 3.  Den systematiske gennemgang af virksomhedens  

 egenkontrolprogram omfatter:
 Laboratoriemæssige undersøgelser.
 § 10.  Analyse af virksomhedens prøver i forbindelse  

 med den godkendte egenkontrol (verifikationsanalyser) vil i en  

 overgangsperiode, indtil Veterinærdirektoratet får etableret en  

 godkendelsesordning for laboratorier til analyser i henhold til den godkendte  

 egenkontrol, kunne foretages på et virksomhedslaboratorium, et offentligt  

 godkendt laboratorium eller et privat akkrediteret laboratorium.
 Stk. 2.  Tilsynsmyndigheden kan som led i overvågningen  

 af egenkontrollen udtage stikprøver på ethvert trin i produktionen.
 Stk. 3.  De i stk. 2 nævnte analyser skal foretages på  

 et offentlig godkendt laboratorium, et privat akkrediteret laboratorium eller  

 et virksomhedslaboratorium godkendt af Veterinærdirektoratet under  

 tilsynsmyndighedens ansvar.
 Rapportering.
§ 11.  I forbindelse med de uanmeldte tilsyn  

 udarbejdes en tilsynsrapport i overensstemmelse med bilag 4 og udleveres til  

 virksomheden i forbindelse med tilsynets afslutning.
Kopi af tilsynsrapporten  

 opbevares af tilsynsmyndigheden og danner grundlag for de(t) aftalte tilsyn.
 Stk. 2.  På baggrund af de(t) aftalte tilsynsbesøg  

 udarbejder tilsynsmyndigheden en tilsynsrapport, jf. bilag 5, hvoraf skal  

 fremgå, hvilke områder og aktiviteter, der har været omfattet af tilsynet,  

 samt hvilke medarbejdere fra virksomheden, som har deltaget i tilsynsbesøget.  

 Af rapporten skal endvidere fremgå alle relevante bemærkninger fra  

 gennemgangen af egenkontrolprogrammet, herunder f.eks. følgende:
 Verificering af alle data for kritiske kontrolpunkter.
 Certificering af at procesudstyr og måleapparatur fungerer korrekt,  

 herunder sikring af, at termometre, vandmålere o.lign. opfylder anerkendte  

 normer, således at overvågningen er troværdig.
 Beskrivelse af konstaterede afvigelser ved tilsynet tillige med en  

 opsummering af afvigelser konstateret ved de uanmeldte besøg.
 Bemærkninger vedrørende korrigerende handlinger.
 Oplysninger om, hvorvidt tidligere givne henstillinger eller udstedte  

 påbud er blevet fulgt.
 Undtaget fra rapportering er mindre fejl, der straks er blevet rettet.
Stk. 3.  Ved det aftalte tilsyn medbringes de offentlige  

 stikprøveresulater og sammenlignes med virksomhedens egne resultater.
Disse  

 kan omfatte kemiske/fysiske, bakteriologiske og organoleptiske målinger.
Af  

 tilsynsrapporten skal fremgå, om der er overensstemmelse.
I tilfælde af  

 uoverensstemmelse mellem de af virksomheden opnåede resultater og den  

 offentlige kontrol skal det af tilsynsrapporten fremgå, om der er  

 behov for et ekstra tilsynsbesøg.
 Stk. 4.  Af tilsynsrapporten fra de(t) aftalte tilsyn  

 skal fremgå, om afgivelserne medfører, at virksomheden skal foretage  

 ændringer i egenkontrolprogrammet og om de eventuelt skal indhente fornyet  

 godkendelse i Veterinærdirektoratet.
Stk. 5.  Tilsynsrappporten fra de(t) aftalte tilsyn  

 underskrives af tilsynsmyndigheden og fremsendes til virksomheden med kopi  

 til Veterinærdirektoratets Kontrolafdeling.
Kopi af denne rapport opbevares  

 af tilsynsmyndigheden sammen med et ajourført kartotek over udførte tilsyn.  

 På kopi af indberetningsskema (jf. bilag 6) der kun fremsendes til  

 Veterinærdirektoratets Kontrolafdeling, anføres, om der er givet skriftlige  

 påbud til virksomheden sammen med en vurdering og konklusion vedrørende  

 virksomhedens egenkontrol.
Endeligt anfører tilsynsmyndigheden eventuelt  

 forslag til et begrundet ændret tilsynsomfang på virksomheden, herunder også  

 om de anmeldte ændringer i egenkontrolprogrammet, der er foretaget siden  

 sidste inspektion, medfører nygodkendelse af virksomhedesn  

 egenkontrolprogram.
 Tilsynsrapporten udformes som vist i bilag 5.
 Den videre sagsbehandling.
§ 12.  Såfremt tilsynsmyndigheden ved egne  

 undersøgelser konstaterer, at de gældende bestemmelser ikke overholdes,  

 vurderer denne om der er behov for at udstede skriftlige påbud, om  

 omgående at bringe forholdet i overensstemmelse med bestemmelserne, ledsaget  

 af en begrundelse og klagevejledning.
Tilsvarende gælder, hvis det  

 konstateres, at virksomheden helt eller delvist ikke gennemfører den  

 godkendte egenkontrol.
Stk. 2.  Udstedelse af påbud vil kunne indebære  

 nedsættelse af produktionshastigheden, midlertidig suspension af produktionen  

 eller såfremt der er forhold, som vil kunne medføre fare for sundheden,  

 beslaglæggelse af varer og tilbagekaldelse af allerede solgte og udleverede  

 varer.
En konsekvens heraf kan blive, at tilsynsmyndigheden beslaglægger  

 etiketter og andet sundhedsmærket materiale.
 Stk. 3.  Påbudet og overholdelse af fristen kontrolleres  

 ved et efterfølgende tilsynsbesøg med mulighed for at dette kan finde sted  

 inden det næste ordinære tilsynsbesøg.
 Stk. 4.  I tilfælde af gentagne mangler/alvorlige  

 overtrædelser, der kan medføre sundhedsfare skærpes kontrollen med den  

 pågældende virksomhed.
 Stk. 5.  Tilsynsmyndigheden skal foretages indberetning  

 til Veterinærdirektoratet, i tilfælde, hvor autorisationen skal tilbagekaldes  

 eller hvor forholdet kan medføre anmeldelse til politiet med indstilling om  

 rejsning af tiltale, som foretager det videre fornødne.
Stk. 6.  Indberetning til Veterinærdirektoratet om  

 videre sagsbehandling skal indeholde alle relevante oplysninger, herunder  

 relevante resulterer fra den godkendte egenkontrol og eventuelle resultater  

 af tilsynsmyndighedens laboratoriemæssige undersøgelser.
Kopi af indberetning  

 fremsendes til virksomheden.
 § 13.  Dette cirkulære træder i kraft den 15. februar  

 1997.
