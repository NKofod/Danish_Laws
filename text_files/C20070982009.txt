Meddelelse om rettelsesblade til  

 Rigsadvokatmeddelelse nr 6/2005 om sanktionspåstande i våbenlovssager Indholdsfortegnelse 1. Indledning I Rigsadvokatens vejledning om bødetakster i  

 politisager (bødekataloget), som blev udsendt i juni 1991, er der fastsat  

 vejledende takster for bødestørrelserne i sager om overtrædelse af  

 våbenloven.
 Disse bødetakster er senere ændret, idet  

 Rigsadvokaten på baggrund af vedtagelsen af lov nr. 350 af 23. maj 1997 og  

 lov  

 nr. 411 af 10. juni 1997 om ændring af våbenloven udsendte  

 Rigsadvokatmeddelelse nr. 5/1997, der indeholdt retningslinier for  

 strafpåstandene i sager om overtrædelse af våbenloven og straffelovens § 192  

 a  

 i det omfang, som lovændringerne tilsigtede.
 Rigsadvokatmeddelelse nr. 5/1997 er senere revideret  

 ved udsendelsen af Rigsadvokaten Informerer nr. 24/2004 den 27. maj 2004,  

 idet  

 der ved lov nr. 217 af 31. marts 2004 om ændring af våbenloven blev  

 gennemført  

 en ændring af reglerne vedrørende forbud mod at bære kniv samt en skærpelse  

 af  

 straffen for ulovlig besiddelse af kniv mv.
 Endelig er der udsendt en ny våbenbekendtgørelse  

 (bekendtgørelse nr. 449 af 24. juni 2005), som trådte i kraft den 1. juli  

 2005.
 I nærværende meddelelse fastsættes retningslinier om  

 strafpåstandene i sager om overtrædelse af våbenloven på de områder, der  

 hidtil  

 har været omfattet af bødekataloget og de ovenfor nævnte retningslinier, samt  

 på andre områder, hvor der i praksis eller lovforarbejder er grundlag for  

 det.
 For de områder, der indtil nu har været omfattet af  

 bødekataloget, er bødepåstandene forhøjet under hensyn til løn- og  

 prisudviklingen siden 1991. Denne forhøjelse er nævnt i de almindelige  

 bemærkninger pkt. 2.3. i forslaget til lov nr. 445 af 9. juni 2004 om ændring  

 af lov om euforiserende stoffer og straffuldbyrdelsesloven, hvoraf fremgår:
»Rigsadvokaten er for tiden ved at  

 foretage en generel revision af bødekataloget.
I den forbindelse vil  

 Rigsadvokaten som følge af den almindelige pris- og lønudvikling siden sidste  

 revision af bødekataloget i 1991 foretage en regulering af bødetaksterne,  

 således at minimumsbøden fremover bliver forhøjet.
Dette vil tilsvarende  

 gælde  

 bøder, der meddeles efter lov om euforiserende stoffer.« Forhøjelsen er som udgangspunkt sket med 32 pct.,  

 hvilket svarer til satsreguleringsprocenten (uden tilpasningsprocenten) i  

 perioden 1992-2005, jf. lov nr. 373 af 28. maj 2003 om en  

 satsreguleringsprocent.
Forhøjelsen er dog samtidig foretaget således, at  

 bødepåstanden er afrundet til et beløb, der er deleligt med 100 kr.
 Der er i afsnit 2 nedenfor fastsat retningslinier om  

 nedsættelse af bøden til sigtede under 18 år og til sigtede med særlig lav  

 indtægt.
 I afsnit 3 findes retningslinierne om strafpåstanden  

 angivet for de enkelte bestemmelser i våbenloven/våbenbekendtgørelsen, hvor  

 Rigsadvokaten har grundlag for at fastsætte generelle retningslinier.
 Kumulation er ikke særligt omtalt i denne  

 meddelelse, medmindre der er et klart grundlag herfor.
 Ikrafttræden og ophævelse omtales i afsnit 4.
Det er hensigten løbende at foretage revision af  

 denne meddelelse i det omfang, ny lovgivning eller domspraksis giver  

 anledning  

 til udsendelse af nye retningslinier for anklagemyndighedens  

 sanktionspåstande  

 i sager om overtrædelse af våbenloven.
Der kan derfor forventes udsendt  

 rettelsesblade,  

 som i øvrigt også vil blive lagt ind på Rigsadvokatens hjemmeside og på  

 POLNET.
I denne meddelelse omtales ikke forelæggelsesregler  

 og indberetningsordninger.
Herom henvises til Rigsadvokatmeddelelse nr.  

 3/2002  

 om forelæggelsesregler og kompetenceregler mv. og til Rigsadvokaten  

 Informerer  

 om midlertidige indberetningsordninger.
2. Generelle retningslinjer for  

 sanktionspåstande i våbenlovssager 2.1. Nedsættelsesgrunde 2.1.1. Indledning Ved lov nr. 218 af 31. marts 2004 om ændring af  

 straffeloven og retsplejeloven (Ændring af strafferammer og bestemmelser om  

 strafnedsættelse mv.) er der gennemført en modernisering af straffelovens  

 strafferammer mv.
I lovforslagets pkt. 3.9.1. er det nævnt, at  

 Rigsadvokaten efter vedtagelsen af lov nr. 475 af 31. maj 2000 om ændring af  

 færdselsloven (Bødefastsættelse) foretog en forenkling af de vejledende  

 retningslinjer for nedsættelse af bøder til personer med særlig lav  

 betalingsevne på færdselslovens område.
Der blev således indført en ordning  

 med  

 nedsættelse af bøder til det halve for personer mellem 15 og 18 år uden en  

 konkret vurdering af indtægtsforholdene og til personer med en indtægt, der  

 er  

 mindre end tre fjerdedele af dagpengebeløbet for en fuldtidsbeskæftiget.
 Der er i forslaget til loven under pkt. 3.9.3. om  

 Justitsministeriets overvejelser vedrørende bøder bl.a. anført følgende:
»Justitsministeriet har overvejet  

 spørgsmålet om udmåling af bøder til personer med særlig lav indtægt i lyset  

 af  

 den forenkling og ændring af bødepraksis efter færdselsloven, som er omtalt  

 ovenfor under pkt. 3.9.1. Rigsadvokaten har oplyst, at han er ved at revidere  

 det vejledende bødekatalog.
Rigsadvokaten vil i den forbindelse foretage en  

 tilsvarende forenkling mv. inden for hele det område, der er omfattet af det  

 vejledende bødekatalog.« På dette grundlag fastsættes retningslinjer om  

 nedsættelse af bøder, der svarer til ordningen på færdselslovens område, jf.  

 nedenfor.
2.1.2. Bøder til unge under 18 år og til  

 personer med særlig lav indtægt Bøden til unge under 18 år  

 skal generelt nedsættes til  

 det halve beløb i overensstemmelse med retningslinjerne i afsnit 2.2.2. i  

 Rigsadvokatmeddelelse nr. 4/2000 om sanktionspåstande i færdselssager,  

 medmindre andet følger af retningslinjerne nedenfor om sanktionspåstande i  

 sager om overtrædelse af våbenloven.
 Nedsættelsen af bøden skal ske ved  

 anklagemyndighedens foranstaltning i forbindelse med udsendelse af  

 bødeforelæg  

 eller ved nedlæggelse af påstand om bøde.
 Bøden til personer med særlig lav indtægt  

 kan  hvis den sigtede  

 fremlægger den fornødne dokumentation for sine indtægtsforhold   

 nedsættes til  

 det halve beløb i overensstemmelse med retningslinjerne i afsnit 2.2.3. i  

 Rigsadvokatmeddelelse nr. 4/2000 om sanktionspåstande i færdselssager,  

 medmindre andet følger af retningslinjerne nedenfor om sanktionspåstande i  

 sager om overtrædelse af våbenloven.
Opmærksomheden henledes på, at rigsadvokaturen  

 udsender rettelsesblade til Rigsadvokatmeddelelse nr. 4/2000 om  

 sanktionspåstande i færdselssager med oplysning om det indtægtsbeløb, der kan  

 begrunde nedsættelse af bødestraffen.
Dette sker normalt i januar måned,  

 således at det nye indtægtsbeløb gælder for overtrædelser begået efter  

 årsskiftet.
 Det bemærkes, at det er  

  

 forholdene på  

 gerningstidspunktet, der er afgørende for en eventuel nedsættelse  

 både med  

 hensyn til sigtede under 18 år og sigtede med en særlig lav indtægt.
2.2. Konfiskation I medfør af bekendtgørelse nr. 850 af 27. oktober  

 1993, som ændret ved bekendtgørelse nr. 887 af 19. september 2000, §§ 1 og 2,  

 kan der i sager, hvor der ikke bliver spørgsmål om højere straf end bøde,  

 vedtages udenretlig konfiskation af ulovlige våben mv.
 Udenretlig konfiskation kan endvidere vedtages af  

 pengeudbytte indvundet ved en strafbar handling i sager, hvor der ikke bliver  

 spørgsmål om højere straf end bøde.
 Konfiskation af våben kan i øvrigt ske efter  

 straffelovens regler.
2.3. Gentagelsesvirkning Af Rigsadvokatens vejledning om bødetakster i  

 politisager (bødekataloget), som blev udsendt i juni 1991, fremgår, at der  

 tillægges overtrædelser af våbenloven gentagelsesvirkning, såfremt den  

 seneste  

 overtrædelse er begået inden for de seneste 5 år.
 Ved  

  

 lov nr. 218 af 31. marts 2004  

 om ændring  

 af straffeloven og retsplejeloven (Ændring af strafferammer og bestemmelser  

 om  

 straffastsættelse m.v.) skete bl.a. en ændring af straffelovens §§ 80-84 om  

 straffens fastsættelse.
 Den nye bestemmelse i straffelovens § 84 indebærer  

 en skærpelse i forhold til den tidligere gældende bestemmelse i § 81, idet  

 også  

 overtrædelser, der er begået før det fyldte 18. år, kan tillægges  

 gentagelsesvirkning (§ 84, stk. 1), ligesom gentagelsesvirkningen først  

 ophører, når der er forløbet 10 år (§ 84, stk. 3) mod hidtil 5 år.
 Det fremgår af bemærkningerne til lovens § 84, at de  

 ændrede betingelser for anvendelse af forhøjede sidestrafferammer i  

 gentagelsestilfælde finder anvendelse i forhold til bestemmelser i  

 straffelovgivningen samt i særlovgivningen, hvor den tidligere gældende  

 bestemmelse i straffelovens § 81 ikke er fraveget.
 Hvor der i våbenlovgivningen er fastsat forhøjede  

 sidestrafferammer i gentagelsestilfælde, ophører gentagelsesvirkningen  

 således  

 først, når der, før den nye strafbare handling blev begået, er forløbet 10  

 år,  

 efter at den tidligere straf er udstået, endeligt eftergivet eller  

 bortfaldet.  

 Hvis der er tale om en bøde, regnes fristen fra datoen for den endelige dom  

 eller bødens vedtagelse, mens fristen ved en betinget dom regnes fra den  

 endelige dom.
 De nye regler trådte i kraft den 2. april 2004.
 Tidligere blev det bl.a. på grundlag af en afgørelse  

 truffet af førstekammeret ved Den Europæiske Menneskerettighedsdomstol  

 antaget,  

 at det er strid med menneskerettighedskonventionens artikel 7 at anvende  

 skærpede regler om forhøjet straf i gentagelsestilfælde i en situation, hvor  

 gentagelsesvirkningen af en tidligere dom var udløbet i henhold til de  

 tidligere gældende regler forud for ikrafttrædelsen af de skærpede regler om  

 gentagelsesvirkning.
Storkammeret  

 ved Den Europæiske Menneskerettighedsdomstol har imidlertid ved en dom af 29.  

 marts 2006 (sag nr. 67335/01) ændret førstekammerets afgørelse, og denne  

 afgørelse er fulgt af Østre Landsret i U2007.1113Ø, der omhandlede  

 gentagelsesvirkningen i forbindelse med spirituskørsel.
I den sag havde T i  

 januar 2000 for bl.a. spirituskørsel vedtaget en bøde og 2 års frakendelse af  

 førerretten.
I oktober 2005 havde han kørt spirituskørsel med en promille på  

 2,25. Østre Landsret fandt, at straffen for det nye forhold efter ændringen  

 af  

 færdselsloven ved lov nr. 363 af 24. maj 2005, der trådte i kraft den 1.  

 september  

 2005, skulle bedømmes som et 2. gangstilfælde af spirituskørsel, uanset at  

 gentagelsesvirkningen for bødevedtagelsen i januar 2000 efter den tidligere  

 praksis udløb i januar 2005 og således før vedtagelsen af lov nr. 363 af 24.  

 maj 2005.
 Østre  

 Landsret anførte bl.a. følgende i præmisserne:
»Det  

 forhold, at gentagelsesvirkningen for bødevedtagelsen den 17. januar 2000  

 efter  

 den tidligere praksis udløb den 17. januar 2005, og således før vedtagelsen  

 og  

 ikrafttrædelsen af lov nr. 363 af 24. maj 2005, indebærer ikke, at forholdet  

 ikke fuldt ud skal bedømmes efter den nye lov.
Der henvises i den forbindelse  

 til Den Europæiske Menneskerettighedsdomstols dom af 29. marts 2006 i sagen  

 Achour mod Frankrig « Det  

 må antages, at Østre Landsrets dom i U2007.1131Ø og Den Europæiske  

 Menneskerettighedsdomstols dom, der vedrørte overtrædelse af  

 narkotikalovgivningen, indebærer, at reglen i straffelovens § 84, stk. 3, om  

 10  

 års gentagelsesvirkning kan anvendes, uanset om gentagelsesvirkningen af en  

 afgørelse truffet før lovændringens ikrafttræden den 2. april 2004 var ophørt  

 efter den tidligere gældende regel om gentagelsesvirkning i 5 år.
 Det  

 må således antages, at både afgørelse fra før og efter den 2. april 2004  

 tillægges  

 gentagelsesvirkning efter de nye regler, uanset om gentagelsesvirkningen af  

 en  

 afgørelse med en 5 årig gentagelsesvirkning fra før 2. april 2004 var udløbet  

 ved ikrafttræden af lov nr. 218 af 31. marts 2004.
 For så vidt angår gentagelsesvirkningen af  

 overtrædelser, der er begået før det fyldte 18. år, må det også på baggrund  

 af  

 de ovennævnte domme antages, at bestemmelser om forhøjet straf i  

 gentagelsestilfælde kan anvendes, selv om den tidligere afgørelse vedrører et  

 forhold begået før den 2. april 2004, mens gerningsmanden endnu ikke var  

 fyldt 18  

 år.
For så vidt angår skærpet  

  

 strafudmåling i  

 gentagelsestilfælde inden for de i øvrigt gældende strafferammer  

  dvs. når  

 spørgsmålet om skærpet strafudmåling i gentagelsestilfælde ikke er en følge  

 af  

 en lovbestemmelse om forhøjet straf i gentagelsestilfælde  anvendes  

 straffelovens § 81, nr. 1, hvorefter det ved straffens fastsættelse i  

 almindelighed skal indgå som skærpende omstændighed, at gerningsmanden  

 tidligere er straffet af betydning for sagen.
Det er således fortsat ikke  

 udtrykkeligt angivet i straffeloven, hvor længe tidligere afgørelser kan have  

 betydning for strafudmålingen.
Det fremgår dog af forarbejderne til den nye  

 bestemmelse i § 84, at de foreslåede skærpelser vil kunne få en vis betydning  

 for den vægt, domstolene i forbindelse med strafudmåling inden for  

 normalstrafferammen tillægger en straffedom, der ligger længere tilbage i  

 tid,  

 eller som vedrører forhold, der er begået, før den pågældende fyldte 18 år.
 3. Bødetakster mv.
3.1. Blank- og stikvåben 3.1.1.  

 Våbenlovens § 4, stk. 1 Ved lov nr. 217 af 31.  

 marts 2004 fik våbenlovens § 4, stk. 1, følgende ordlyd:
»På  

 offentligt tilgængelige steder, uddannelsessteder, i ungdomsklubber,  

 fritidsordninger og lignende er det forbudt at bære kniv eller dolk,  

 medmindre  

 det sker som led i erhvervsudøvelse, til brug ved jagt, lystfiskeri eller  

 sportsudøvelse eller har et andet lignende anerkendelsesværdigt formål.  

 Forbuddet omfatter dog ikke foldeknive med en klinge på højst 7 cm, der ikke  

 kan fastlåses i udfoldet position.« Denne affattelse af  

 bestemmelsen blev vedtaget på grundlag af et ændringsforslag til  

 lovforslaget,  

 der blev stillet af justitsministeren under udvalgsbehandlingen i  

 Folketinget.  

 Der henvises til Retsudvalgets betænkning af 16. marts 2004 over lovforslaget  

 (Retsinformation, lovforslag L 97, Folketinget 2003-2004, 1. samling).
 Som det fremgår af  

 Retsudvalgets betænkning, indebærer ændringen følgende:
 Det er forbudt at bære en  

  

 foldekniv  

 med en klinge på højst 7 cm på offentlige steder mv.,  

  

 hvis  

 klingen kan fastlåses i udfoldet position.
Det vil fortsat være  

 tilladt at bære en foldekniv med en klinge på højst 7 cm uden at skulle  

 godtgøre et særligt anerkendelsesværdigt formål hermed, forudsat at klingen  

 ikke kan fastlåses i udfoldet position.
Kravet om, at klingen ikke må kunne  

 låses i udfoldet position, er indført for at begrænse muligheden for at  

 anvende  

 foldeknive som stikvåben.
 Forbuddet mod at bære  

 andre knive end foldeknive med en klinge på højst 7 cm på offentlige steder  

 er  

 udvidet til også at gælde  

  

 uddannelsessteder, ungdomsklubber,  

 fritidsordninger og lignende.  

 Det er således forbudt at bære kniv eller  

 dolk  bortset fra de nævnte foldeknive  på uddannelsessteder, i  

 ungdomsklubber, fritidsordninger og lignende, uanset om der er offentlig  

 adgang  

 til det pågældende sted eller ej.
Ved  

  

 uddannelsessteder  

 forstås steder, hvor der foregår undervisning, såsom folkeskoler, gymnasier,  

 universiteter, tekniske skoler, produktionsskoler mv., uanset om der er tale  

 om  

 private uddannelsessteder.
Uddannelsessteder dækker såvel  

 undervisningslokaler  

 som andre områder på disse steder (f.eks. et sportsområde eller en  

 fællessal).
Ved  

  

 ungdomsklubber  

 forstås klubtilbud og andre socialpædagogiske fritidstilbud til større børn  

 og  

 unge, jf. lov om social service, men også andre klubordninger og lignede  

 fritidstilbud til større børn og unge er omfattet af bestemmelsen, uanset om  

 ordningerne drives i kommunalt, amtskommunalt eller privat regi eller som  

 selvejende institutioner.
Ved  

  

 fritidsordninger  

 forstås dagtilbud til  

 større børn og unge, jf. lov om social service.
 Ifølge bemærkningerne vil  

 det dog fortsat være tilladt at bære kniv eller dolk de opregnede steder,  

 hvis  

 besiddelsen sker som led i undervisningen eller øvrige aktiviteter, der  

 naturligt hører hjemme i disse sammenhænge.
 Udtrykket »steder,  

 hvortil der er almindelig adgang« blev erstattet af »  

  

 offentligt tilgængelige  

 steder.« Herved er ordlyden og anvendelsesområdet for bestemmelsen bragt  

 i  

 overensstemmelse med straffebestemmelsen i våbenlovens § 10, stk. 2.
 Ved offentligt  

 tilgængelige steder forstås steder, hvortil der er almindelig adgang,  

 herunder  

 veje, parker, offentlige transportmidler, restaurationer (herunder  

 diskoteker,  

 værtshuse og lignende), butikker og butikscentre i åbningstiden,  

 forlystelsessteder og offentlige kontorer.
 Den ændrede ordlyd  

 medfører, at  

  

 besiddelsen af knive mv. i et køretøj, som befinder sig på et  

 offentligt tilgængeligt sted, også vil være omfattet af forbuddet,  

 medmindre der er tale om foldeknive med en klinge på højst 7 cm, der ikke kan  

 fastlåses i udfoldet position, eller besiddelsen har et anerkendelsesværdigt  

 formål.
 Anvendelsen af udtrykket  

 »offentligt tilgængelige steder« i § 4, stk.1, i stedet for det hidtidigt  

 anvendte »steder, hvortil der er almindelig adgang«, har i øvrigt ikke  

 betydning for bestemmelsens anvendelsesområde.
 For så vidt angår  

 afgrænsningen af  

  

 anerkendelsesværdige formål  

 er der ikke ændringer i  

 forhold til den hidtidige retstilstand.
 Ved lov nr. 555 af 24.  

 juni 2005 er våbenlovens § 4, stk. 1, 1. pkt., på ny blevet ændret, idet der  

 efter »bære« er indsat udtrykket: »eller besidde«.
Det fremgår af  

 bemærkningerne til lovforslaget, at det i det oprindelige lovforslag til lov  

 nr. 217 af 31. marts 2004 blev foreslået, at formuleringen om at »bære kniv«  

 blev udvidet til også at omfatte »besiddelse« af kniv.
Begrundelsen herfor  

 var,  

 at ordet »bære« efter en naturlig sproglig forståelse omfatter tilfælde, hvor  

 kniven medbringes på personen eller i en taske eller anden håndbagage.
Da det  

 blev foreslået at lade bestemmelsens anvendelsesområde omfatte køretøjer,  

 fandtes det  rent sprogligt  mest naturligt at ændre  

 bestemmelsen, så  

 forbuddet kom til at omfatte »besiddelse« af kniv.
Grundet et stillet  

 ændringsforslag til § 4, stk. 1, blev formuleringen vedrørende  

 besiddelse af  

 kniv udeladt.
Det fremgik imidlertid af bemærkningerne til ændringsforslaget,  

 der blev vedtaget af Folketinget, at det fortsat var hensigten, at besiddelse  

 af kniv i biler på offentligt tilgængelige steder skulle være omfattet af  

 forbuddet.
 Ved lov nr. 555 af 24.  

 juni 2005 er dette nu blevet indføjet udtrykkeligt i lovteksten.
3.1.2. Besiddelse af kniv på offentligt tilgængelige  

 steder, herunder uddannelsessteder, ungdomsklubber, fritidsordninger eller  

 lignende Bestemmelsen i våbenlovens § 10, stk. 3, fik efter  

 lovændringen i 2004 følgende ordlyd:
»Stk. 3.  

 Overtrædelse af § 4, stk. 1 eller 2, straffes med bøde.
Straffen kan stige  

 til  

 fængsel i 2 år, når den pågældende tidligere er straffet for overtrædelse af  

 §  

 4, stk. 1 eller 2. Straffelovens § 81, stk. 1, finder ikke anvendelse.« Formålet med ændringen var at skærpe straffene for  

 ulovlig besiddelse af kniv mv., jf. § 4, stk. 1, i  

  

 gentagelsestilfælde.
 Strafskærpelsen har også virkning for overtrædelser  

 vedrørende besiddelse af slag- og stødvåben, som tidligere var reguleret af  

 våbenlovens § 4, stk. 2. Herom henvises til afsnit 3.2.
 Det bemærkes, at det i bemærkningerne til  

 lovforslaget er anført, at fastsættelsen af straffen fortsat vil bero på  

 domstolenes konkrete vurdering i det enkelte tilfælde af samtlige sagens  

 omstændigheder,  

 og at de angivne strafpositioner vil kunne fraviges i op- og nedgående  

 retning,  

 hvis der i den konkrete sag foreligger skærpende eller formildende  

 omstændigheder.
 Ved lov nr. 555 af 24. juni 2005 blev § 10, stk. 3,  

 på ny ændret og har nu følgende ordlyd:
»Stk. 3.  

 Overtrædelse af § 4, stk. 1 straffes med bøde.
Straffen kan stige til fængsel  

 i  

 2 år, når den pågældende tidligere er straffet for overtrædelse af § 4, stk.  

 1.« Ændringen er en konsekvens af ophævelsen af  

 våbenlovens § 4, stk. 2, og ændringen af straffelovens § 81 og har således  

 ikke  

 betydning for de nedenfor anførte strafpositioner.
1. gangstilfælde Ifølge bemærkningerne til lovforslaget sammenholdt  

 med de hidtil gældende bødetakster tilsigtes følgende bøder anvendt ved  

 overtrædelser  

 af våbenlovens § 4, stk. 1, der er begået den 2. april 2004 eller senere:
 Overtrædelse af  

  

 våbenlovens § 4, stk. 1  

 (alene)  dvs. ulovlig besiddelse på offentligt tilgængelige steder,  

 uddannelsessteder, i ungdomsklubber, fritidsordninger og lignende af en kniv,  

 der  

  

 ikke  

 tillige er omfattet af våbenbekendtgørelsens § 14, stk. 1.
 3.000 kr.
 Overtrædelse af  

  

 våbenlovens § 4, stk. 1, og  

 våbenbekendtgørelsens § 14, stk. 1, nr. 1-8, dvs. ulovlig besiddelse på  

 offentligt tilgængelige steder, uddannelsessteder, i ungdomsklubber,  

 fritidsordninger og lignende af en kniv, der tillige er omfattet af  

 våbenbekendtgørelsens § 14, stk. 1.
 5.000 kr.
 Der er ikke i  

 forarbejderne til ændringsloven fra 2004 bemærkninger om straffen ved  

 besiddelse af  

  

 flere ulovlige våben  

 eller ved  

  

 flere tilfælde af  

 ulovlig våbenbesiddelse  

 til samtidig pådømmelse.
 Hvis  

 overtrædelsen består i samtidig besiddelse af flere ulovlige våben, eller  

 flere  

 tilfælde af ulovlig våbenbesiddelse er til samtidig pådømmelse, finder  

 straffelovens § 88 anvendelse, og der skal således fastsættes en samlet straf  

 for samtlige forhold.
 Hvis der er tale  

 om et 1. gangstilfælde, må der forudsættes fortsat at blive idømt bødestraf.  

 Det vil således bero på en konkret vurdering, om bøden skal fastsættes ved en  

 sammenlægning af normalbøderne for de enkelte overtrædelser (absolut  

 kumulation) eller til et mindre beløb (modereret kumulation). Af hensyn til  

 den  

 dømtes mulighed for at betale bøden er det i forarbejderne til tidligere  

 ændringer af våbenloven forudsat, at der sædvanligvis vil blive anvendt  

 modereret kumulation.
2.  

 gangstilfælde Det fremgår af  

 forarbejderne til lov nr. 217 af 31. marts 2004, at der ved lovændringen er  

 tilsigtet en skærpelse af straffen, således at der forudsættes fastsat en  

 kort  

 straf på  

  

 fængsel i 7 dage  

 ved 2. gangstilfælde af overtrædelse af  

 våbenlovens § 4, stk. 1.
 Hvis  

 betingelserne herfor er opfyldt, kan straffen gøres betinget med vilkår om  

 samfundstjeneste.
Våbenlovens §  

 10, stk. 3, nævner ikke længere muligheden for under særligt formildende  

 omstændigheder at anvende bødestraf i gentagelsestilfælde.
Ifølge  

 bemærkningerne til lovforslaget kan der dog forsat idømmes bøde, hvis der  

 foreligger særligt formildende omstændigheder.
Der kan således forekomme  

 tilfælde, hvor ubetinget frihedsstraf i 2. gangstilfældet vil forekomme  

 urimeligt henset til de omstændigheder, hvorunder kniven mv. har været  

 medbragt, og der er i sådanne tilfælde mulighed for at idømme bøde.
3.  

 gangstilfælde Ved lovændringen  

 i 2004 tilsigtedes ingen ændring i strafpositionen i 3. gangstilfælde, som  

 forudsættes fortsat at være  

  

 fængsel i mindst 14 dage.
Det tilføjes, at  

 straffene i disse tilfælde efter hidtidig praksis som hovedregel har været  

 ubetingede, og lovforslaget indeholder ikke bemærkninger, der tilsigter en  

 ændring  

 heri.
Det fremgår således også af bemærkningerne til ændringen af  

 straffebestemmelsen ved lov nr. 350 af 23. maj 1997, at der kun sjældent kan  

 tænkes at være tale om sådanne særligt formildende omstændigheder, at  

 udgangspunktet om frihedsstraf i 3. gangstilfælde og derudover kan fraviges.
4.  

 gangstilfælde eller mere I lovforslaget  

 vedrørende ændringen i 2004 er nævnt en dom, hvor der i et 4. gangstilfælde  

 blev idømt  

  

 20 dages fængsel, jf. underbilag 1 til lovforslaget.
 For så vidt  

 angår straffen i 5. gangstilfælde henvises til dommen i TfK 2003, side 189,  

 hvor tiltalte, der tidligere var straffet fire gange for overtrædelse af  

 våbenlovens § 4, stk. 1, blev idømt  

  

 fængsel i 30 dage  

 for at have  

 overtrådt våbenlovens § 4, stk. 1, samt våbenbekendtgørelsens § 14, stk. 1,  

 nr.  

 5, ved at have båret en enhåndsbetjent foldekniv med en klingelængde på 7,2  

 cm  

 på gaden.
3.1.3.  

 Besiddelse af kniv på bopælen og andre ikke offentligt tilgængelige  

 steder Ved lovændringen  

 i 2004 blev der også tilsigtet en skærpelse af straffene for overtrædelse af  

 den dagældende våbenbekendtgørelses § 14, stk. 1, nr. 1-7, om besiddelse af  

 ulovlige knive mv. samt slag- og stødvåben på bopælen eller andre steder,  

 hvortil der ikke er almindelig adgang, jf. herom afsnit 3 i lovforslagets  

 bemærkninger.
 Der er siden  

 lovændringen i 2004 udarbejdet en ny våbenbekendtgørelse, bekendtgørelse nr.  

 449 af 9. juni 2005, der er trådt i kraft den 1. juli 2005. Ændringen har  

 bl.a.  

 medført en ny formulering af § 14, stk. 1, jf. nedenfor.
1.  

 gangstilfælde Overtrædelse  

 af  

  

 våbenbekendtgørelsens § 14, stk. 1, nr. 1, 2 og 8, ved ulovlig  

 besiddelse mv. af skarpe våben eller spidse våben, hvis klinge overstiger 12  

 cm (nr. 1), knive med tværstillet greb beregnet til stød (push daggers) (nr.  

 2),  

 kastestjerne, kasteknive,  

 kasteøkser og lignende (nr. 7), kårdestokke og andre tilsvarende våben, der  

 fremtræder som en anden genstand mv. (nr. 8).
 1.000 kr.
 Overtrædelse  

 af  

  

 våbenbekendtgørelsens § 14, stk. 1, nr. 3-6, dvs. ulovlig  

 besiddelse mv. af springknive, springstiletter (nr. 3), faldknive,  

 faldstiletter (nr. 4), enhåndsbetjente foldeknive, der er konstrueret  

 således, at klingen i normal stand kan foldes ud ved brug af én hånd og  

 foldeknive med todelt skæfte, hvis klinge kan foldes ud ved brug af én hånd  

 (butterflyknive) (nr. 5) og knive, der er konstrueret til at hænge om hals  

 eller skulder, og som fra denne placering kan trækkes ved brug af én hånd  

 (nr. 6).
 3.000 kr.
Gentagelsestilfælde Straffebestemmelsen  

 vedrørende § 14, stk. 1, i våbenbekendtgørelsens § 43, stk. 4, har efter  

 ændringen i 2005 følgende affattelse:
»Stk.  

 4. Overtrædelse af § 14, stk. 1, straffes med bøde.
Er den pågældende  

 tidligere  

 mere end én gang dømt for overtrædelse af § 14, stk. 1, er straffen fængsel  

 indtil 2 år, under særligt formildende omstændigheder dog bøde.« Det er således i  

 bekendtgørelsen forudsat, at der idømmes frihedsstraf i  

  

 3. gangstilfælde,  

 hvorimod de ovennævnte bødetakster forudsættes anvendt i  

  

 2. gangstilfælde.
3.2.  

 Slag- og stødvåben 3.2.1.  

 Våbenbekendtgørelsens § 14, stk. 1, nr. 9, jf. våbenlovens § 4, stk. 2, nr.  

 7 Ved lov nr. 217 af 31. marts 2004 fik  

 strafskærpelsen i våbenlovens § 10, stk. 3, også virkning for overtrædelser  

 af  

 den dagældende våbenlovs § 4, stk. 2, om besiddelse af stød- og slagvåben.
 På baggrund af lov nr. 555 af 24. juni 2005, følger  

 forbuddet mod at erhverve, besidde, bære eller anvende slag- eller stødvåben  

 herefter alene af våbenbekendtgørelsen § 14, stk. 1, jf.  

 bemyndigelsesbestemmelsen i den nugældende våbenlovs § 4, stk. 2.
3.2.2. Besiddelse  

 af slag- og stødvåben på offentligt tilgængelige steder, herunder  

 uddannelsessteder, ungdomsklubber, fritidsordninger og lignende 1.  

 gangstilfælde Overtrædelse  

 af  

  

 våbenbekendtgørelsens § 14, stk. 1, nr. 9, jf. våbenlovens § 4, stk. 2,  

 - dvs. ulovlig besiddelse på offentligt tilgængelige steder,  

 uddannelsessteder, i ungdomsklubber, fritidsordninger og lignende af slag- og  

 stødvåben, herunder knojern, totenschlægere, gummiknipler og lignende 3.000 kr.
2. gangstilfælde og mere Der henvises til strafpåstandene beskrevet i afsnit  

 3.1.3., gentagelsestilfælde.
3.2.3. Besiddelse af slag- og stødvåben på bopælen og  

 andre ikke offentligt tilgængelige steder 1.  

 gangstilfælde Overtrædelse  

 af  

  

 våbenbekendtgørelsens § 14, stk. 1, nr. 9, dvs. ulovlig besiddelse  

 af slag- og stødvåben, herunder knojern, totenschlægere, gummiknipler og  

 lignende 1.000 kr.
 Straffebestemmelsen  

 vedrørende § 14, stk. 1, i våbenbekendtgørelsens § 43, stk. 4, har efter  

 ændringen i 2005 følgende affattelse:
»Stk.  

 4. Overtrædelse af § 14, stk. 1, straffes med bøde.
Er den pågældende  

 tidligere  

 mere end én gang dømt for overtrædelse af § 14, stk. 1, er straffen fængsel  

 indtil 2 år, under særligt formildende omstændigheder dog bøde.« Det er således i  

 bekendtgørelsen forudsat, at der idømmes frihedsstraf i  

  

 3. gangstilfælde,  

 hvorimod de ovennævnte bødetakster forudsættes anvendt i  

  

 2. gangstilfælde.
3.3. Håndskydevåben Ved lov nr. 411 af 10. juni 1997 om ændring af  

 våbenloven (Styrkelse af politiets muligheder for at efterforske alvorlig  

 kriminalitet, konfiskation, øget vidnebeskyttelse og skærpelse af straffen  

 for  

 våbenbesiddelse) skete en skærpelse af straffen for besiddelse af  

 håndskydevåben.
Loven trådte i kraft den 12. juni 1997.
 Våbenlovens § 10, stk. 2, fik efter lovændringen  

 følgende ordlyd:
»Stk. 2. Består  

 overtrædelsen i besiddelsen af skydevåben under særlig skærpende  

 omstændigheder, herunder besiddelse af skydevåben med tilhørende ammunition  

 på  

 offentligt tilgængelige steder eller gentagne tilfælde af besiddelse af  

 skydevåben, er straffen fængsel indtil 2 år.« I henhold til bemærkningerne til lovforslaget var  

 formålet med lovændringen hovedsageligt at skærpe straffene i de tilfælde,  

 hvor  

 skydevåben medbringes eller opbevares under omstændigheder, hvor der er en  

 nærliggende risiko for, at våbnene vil blive anvendt til angreb eller forsvar  

 i  

 f.eks. opgør mellem forskellige rockergrupper.
Også personer uden tilknytning  

 til rockermiljøet vil imidlertid være omfattet af skærpelsen.
 Begrebet  

  

 skydevåben  

 er ikke defineret i  

 loven, men omfatter efter praksis bl.a. pistoler, revolvere, rifler, geværer,  

 jagtgeværer (herunder oversavede) og øvrige håndskydevåben, jf. våbenlovens §  

 1, stk. 1, nr. 1. De våben, der er undtaget fra forbuddet i våbenlovens § 1,  

 stk.  

 1, nr. 1, er opregnet i våbenbekendtgørelsens § 1.
3.3.1. Besiddelse af håndskydevåben på  

 bopælen eller andre ikke offentligt tilgængelige steder Ved besiddelse af skydevåben på bopælen eller andre  

 ikke offentligt tilgængelige steder  

  

 uden særligt skærpende omstændigheder  

 er udgangspunktet  

  

 bødestraf.
 Under henvisning til prisudviklingen, jf. afsnit 1,  

 fastsættes følgende om bødepåstanden:
 Besiddelse af  

 håndskydevåben (uladte pistoler, revolvere, glatløbede jagtgeværer mv.) på  

 bopælen  

  

 uden skærpende omstændigheder,  

 jf. våbenlovens § 1, stk. 1, nr.  

 1.
 4.000 kr.
 Der vil dog som efter hidtidige praksis kunne  

 idømmes  

  

 frihedsstraf, hvis opbevaringen af våbnet har været uforsvarlig,  

 herunder hvis det er opbevaret ladt eller sammen med ammunitionen.
Ifølge forarbejderne til lovændringen i 1997 er det  

 en  

  

 særligt skærpende omstændighed, såfremt man på bopælen eller andre  

 ikke offentligt tilgængelige steder er i besiddelse af flere våben, især hvis  

 der er tale om særligt farlige våben, som f.eks. pistoler eller  

 halvautomatiske  

 rifler.
Det er også en skærpende omstændighed, når våben besiddes på  

 tilholdssteder for rockergrupper eller af personer med tilknytning til  

 rockermiljøet.
Det er endvidere en skærpende omstændighed, hvis besidderen  

 har  

 skaffet sig våbnene på strafbar vis, f.eks. ved tyveri eller hæleri.
 Det forudsættes, at straffen for besiddelse af  

 skydevåben på ikke offentligt tilgængelige steder under skærpende  

 omstændigheder vil være fra  

  

 60 dage til 4 måneders fængsel  

 afhængig af,  

 om en eller flere skærpende omstændigheder er til stede samtidig.
Gentagelsestilfælde skal også betragtes som en  

 særligt skærpende omstændighed.
I disse tilfælde skal der ske en betydelig  

 skærpelse af straffen, idet der her typisk vil være tale om personer, som  

 efter, at et skydevåben er blevet beslaglagt eller konfiskeret, på ny skaffer  

 sig skydevåben.
Straffen forudsættes her at være fra  

  

 3 til 6 måneders  

 fængsel.
3.3.2. Besiddelse af håndskydevåben på offentligt  

 tilgængelige steder I forarbejderne til lovændringen i 1997 forudsættes  

 det, at besiddelse af skydevåben  

  

 med tilhørende ammunition  

 på offentligt  

 tilgængelige steder straffes med  

  

 mindst 4 måneders fængsel  

 i  

 førstegangstilfælde.
 Det er ikke et krav, at våbnet er ladt, men den, der  

 er i besiddelse af våbnet, skal samtidig være i besiddelse af ammunition på  

 sin  

 person, i en medbragt taske, i det køretøj, hvori han antræffes, eller på  

 lignende lettilgængelig måde.
 I gentagelsestilfælde, herunder også når flere  

 forhold foreligger til samtidig pådømmelse, forudsættes straffen at være  

  

 6-8  

 måneders fængsel.
Udover de ovennævnte eksempler kan der  ifølge  

 forarbejderne  være tale om besiddelse af skydevåben under særligt  

 skærpende  

 omstændigheder, f.eks. hvis våbnet bæres under et indbrud eller brugstyveri  

 af  

 en bil, hvor der kan være en fare for, at våbnet anvendes.
Også anvendelse af  

 våbnet til fremsættelse af trusler, der er omfattet af straffelovens § 266,  

 er  

 en særligt skærpende omstændighed ved besiddelse af våbnet.
Straffen vil her  

 afhænge af karakteren af de forhold, hvorunder våbnet er båret, men det  

 forudsættes, at der bliver tale om en straf for våbenbesiddelse, der er  

  

 noget  

 større end 4 måneders fængsel.
For så vidt angår besiddelse af skydevåben på  

 offentligt tilgængeligt sted  

  

 uden tilhørende ammunition  

 indeholder lovens  

 forarbejder ingen angivelse af, hvilke strafpåstande der bør nedlægges af  

 anklagemyndigheden.
Det må derfor afgøres ud fra en konkret vurdering af de  

 faktiske omstændigheder i forbindelse med besiddelsen af våbnet, hvorvidt der  

 skal nedlægges påstand om frihedsstraf.
3.3.3. Besiddelse af ammunition til  

 håndskydevåben Henset til  

 prisudviklingen, jf. afsnit 1, fastsættes følgende om bødepåstanden:
 Besiddelse af  

 skarp ammunition  

  

 uden  

 tilhørende skydevåben, jf. våbenlovens § 1, stk.  

 1, nr. 2.
 700 kr.
3.4. Gasvåben I medfør af våbenlovens § 1, stk. 1, nr. 4, jf. § 2,  

 stk. 1, er det er forbudt at indføre eller tilvirke håndgranater, bomber,  

 patroner og lignende som våben fremtrædende genstande, der indeholder eller  

 er  

 beregnede til at indeholde faste stoffer, væsker eller luftarter, som ved  

 spredning virker skadevoldende, bedøvende eller irriterende, såvel som dele  

 af  

 sådanne våben eller ammunitionsgenstande samt redskaber til at bringe dem i  

 virksomhed.
 Bl.a. gaspatroner og gaspistoler anses for omfattet  

 af denne bestemmelse.
3.4.1. Besiddelse på bopælen og andre ikke offentligt  

 tilgængelige steder af gasvåben Under henvisning  

 til prisudviklingen, jf. afsnit 1, fastsættes følgende:
Besiddelse  

  

 på  

 bopælen  

 af gasgevær, gaspistol, gasrevolver, gashåndbombe og øvrige  

 gasvåben, der kan henføres under våbenlovens § 1, stk. 1, nr. 4,  

  

 uden  

 skærpende omstændigheder 4.000  

 kr.
 Såfremt der  

 foreligger skærpende omstændigheder (såsom at våbnet er ladt, at der  

 foreligger  

 flere våben, at der foreligger tidligere overtrædelser af våbenloven mv.)  

 nedlægges påstand om en  

  

 skærpet bøde  

 efter en konkret vurdering eller  

  

 frihedsstraf.
3.4.2. Besiddelse på offentligt tilgængelige steder af  

 gasvåben Henset til faren  

 ved gasvåben bør det ved strafudmålingen tillægges betydning som en skærpende  

 omstændighed, at våbnet er besiddet på offentligt tilgængelige steder.
 Er der tale om  

 besiddelse af et  

  

 uladt gasvåben,  

 og foreligger der  

  

 ikke i øvrigt  

 skærpende omstændigheder, vil der dog efter en konkret vurdering kunne  

 nedlægges påstand om  

  

 bøde, jf. ovenfor om besiddelse på bopælen.
 Er der  

 imidlertid tale om et  

  

 ladt våben,  

 eller foreligger der i øvrigt  

  

 én  

 eller flere skærpende omstændigheder, må der i hver enkelt sag foretages  

 en  

 konkret vurdering for at afgøre, om der skal nedlægges påstand om en  

  

 skærpet  

 bøde eller frihedsstraf.
3.4.3.  

 Besiddelse af gasammunition Under henvisning til prisudviklingen, jf. afsnit 1,  

 fastsættes følgende:
 Besiddelse af gasammunition  

  

 alene, jf.  

 våbenlovens § 1, stk. 1, nr. 4, jf. våbenbekendtgørelsens § 14, stk. 1, nr.  

 11.
 700 kr.
3.4.4. Spraydåser til selvforsvarsbrug I medfør af våbenlovens § 1, stk. 1, nr. 4, jf.  

 våbenbekendtgørelsen § 14, stk. 1, nr. 11, er det forbudt uden tilladelse at  

 erhverve, besidde, bære eller anvende spraydåser til selvforsvarsbrug,  

 herunder  

 tåregasampuller, spraydåser og patroner.
 Spraydåser til selvforsvarsbrug indeholdende  

 peberekstrakt eller andre, bl.a. for øjnene, irriterende stoffer er efter  

 justitsministeriets praksis omfattet af bestemmelsen.
 Under henvisning til prisudviklingen, jf. afsnit 1,  

 fastsættes følgende:
 Ulovlig  

 besiddelse  

  

 på bopælen  

 af spraydåser til selvforsvarsbrug  

  

 uden  

 skærpende omstændigheder, jf. våbenlovens § 1, stk. 1, nr. 4, jf.  

 våbenbekendtgørelsens § 14, stk. 1, nr. 11.
 1.400 kr.
 Det bemærkes, at tilstedeværelsen af  

  

 skærpende  

 omstændigheder  

 bør medføre påstand om en  

  

 skærpet bøde.
 I de seneste år har der udviklet sig en praksis for  

 besiddelse på offentlige steder af spraydåser omfattet af  

 våbenbekendtgørelsens  

 § 14, stk. 1, nr. 11.
 På baggrund af praksis fastsættes følgende:
 Ulovlig  

 besiddelse af spraydåser til selvforsvarsbrug på  

  

 offentligt tilgængeligt  

 sted, uden skærpende omstændigheder, jf. våbenlovens § 1, stk. 1, nr. 4,  

 jf. våbenbekendtgørelsens § 14, stk. 1, nr. 11.
 3.000 kr.
Der henvises i den forbindelse til afgørelsen i TfK  

 2003.291, hvor en tiltalt var skyldig i overtrædelse af bekendtgørelse af  

 våben  

 og ammunition mv. ved at have besiddet en spraydåse til selvforsvarsbrug på  

 offentligt sted.
Tiltalte, der endvidere havde overtrådt politivedtægtens §  

 3,  

 stk. 1, blev i overensstemmelse med anklagemyndighedens påstand idømt en bøde  

 på 3.400 kr., heraf 3.000 kr. for besiddelsen af gassprayen.
 Også ved ulovlig  

 besiddelse på offentligt tilgængeligt sted, bør tilstedeværelsen af  

  

 skærpende  

 omstændigheder  

 medføre påstand om en  

  

 skærpet bøde.
3.5. Signalvåben og kombinerede gas- og  

 signalvåben Ved lov nr. 363 af 2. juni 1999 blev våbenloven  

 ændret, idet signalvåben og kombinerede gas- og signalvåben nu direkte  

 nævntes  

 i lovteksten.
 Det fremgår af bemærkningerne til lovforslaget, at  

 det primære formål med lovforslaget var at skærpe våbenlovgivningen, idet  

 disse  

 våben findes i forskellige udformninger, der oftest har en betydelig lighed  

 med  

 egentlige skydevåben, og idet de under visse omstændigheder kan være farlige.  

 Inddragelsen under våbenlovens almindelige kontrolordning har derfor til  

 formål  

 at begrænse udbredelsen af disse våben.
 Det er ifølge våbenlovens § 1, stk. 1, nr. 7,  

 forbudt at indføre eller tilvirke signalvåben og kombinerede gas- og  

 signalvåben.
 Et kombineret gas- og signalvåben er et våben,  

 hvortil der kan anvendes både gasammunition og signalammunition.
 Er der tale om udstyr, der  

  

 udelukkende  

 er  

 konstrueret til affyring af nødraketter og nødblus, er udstyret  

  

 ikke  

 omfattet af bestemmelsen.
3.5.1. Besiddelse på bopælen af signalvåben og  

 kombinerede gas- og signalvåben Der er ikke  

 tidligere fastsat vejledende retningslinier om straffen for besiddelse af  

 signalvåben eller kombinerede gas- og signalvåben.
 Disse våben må  

 imidlertid sidestilles med gasvåben, jf. afsnit 3.4.1., og der fastsættes  

 følgende:
 Besiddelse  

  

 på  

 bopælen  

 uden tilladelse af signalvåben eller kombinerede gas- og  

 signalvåben  

  

 uden skærpende omstændigheder, jf. våbenlovens § 1, stk.  

 1, nr. 7.
 4.000 kr.
 Såfremt der  

 foreligger skærpende omstændigheder (såsom at våbnet er ladt, at der  

 foreligger  

 flere våben, at der foreligger tidligere overtrædelser af våbenloven mv.)  

 nedlægges påstand om en  

  

 skærpet bøde  

 efter en konkret vurdering eller  

  

 frihedsstraf.
3.5.2. Besiddelse på offentligt tilgængelige steder af  

 signalvåben og kombinerede gas- og signalvåben Henset til faren  

 ved gas- og signalvåben bør det ved straffens udmåling tillægges betydning  

 som  

 en skærpende omstændighed, at våbnet er besiddet på offentligt tilgængeligt  

 sted.
 Er der tale om  

 besiddelse af et  

  

 uladt signalvåben eller kombineret gas- og signalvåben,  

 og foreligger der  

  

 ikke i øvrigt skærpende omstændigheder, vil der dog  

 efter en konkret vurdering kunne nedlægges påstand om  

  

 bøde, jf. ovenfor  

 om besiddelse på bopælen.
 Er der  

 imidlertid tale om et  

  

 ladt våben,  

 eller foreligger der i øvrigt  

  

 én  

 eller flere skærpende omstændigheder, må der i hver enkelt sag foretages  

 en  

 konkret vurdering med henblik på at afgøre, om der skal nedlægges påstand om  

 en  

  

 skærpet bøde eller frihedsstraf.
3.5.3. Besiddelse af ammunition til  

 signalvåben og kombinerede gas- og signalvåben Vedrørende besiddelse af gasammunition henvises til  

 afsnit 3.4.3., hvorefter bødepåstanden er 700 kr.
 Besiddelse af ammunition til signalvåben  

  

 alene  

 straffes efter fyrværkeriloven med en bøde i samme størrelsesorden.
3.6. Opbevaring af våben Ifølge våbenbekendtgørelsen § 20, stk. 1, skal våben  

 og ammunition, der er nævnt i våbenlovens § 1, stk. 1, og stk. 2, litra a-c  

 og  

 i våbenbekendtgørelsens § 14, opbevares forsvarligt og på et sted, der er  

 utilgængeligt for uvedkommende.
 Efter § 20, stk. 3, skal opbevaring af indtil 25 af  

 de våben, der er nævnt i våbenlovens § 1, stk. 1, nr. 1, eller indtil 10  

 særligt farlige våben, jf. stk. 8, ske i et sikringsskab, der skal opfylde  

 særlige krav.
 Der er ikke tidligere fastsat vejledende  

 retningslinier om straffen for overtrædelse af § 20, stk. 3. Bøden er fastsat  

 under hensyntagen til den takst, der anvendes i de større politikredse, og  

 bygger på den besparelse, der opnås ved manglende indkøb af godkendt  

 sikringsskab efter retningslinierne i våbenbekendtgørelsen.
 I sådanne sager om ulovlig opbevaring af skydevåben  

 bør nedlægges påstand som følger:
 Uforsvarlig opbevaring af  

  

 lovligt  

 besiddet  

 våben uden skærpende omstændigheder, jf. bekendtgørelsens § 20, stk. 3.
3.000 Foreligger der  

  

 skærpende omstændigheder,  

 f.eks. i form af, at våbnet er ladt, at der findes flere uforsvarligt  

 opbevarede våben mv., nedlægges påstand om en  

  

 skærpet bøde.
 Det bemærkes, at personer tilhørende samme husstand  

 kan anvende samme sikringsskab, jf. våbenbekendtgørelsens § 20, stk. 9.
3.7. Straffelovens § 192 a Bestemmelsen er indsat ved lov nr. 411 af 10. juni  

 1997 (Styrkelse af politiets muligheder for at efterforske alvorlig  

 kriminalitet, konfiskation, øget vidnebeskyttelse og skærpelse af straffen  

 for  

 våbenbesiddelse mv.).
 Bestemmelsen har følgende ordlyd:
 »Den som i strid med  

 lovgivningen om våben og eksplosivstoffer indfører, tilvirker, besidder,  

 bærer,  

 anvender eller overdrager våben eller eksplosivstoffer, som på grund af deres  

 særdeles farlige karakter er egnede til at forvolde betydelig skade, straffes  

 med fængsel i indtil 6 år.
Stk. 2. På samme måde  

 straffes den, der i strid med lovgivningen om våben og eksplosivstoffer  

 udvikler eller med henblik herpå forsker i faste stoffer, væsker eller  

 luftarter, som ved spredning virker skadeforvoldende, bedøvende eller  

 irriterende.« I forarbejderne til loven er det forudsat, at  

 straffen for overtrædelse af bestemmelsen som udgangspunkt vil være 10-12  

 måneders fængsel.
Er våbnet anvendt f.eks. til trusler, jf. straffelovens §  

 266, forudsættes der at blive tale om en betydeligt højere straf.
Det  

 forudsættes endvidere, at tyverier af sådanne våben eventuelt kan betragtes  

 som  

 særligt grove, jf. straffelovens § 286, stk. 1, hvis der er tale om  

 professionelt udførte indbrud eller tyveri fra særligt sikrede depoter.
Det  

 gælder også, selv om våbnenes værdi ikke er så stor, at forholdet af den  

 grund  

 kan henføres under § 286, stk. 1.
3.8. Øvrige overtrædelser Nærværende meddelelse indeholder retningslinier om  

 sanktionspåstandene ved udvalgte våbengrupper, idet bemærkes, at der kun er  

 fastsat retningslinier for de almindeligst forekommende våbentyper, ligesom  

 der  

 ikke er fastsat retningslinier for overtrædelse af mere formel karakter, så  

 som  

 manglende fornyelse af våbentilladelse mv.
 For de våbentyper og andre overtrædelser af  

 våbenlovsbestemmelserne, der ikke er fastsat retningslinier for, må der i  

 hvert  

 enkelt tilfælde foretages en konkret vurdering af bødepåstanden.
Afsnit 4. Ikrafttræden og ophævelse af tidligere  

 udsendte retningslinier om behandlingen af våbenlovssager I det omfang retningslinierne om strafpåstande i  

 denne meddelelse medfører en forhøjelse af de hidtil anvendte bødetakster,  

 gælder retningslinierne i denne meddelelse for overtrædelser, der er begået  

  

 efter  

 den 1. september 2005. For overtrædelser begået før dette tidspunkt,  

 anvendes de hidtil gældende retningslinier.
 Samtidig ophæves:
1.  

 	  

 Rigsadvokatens vejledning om  

 bødetakster i politisager (bødekataloget) afsnit 6, pkt. 6.2.  Våben  

 1-3,  

 ligesom retningslinierne i bødekatalogets afsnit 3 afløses af  

 retningslinierne  

 i denne meddelelse 2.  

 	  

 Rigsadvokatmeddelelse nr. 5/1997 om ændringer i våbenloven 3.  

 	  

 Rigsadvokaten Informerer nr.  

 24/2004 om ændring af våbenloven (Forbud mod at bære kniv mv. samt skærpelse  

 af  

 straffen for ulovlig besiddelse af kniv).
Henning Fode Rigsadvokaten, den 28. juni 2007 P.r.v.
