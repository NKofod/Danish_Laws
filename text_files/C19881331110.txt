 Til samtlige eksportautoriserede svineslagterier og dyrlægerne ved disse.
 Undersøgelse for indhold af sulfa er hidtil både ved stikprøver og i  

 forbindelse med bakteriologisk undersøgelse foretaget ved hjælp af EF  

 4-plade-metoden.
 På baggrund af den meget lave frekvens af fund af sulfa i forbindelse med  

 stikprøveundersøgelse (i 1987 1 positiv blandt 18.968 undersøgte svin) er man  

 hidtil gået ud fra, at dansk svinekød generelt er fri for rester af  

 sulfonamider.
 Da man inden for den sidste måned har modtaget oplysning fra USA om 4  

 tilfælde af fund af svinekød med et sulfadimidin-indhold, som overstiger den  

 amerikanske grænseværdi på 0,1 ppm, giver EF 4-plade-metoden således ikke  

 giver tilstrækkelig sikkerhed for overholdelsen af denne grænse, idet  

 påvisningsgrænsen for sulfa ved hjælp af denne metode er 1 ppm.
 Efter at man har undersøgt mulighederne for hurtigt af skaffe sig et  

 overblik over situationen ved hjælp af metoder med påvisningsgrænser på 0,1  

 ppm eller derunder, er det besluttet, at iværksætte særlig stikprøveudtagning  

 på svineslagterier, fordelt over hele landet, med henblik på konstatering af  

 sulfa-forekomst ved en påvisningsgrænse på 0,1 ppm.
 Den første undersøgelsesfase omfatter 1000 svin, men af hensyn til  

 mulighederne for at foretage parallelundersøgelser/verifikation ved hjælp af  

 flere forskellige metoder på prøver udtaget af samme dyr, skal der af hvert  

 enkelt svin udtages en blodprøve, en urinprøve samt mellemgulvet.
 Da den indbyrdes samhørighed af prøverne er af afgørende betydning, er  

 prøveudtagningen både kompliceret og arbejdskrævende.
 Det er derfor aftalt, at prøveudtagningen forestås af dyrlæger fra  

 Veterinærafdelingen, Organisationen Danske Slagterier, med hjælp fra  

 personale fra den enkelte virksomhed ( gørligt omfang personale fra  

 veterinærkontrollen), hvor prøveudtagningen skal foregå i henhold til en  

 liste udarbejdet af Veterinærdirektoratet.
 Da man på nuværende tidspunkt ikke med sikkerhed kan oplyse dato for  

 prøveudtagning på de enkelte virksomheder, vil overdyrlægen blive informeret  

 af Veterinærafdelingen et par dage før prøveudtagningen på pågældende  

 virksomhed skal finde sted.
 Virksomhederne og veterinærkontrollen anmodes om at yde dyrlægerne fra  

 organisationen Danske Slagterier den fornødne hjælp og assistance i  

 forbindelse med opgaven.
 P.V.V.
