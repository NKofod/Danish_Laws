 Resumé  


  

 På vegne af en række grundejerforeninger klagede en lodsejer over  

 Jægerspris Kommunes og Miljøstyrelsens afgørelser om at en udskiftning af et  

 rør i et offentligt vandløb var en omlægning efter vandløbslovens § 32 (og  

 ikke  

 en vedligeholdelse). Myndighedernes afgørelser betød at rørudskiftningen  

 kunne  

 gennemføres som en regulering betalt af lodsejer.
 På baggrund af en fortolkning af vandløbslovens § 32 mente  

 ombudsmanden ikke at der var grundlag for at kritisere Jægerspris Kommunes og  

 Miljøstyrelsens afgørelser. (J.nr. 1996-2400-143).
Udskiftning af rør i offentligt vandløb.
Vandløbslovens § 32 Sagen omhandlede det ca.  

 1,5 km. lange kommunale vandløb,  

 Postrenden, der havde sit udspring i Skovsøen og løb ud i Roskilde Fjord.
Ca.  

 500 m. af Postrenden var rørlagt.  

 Resten af vandløbet henlå som åben grøft.
 Af sagen fremgik blandt andet  

 at Jægerspris Kommune den 15. november 1994 traf afgørelse om at gennemføre  

 en  

 udskiftning af rørene i Postrenden som vandløbsregulering hvilket - i  

 modsætning til gennemførelse som vedligeholdelse - muliggjorde  

 lodsejerbetaling.
 Den 4. december 1994 klagede  

 A på vegne af 7 grundejerforeninger til Miljøstyrelsen over kommunens  

 afgørelse.
Den 22. december 1994 skrev  

 kommunen til Miljøstyrelsen.
Kommunen oplyste blandt andet at ledningens  

 eksakte alder ikke var kommunen bekendt, men at den med sikkerhed var ældre  

 end  

 30 år.
Kommunen henviste til at ledningen var nævnt som eksisterende i en  

 deklaration vedrørende udstykningsarealer på en navngivet gård.
Deklarationen  

 blev tinglyst den 1. maj 1964. Kommunen henviste også til at det af en af  

 grundejerforeningernes blad fra december 1994 fremgik at ledningen var fra  

 1935.
Den 27. december 1994 skrev A  

 til Miljøstyrelsen.
A oplyste blandt andet at to andre grundejerforeninger  

 havde tilsluttet sig hans klage af 4. december 1994.
Den 16. marts 1995 skrev A  

 til kommunen om sagen.
A anførte blandt andet at han efter en gennemgang af  

 en  

 TV-undersøgelse af ledningen vurderede at ledningen ville have en betydelig  

 restlevetid hvis der blev foretaget nærmere angivne reparationer.
A henviste  

 til en af ham udarbejdet tilstandsvurdering af Postrenden.
A foreslog  

 kommunen  

 at der blev afholdt et møde om sagen.
 Den 16. marts 1995 skrev  

 kommunen til Miljøstyrelsen om sagen. Årsagen var at det havde vist sig at  

 tidligere sager om Postrenden var blevet behandlet både efter vandløbsloven  

 og  

 miljøbeskyttelseslovens kapitel 4 (beskyttelse af overfladevand). Det var  

 kommunens opfattelse at sagen om Postrenden skulle behandles efter  

 vandløbsloven.
 Den 10. april 1995 udtalte  

 Miljøstyrelsen til kommunen at renoveringen af Postrenden efter styrelsens  

 vurdering alene skulle behandles efter vandløbsloven.
Den 17. maj 1995 skrev A til  

 Miljøstyrelsen om sagen.
A henviste i den forbindelse til den sag som er  

 omtalt  

 i min beretning for året 1995, side 215 ff, og som angik vedligeholdelse af  

 et  

 privat vandløb.
Af denne sag fremgik:
 "...
 2.
 En regulering af et vandløb  

 beskrives efter vandløbslovens § 16 og bestemmelsernes forarbejder (jf.  

 ovenfor  

 s. 8-9) som et arbejde der indebærer en ændring (forbedring) af vandløbet og  

 dets evne til at lede overfladevandet.
I den tidligere vandløbslovs  

 § 20, stk. 4, som bemærkningerne til den nugældende lovs § 16 henviser til,  

 nævnes (ny) rørføring af åbne vandløb som et reguleringsarbejde.
Selv om  

 bestemmelsen ikke indeholder en udtømmende opremsning af reguleringsarbejder,  

 må det efter min mening lægges til grund at en reparation i form af en  

 udskiftning  

 af en  

  

 eksisterende  

  

 rørledning, uden  

 at vandløbet herved ændres, falder uden for området af regulering efter  

 lovens  

 § 16.
 3.
 Det fremgår ikke af  

 vandløbsloven eller lovens forarbejder hvad der nærmere skal forstås ved en  

 "omlægning" af en rørledning efter vandløbslovens § 32.
a) En snæver ordfortolkning  

 må efter min mening føre til at der ved en omlægning er tale om noget andet  

 og  

 mere end en reparation af en rørledning.
Også selv om reparationen indebærer  

 en  

 hel eller delvis udskiftning af ledningen.
 Forstået på denne måde er  

 bestemmelsen i § 32 alene en præcisering af hvad der efter § 16 er omfattet  

 af  

 vandløbsregulering.
b) Hvis 'omlægning'  

 imidlertid også må antages at omfatte en hel eller delvis udskiftning af en  

 rørledning,  

 uanset om udskiftningen alene har reparationsformål, indebærer § 32 en  

 udvidelse af de vandløbsarbejder der skal behandles efter bestemmelserne om  

 regulering.
I dette tilfælde opstår spørgsmålet om bestemmelsen i § 32, der  

 vedrører offentlige vandløb, kan anvendes analogt på omlægning af  

 rørledninger  

 i private vandløb.
 Dette er efter min opfattelse  

 ikke tilfældet:
Da bestemmelsen blev indføjet  

 i vandløbsloven ved lovændringen i 1963, blev den placeret i afsnittet om  

 vedligeholdelse af offentlige vandløb.
Denne ordning er uændret videreført i  

 den nuværende vandløbslov.
Selve den omstændighed at bestemmelsen ikke blev  

 placeret i afsnittet om fælles bestemmelser for offentlige og private vandløb  

 (1963-lovens § 35) eller (tillige) i afsnittet om private vandløb  

 (1963-lovens  

 § 37), taler imod en analog anvendelse.
 Dette skal ses i lyset af  

 bestemmelsens formål der netop kun vedrører offentlige vandløb, nemlig  

 afklaringen af at det ikke er det offentlige der skal afholde udgifterne ved  

 hel eller delvis omlægning af rørledningen.
 4.
Som sagen foreligger oplyst,  

 må jeg lægge til grund at den udskiftning af rørledningen De har foretaget,  

 skete for at udbedre skaden forårsaget af rødder.
Herunder må jeg lægge til  

 grund at forskellen i rørenes diameter fra  

 20 cm. til  

 21,2 cm. ikke i sig selv har  

 indebåret en egentlig ændring af vandløbets dimension.
Dette er heller ikke  

 blevet gjort gældende af myndighederne.
På baggrund af det jeg har  

 anført ovenfor under 2 og 3, er det herefter min opfattelse at udskiftningen  

 af  

 rørene i vandløbslovens forstand har været et vedligeholdelsesarbejde og ikke  

 en regulering.
Jeg er derfor ikke enig i konklusionen i Miljøstyrelsens  

 afgørelse af 20. oktober 1993.
..." I tilknytning hertil anførte  

 A at der i sagen vedrørende Postrenden alene var tale om udskiftning af  

 defekte  

 rør.
Der var således ikke tale om at dimensionen skulle ændres på grund af  

 større tilstrømmende vandmængder eller andre forhold som nødvendiggjorde en  

 egentlig regulering i vandløbslovens forstand.
A's synspunkter svarede  

 således  

 til de synspunkter der blev anført i den ovennævnte beretningssag under punkt  

 2  

 og  

 3 a.
A bad om  

 Miljøstyrelsens bemærkninger hertil.
Den 19. maj 1995 oplyste  

 Miljøstyrelsen A om at der i den nævnte sag i beretningen for 1995 alene var  

 taget stilling til at der ikke kunne drages en analog anvendelse mellem  

 vedligeholdelse  

 af private og offentlige vandløb for så vidt angik hel eller delvis omlægning  

 af rørledninger.
Udskiftningen af private rørlagte vandløbsstrækninger kunne  

 efter ombudsmandens opfattelse foretages som et vedligeholdelsesarbejde  

 uden en forudgående reguleringssag.
Den 14. juni 1995 skrev A på  

 ny til Miljøstyrelsen om sagen.
A erklærede sig enig i Miljøstyrelsens  

 udlægning af sagen i beretningen for 1995. Samtidig anførte A at der efter  

 hans  

 opfattelse intet var i vejen for at udskiftning af defekte rør i et rørlagt  

 offentligt vandløb kunne betragtes som et almindeligt  

 vedligeholdelsesarbejde.  

 A fastholdt således at hvis omlægningen skulle betragtes som en regulering,  

 skulle der være tale om noget andet og mere end en reparation af en  

 rørledning  

 - også selv om reparationen indebar hel eller delvis udskiftning af  

 ledningen.
 Den 14. september 1995  

 tiltrådte Miljøstyrelsen kommunens afgørelse af 15. november 1994. I den  

 forbindelse anførte styrelsen følgende:
 "...
 Mijøstyrelsen skal indledningsvist  

 bemærke, at vedligeholdelsen af offentlige vandløb påhviler  

 vandløbsmyndigheden, herunder udskiftning af rør i forbindelse med den  

 sædvanlige vedligeholdelse, medmindre der er truffet anden bestemmelse herom.
 Miljøstyrelsen skal desuden  

 bemærke, at udskiftning af enkelte rør og mindre udskiftninger af flere rør  

 indgår som en del af den almindelige vedligeholdelse af rørlagte vandløb.
 Miljøstyrelsen skal oplyse,  

 at såfremt Jægerspris Kommune ikke ønsker at afholde udgifterne til en  

 fortsat  

 udskiftning af rørledningen, kan kommunen udarbejde et reguleringsprojekt for  

 en hel eller delvis omlægning af rørledningen, jf. vandløbslovens § 32.
 Miljøstyrelsen skal  

 yderligere bemærke, at styrelsen ikke har taget stilling til det konkrete  

 projekt, idet der ikke er truffet afgørelse herom.
 ...
 Miljøstyrelsen har efter en  

 gennemgang af sagen ikke fundet anledning til at kritisere Jægerspris  

 Kommunes  

 beslutning i sagen.
..." Den 20. december 1995  

 kommenterede A over for kommunen en TV-inspektion af 19. oktober 1995 af dele  

 af Postrenden.
A foreslog i den forbindelse at kommunen udarbejdede en  

 egentlig  

 vedligeholdelsesplan med et nærmere angivet indhold.
Den 6. september 1996 klagede  

 A til mig.
Som begrundelse for klagen anførte A blandt andet at der var tale  

 om  

 almindelig vedligeholdelse af et offentligt rørlagt vandløb.
 Den 18. september 1996 sendte  

 jeg A's klage med bilag videre til Miljøstyrelsen med henblik på at styrelsen  

 kunne give A en mere uddybende begrundelse for afgørelsen af 14. september  

 1995, herunder nærmere redegøre for hvilke forhold i den konkrete sag der var  

 baggrunden for at der var tale om omlægning af vandløb og ikke  

 vedligeholdelse  

 af disse, jf. § 32 i vandløbsloven.
Den 9. oktober 1996 svarede  

 Miljøstyrelsen A.
Af svaret fremgår:
 "...
 I fortsættelse heraf  

 bemærkes, at vandløbsmyndigheder har ansvaret for offentlige vandløbs  

 funktion,  

 jf. herved bestemmelserne herom i vandløbslovens § 1. Dette indebærer, at  

 vandløbsmyndigheden, dels forestår de offentlige vandløbs vedligeholdelse,  

 jf.  

 § 31, stk. 1 i vandløbsloven, dels har ansvaret for at rørlagte offentlige  

 vandløb fornyes, d.v.s. omlægges, når de under hensyn til deres alder,  

 tilstand  

 m.v. skønnes at være udtjente.
 I den forbindelse kan det  

 oplyses, at det er Hedeselskabets erfaringer, at funktionstiden for et  

 drænsystem på lavbundsjorder er 25-40 år samt at drænsystemet fungerer  

 optimalt  

 de første 15 år, hvorefter effekten aftager.
 Miljøstyrelsen har i det  

 foreliggende tilfælde således ikke fundet grundlag for at tilsidesætte det  

 skøn, som ligger til grund for Jægerspris Kommunes vurdering, hvorefter  

 rørledningen bør omlægges, idet sædvanlig vedligeholdelse ikke længere kan  

 sikre ledningens funktion.
..." Den 10. oktober 1996 klagede  

 A på ny til mig.
Som begrundelse for klagen anførte A blandt andet at  

 styrelsens henvisning til Hedeselskabets erfaringer ikke var relevant fordi  

 kommunen havde ladet foretage to TV-inspektioner til nærmere vurdering af  

 ledningens tilstand.
A henviste også til at proportionalitetsprincippet  

 skulle  

 indgå i vurderingen af anvendelsen af vandløbslovens § 32.
Den 13. november 1996 bad jeg  

 Miljøstyrelsen og Jægerspris Kommune om en udtalelse og om udlån af sagens  

 akter.
Jeg bad særligt om at myndighederne nærmere redegjorde for hvilke  

 forhold der havde begrundet at der efter myndighedernes opfattelse havde  

 været  

 tale om en omlægning af vandløbet, jf. vandløbslovens § 32, og ikke en  

 vedligeholdelse.
Den 9. december 1996 udtalte  

 kommunen sig.
Af udtalelsen fremgik:
 "...
Efter teknik- og  

 miljøudvalgets opfattelse er ledningens tilstand så dårlig, at det ikke er  

 fornuftigt at fortsætte med punktvise reparationer.
Kun udskiftning af rørene  

 kan give acceptabel sikkerhed for, at der ikke opstår akutte sammenbrud i  

 ledningen.
Bedømmelsen baserer sig to TV-inspektioner.
I den sidste af disse  

 angives "fysisk index", der er en almindelig anerkendt metode til  

 at  

 udtrykke en samlet skadesværdi for en strækning.
De værdier, der nås for  

 Postrenden, ligger i intervaller, hvor renovering anbefales indenfor 3 år (se  

 bilag).
 (A) bedømmer de samme  

 TV-inspektioner på en anden måde, idet (han) mener, at hvis der gennemføres  

 en  

 'vedligeholdelsesplan', der indebærer udskiftning af 'under  

 50 meter  

 ledning', vil der være en  

 betydelig restlevetid for ledningen.
De  

 50 meter  

 er fordelt på 11 delstrækninger,  

 nogle meget tætliggende.
Ved udskiftning af enkelte rør i en eksisterende  

 ledning  

 er det altid vanskeligt at få rørene til at ligge korrekt uden forskydninger,  

 og når der som her er tale om en ældre, skrøbelig ledning (fyldt med fine  

 revner)  

 er det vanskeligt at undgå at skade de gamle rør.
Hvis der gennemføres de  

 foreslåede punktvise udskiftninger, vil ledningen naturligvis forbedres, men  

 kun til tilstand, hvor den bedømt efter ovennævnte metode bør renoveres  

 indenfor forholdsvis få år.
..." Den 14. januar 1997  

 orienterede A mig om sit samtidige brev til Miljøstyrelsen hvori han  

 kommenterede kommunens udtalelse af 9. december  

 1996. A  

 anførte:
 "...
 Det indeks, som Jægerspris  

 kommune henviser til, er som anført det såkaldte fysiske indeks.
 Metoden til beregning heraf  

 er specielt udviklet til brug for en kvalitetsbedømmelse af ledninger, der  

 fører spildevand, idet utætte spildevandsførende ledninger i de tilfælde,  

 hvor  

 der sker udsivning, kan være en trussel for grundvandet, mens der i de  

 tilfælde  

 hvor der er tale om indsivning, føres uvedkommende vand til renseanlægget.
 Her er der imidlertid tale om  

 et rørlagt vandløb, hvor formålet er afdræning, og hvor ledningen derfor  

 består  

 af muffeløse betonrør med mulighed for indsivning i samlingerne.
 Kendskabet til denne forskel  

 i funktionsmåde for spildevandsledninger og drænledninger bør naturligvis  

 komme  

 til udtryk i opbygningen af indekset.
..." I tilknytning hertil henviste  

 A til et af ham udarbejdet notat vedrørende indeksbaseret tilstandsbedømmelse  

 ved TV-inspektion af Postrenden.
 Den 3. februar 1997 meddelte  

 kommunen Miljøstyrelsen at kommunen ikke havde bemærkninger til A's brev af  

 14.  

 januar 1997. Kommunen oplyste dog at kommunen ikke havde udført reparationer  

 på  

 ledningen siden sidste TV-inspektion.
Den 26. marts 1997 udtalte  

 Miljøstyrelsen sig.
Af udtalelsen fremgik:
 "...
 Miljøstyrelsen skal  

 indledningsvist bemærke, at vandløb skal vedligeholdes således, at det  

 enkelte  

 vandløbs skikkelse eller vandføringsevne ikke ændres, jf. vandløbslovens §  

 27,  

 stk. 1.
 Det fremgår af bemærkningerne  

 til vandløbslovens kapitel 7 om vandløbenes vedligeholdelse, at normalt  

 omfatter vedligeholdelse fjernelse af grøde (vegetation) i vandløbets bund,  

 opgravning af aflejret materiale samt slåning og afretning af vandløbets  

 skråninger og kanter.
 For rørlagte vandløb følger  

 det efter Miljøstyrelsens opfattelse af bestemmelsen i vandløbslovens § 27,  

 stk. 1, at rørledningen skal vedligeholdes således, at rørledningen er fuldt  

 løbende i det dimensionsgivende tværsnit.
 Bestemmelsen i vandløbslovens  

 § 32 om, at vedligeholdelsen af rørlagte offentlige vandløb ikke omfatter hel  

 eller delvis omlægning af rørledninger, er en videreførelse af bestemmelsen i  

 §  

 36, stk. 5 i vandløbsloven af 1949.
 Bestemmelsen blev indsat i  

 vandløbsloven i forbindelse med lovens revision i 1963, da amtskommuner og  

 kommuner overtog udgifterne til vedligeholdelse af offentlige vandløb.  

 Bestemmelsen tilsigtede at præcisere det offentliges økonomiske ansvar i  

 loven  

 i forhold til de udgifter der efter lovens bestemmelser er brugerfinansieret.
Denne bestemmelse for  

 offentlige vandløb skal således bl.a. sikre, at den for vedligeholdelsen  

 ansvarlige myndighed ikke gøres økonomisk ansvarlig for gennemførelse af  

 eksempelvis den nødvendige renovering/omlægning af en gammel, nedslidt og  

 udtjent rørledning.
Sådant arbejde skal i overensstemmelse med vandløbsloven  

 afholdes af brugerne efter den nytte vandløbet har for den enkelte ejendom,  

 jf.  

 § 24, stk. 1, 2. punktum i vandløbsloven, og ikke af kommunens skatteydere.
..." Den 7. april 1997  

 kommenterede A udtalelserne.
 Den 10. april 1997  

 orienterede jeg Miljøstyrelsen herom.
 Den 14. april 1997 fremkom  

 kommunen med bemærkninger til A's brev af 7. april 1997.
 Den 16. april 1997 sendte jeg  

 en kopi af kommunens brev til A.
 Den 29. april 1997 oplyste A  

 at han ikke havde yderligere bemærkninger i sagen.
Ombudsmandens udtalelse "  

  

 Retsgrundlaget § 20, stk. 4, og § 35, stk. 1, i den tidligere vandløbslov (lov nr. 214 af  

 11. april 1949) havde følgende ordlyd:
 '4. Vandløbsretten kan træffe bestemmelse om forandringer ikke blot i et  

 vandløbs dimensioner, men også i beliggenheden af vandløbet, således at der  

 på en kortere eller længere strækning graves et helt nyt løb, eller således  

 at det åbne løb på kortere eller længere strækninger erstattes af eller  

 suppleres med en rørledning, ligesom der kan træffes bestemmelse angående  

 tilvejebringelse eller ændring af strømløb gennem søer, indføring af sideløb,  

 inddigning af vandløbet eller af andre vandløb i samme nedbørsområde, om  

 fastlæggelse eller ændring af vandskel og afledning til nye afløb, om ændring  

 af vandløbets udløb i havet eller fjorde og om andre lignende  

 foranstaltninger ved vandløbet.
1. Vandløbene skal holdes oprensede og vedligeholdes forsvarligt, således at  

 deres ved kendelse, forlig eller på anden måde fastsatte tilstand ikke  

 forringes.' Af bemærkningerne til § 20, stk. 4, (Rigsdagstidende 1946/47, tillæg A, sp.  

 3700) fremgår at man ved ordene 'og om andre lignende foranstaltninger ved  

 vandløbet' i slutningen af stk. 4, har tilkendegivet at de i stykket nævnte  

 foranstaltninger ikke indeholder en udtømmende opremsning.
 Den 15. februar 1963 fremsatte landbrugsministeren forslag til lov om  

 ændringer i vandløbsloven (L 100, Folketingstidende 1962/63, tillæg A, sp.  

 801ff).
 Lovforslagets § 36, stk. 1, 1. og 2. pkt., og § 36, stk. 5, havde følgende  

 ordlyd:
'  

  

 § 36.  

  

 Vedligeholdelsen af de offentlige vandløb med dertil hørende strømløb gennem  

 søer påhviler amtsrådet for så vidt angår amtsvandløb og i øvrigt  

 kommunalbestyrelsen i den kommune, i hvilken vandløbet er beliggende.
Om  

 begrænsning i vedligeholdelsens omfang henvises til stk. 4 og 5.
Stk. 5. Vedligeholdelsen af rørlagte vandløb omfatter kun rørledningernes  

 almindelige ren- og  

 vedligeholdelse.
I tilfælde af hel eller delvis omlægning af rørledninger  

 indbringer kommunalbestyrelsen sagen for vandløbsretten efter reglerne i  

 kapitel VI.' Af bemærkningerne til § 36,  

 stk. 5, fremgår følgende:
'I § 36, stk. 5, foreslås det  

 - ligeledes efter henstilling fra Amtsrådsforeningen - nærmere præciseret, at  

 hel eller delvis omlægning af rørledninger ikke er omfattet af den  

 almindelige  

 vedligeholdelse af rørlagte vandløb.' Af Amtsrådsforeningens  

 henstilling fremgår:
 '...
 Såfremt vedligeholdelsen af  

 de offentlige vandløb skal overtages af det offentlige uden nogen  

 begrænsning,  

 vil der kunne påføres det offentlige udgifter, det ikke synes rimeligt at  

 overtage.
Begrænsningen af sådanne  

 udgifter er udformet i de foreslåede tilføjelser.
Til disse skal bemærkes:
 ...
 Stk. 4.  

  

 (angår stk. 5 i lovforslaget - min tilføjelse)  

  

 Vedr. de rørlagte  

 vandløb  

  

 bemærkes:
Adskillige af disse er  

 rørlagte med rør af dårlig kvalitet for adskillige år siden, og en fornyelse  

 af  

 sådanne ledninger, der måske i mange tilfælde vil blive suppleret med en  

 forøgelse af rørdimensionerne, synes det ikke rimeligt, at det offentlige  

 skal  

 bekoste.
Der er endvidere i mange af vandløbsretternes kendelser vedrørende  

 rørlægning af vandløb foretaget en deling af vedligeholdelsen efter de  

 foreslåede regler.
Man går i den forbindelse ud  

 fra, at de bidrag, der ved et vandløbs rørlægning er pålignet de til  

 vandløbet  

 tilgrænsende lodsejere for 'kapitaliseret bortfald eller nedsættelse af  

 vedligeholdelsesbyrden', fortsat for ældre sager skal betales af de  

 pågældende  

 lods-ejere, og at der ikke ved nye rørlægninger af offentlige vandløb kan  

 pålignes det offentlige et tilsvarende bidrag.' Lovforslaget blev vedtaget af  

 Folketinget ved 3. behandling den 25. april 1963 (lov nr. 171 af 3. maj  

 1963).
 Vandløbsloven er herefter  

 blevet ændret flere gange på områder der er uden betydning for denne sag.
 Den 21. januar 1982 fremsatte  

 miljøministeren forslag til lov om vandløb der skulle erstatte den dagældende  

 vandløbslov (L 58, Folketingstidende 1981/82, 2. samling, tillæg A, sp.  

 1141ff).
 Lovforslagets § 16 havde  

 følgende ordlyd:
'§ 16. Ved regulering af et  

 vandløb forstås ændring af vandløbets skikkelse, herunder vandløbets forløb,  

 bredde, bundkote og skråningsanlæg, medmindre foranstaltningerne er omfattet  

 af  

 kap. 8 eller kap. 10.' Af bemærkningerne til  

 bestemmelsen fremgår:
 'Forslaget fastlægger hvilke  

 indgreb i vandløbene, der betragtes som reguleringer og svarer til de indgreb  

 vandløbsretten kan tillade efter gældende bestemmelser i vandløbsloven, jfr.  

 vandløbslovens § 20, stk. 4, hvorefter der bl.a. kan træffes bestemmelse om  

 forandring i et vandløbs dimensioner, beliggenheden af vandløbet, herunder  

 rørlægning på kortere eller længere strækninger.
...' § 31, stk. 1, og § 32 i  

 lovforslaget havde følgende ordlyd:
 '§ 31. Vedligeholdelsen af offentlige  

 vandløb påhviler vandløbsmyndigheden.
§ 32. Vedligeholdelsen af  

 rørlagte offentlige vandløb omfatter ikke hel eller delvis omlægning af  

 rørledninger.
Sager herom afgøres efter reglerne i kapitel 6.' § 31, stk. 1, og § 32 var  

 indeholdt i lovforslagets kapitel 7 om vandløbenes vedligeholdelse under  

 overskriften 'offentlige vandløb'. Af bemærkningerne til kapitel 7 fremgår:
 'Vandløbsvedligeholdelsen har  

 hidtil hovedsagelig haft til formål at sikre vandløbenes evne til afledning  

 af  

 vand.
 Normalt omfatter  

 vedligeholdelsen fjernelse af grøde (vegetation) i vandløbets bund,  

 opgravning  

 af aflejret materiale samt slåning og afretning af vandløbets skråninger og  

 kanter.
 ...
 Hovedsigtet med forslaget til  

 dette kapitel er, med udgangspunkt i den nye formålsbestemmelse, jfr. § 1, at  

 skabe mulighed for, at vedligeholdelse kan udføres under hensyntagen til  

 recipientkvalitetsplanens målsætning for vandløbet, hvilket reelt betyder, at  

 administrationen af vandløbets fysiske forhold koordineres med  

 administrationen  

 af vandkvaliteten.
...' Af bemærkningerne til §§ 31,  

 stk. 1, og 32 fremgår at bestemmelserne svarer til gældende ret.
 Lovforslaget blev vedtaget af  

 Folketinget ved 3. behandling den 24. maj 1982 (lov nr. 302 af 9. juni 1982).  

 Vandløbsloven er herefter ændret flere gange på områder der er uden betydning  

 for denne sag.
Ombudsmandens bemærkninger Spørgsmålet i sagen er om en  

 udskiftning af rørene i Postrenden er en omlægning i vandløbslovens § 32's  

 forstand med den konsekvens at udskiftningen kan gennemføres som en  

 lodsejerbetalt regulering, jf. vandløbslovens § 24, stk. 1.
 Jægerspris Kommune og  

 Miljøstyrelsen mener at rørudskiftningen er en omlægning som er omfattet af  

 lovens § 32.
De mener at rørudskiftningen  

 er et led i vedligeholdelsen af vandløbet som påhviler kommunen.
De har i den  

 forbindelse navnlig henvist til den sag som er omtalt i Folketingets  

 Ombudsmands beretning for 1995, s. 215ff.
I den sag pegede jeg på at det  

 efter  

 min mening må lægges til grund at en reparation i form af en udskiftning af  

 en  

  

 eksisterende  

  

 rørledning, uden at  

 vandløbet herved ændres, falder uden for området af regulering efter lovens §  

 16. Endvidere anførte jeg at det ikke fremgår af vandløbsloven eller lovens  

 forarbejder  

 hvad der nærmere skal forstås ved en 'omlægning' af en rørledning efter  

 vandløbslovens  

 § 32. Der er derfor flere muligheder for fortolkning af denne bestemmelse.  

 Uanset hvilken af disse fortolkningsmuligheder der er rigtig, kunne  

 udskiftningen af rørledningen i den pågældende sag dog ikke betragtes som en  

 regulering, da der var tale om et privat vandløb.
I den foreliggende sag er der  

 imidlertid tale om et offentligt vandløb, og det har derfor betydning hvilken  

 fortolkning af bestemmelsen der må anses for den rigtige.
Som nævnt i den  

 tidligere sag må en snæver ordfortolkning føre til at der ved en omlægning er  

 tale om noget andet og mere end en reparation af en rørledning - også selv om  

 reparationen indebærer en hel eller delvis udskiftning af ledningen.
Det er  

 dog  

 min opfattelse at en fortolkning ikke alene kan baseres på bestemmelsens  

 ordlyd, men også må inddrage andre relevante forhold, herunder  

 formålsbetragtninger.
 Som anført af Miljøstyrelsen  

 må formålet med § 36, stk. 5, i den tidligere vandløbslov - som er videreført  

 i  

 § 32 i den nuværende vandløbslov - antages at have været at begrænse det  

 offentliges økonomiske byrde i forbindelse med vedligeholdelsen af rørlagte,  

 offentlige vandløb.
Jeg har herved lagt vægt på  

 ordlyden af § 36, stk. 1, 2. pkt., i den tidligere vandløbslov.
Heraf fremgår  

 at  

 kommunernes og amternes ansvar for vedligeholdelsen af offentlige vandløb  

 begrænses af (blandt andet) bestemmelsen i § 36, stk. 5.
 Jeg har også lagt vægt på  

 Amtsrådsforeningens henstilling som (delvis) er citeret ovenfor, og som der  

 er  

 henvist til i bemærkningerne til § 36, stk. 5. Af henstillingen fremgår  

 blandt  

 andet at det af nærmere angivne årsager ikke er rimeligt at det offentlige  

 skal  

 betale for en fornyelse af rørlagte offentlige vandløb.
Herudover henviser jeg til en  

 kendelse som Landvæsenskommissionen for Sønderborg Amtsrådskreds afsagde den  

 22. september 1969. Kendelsen er optrykt i Landvæsens- og  

 overlandvæsenskommissionskendelser redigeret af Erik Hastrup, 1970, hæfte  

 XXV,  

 s. 11ff.
Ved kendelsen antog landvæsenskommissionen blandt andet at en  

 fuldstændig fornyelse af rørene i en  

 700  

 m. lang rørledning i et sognevandløb var en omlægning  

 efter § 36, stk. 5, i den daværende vandløbslov.
 Jeg mener derfor ikke at jeg har grundlag for  

 at kritisere Jægerspris Kommunes og Miljøstyrelsens afgørelser i sagen om at  

 en  

 udskiftning af rørene i Postrenden er en omlægning efter vandløbslovens § 32.
 For så vidt angår spørgsmålet  

 om en omlægning af Postrenden er nødvendig, fremgår det af sagen at  

 Jægerspris  

 Kommune har besluttet at omlægge Postrenden, men at kommunen ikke har truffet  

 afgørelse om gennemførelse af et konkret projekt.
 Det fremgår også at kommunen  

 har fundet at omlægningen bør gennemføres fordi rørledningens tilstand er så  

 dårlig at det ikke er fornuftigt at fortsætte med punktvise reparationer, og  

 at  

 Miljøstyrelsen ikke har fundet grundlag for at tilsidesætte kommunens  

 afgørelse  

 herom.
Efter de regler der gælder  

 for ombudsmandens virksomhed, kan jeg kun i begrænset omfang tage stilling  

 til  

 afgørelser der helt eller delvist bygger på særlig fagkyndig viden.
En  

 kontrol  

 af de ingeniørfaglige vurderingers rigtighed - som er af afgørende betydning  

 for om en omlægning af Postrenden er nødvendig - kræver en fagkundskab som  

 ombudsmanden ikke har.
 Under min gennemgang af sagen  

 har jeg derfor måttet begrænse min undersøgelse til at omfatte de juridiske  

 spørgsmål i sagen - som f.eks. om sagen har været tilstrækkeligt oplyst, om  

 alle relevante forhold er inddraget, osv.
De har gjort gældende at  

 myndighederne har tilsidesat proportionalitetsprincippet i denne sag, men De  

 har ikke redegjort nærmere herfor.
Da jeg som nævnt ikke kan tage stilling  

 til  

 den fagkyndige vurdering der har dannet grundlag for Jægerspris Kommunes  

 afgørelse om at det var nødvendigt at foretage en omlægning af Postrenden, og  

 da  

 der ikke i sagen er oplysninger i øvrigt der bestyrker Deres opfattelse, har  

 jeg ikke grundlag for at antage at proportionalitetsprincippet er blevet  

 overtrådt.
Under min gennemgang af de  

 juridiske spørgsmål i sagen har jeg heller ikke fundet andre forhold som kan  

 give mig anledning til kritik af Miljøstyrelsen og Jægerspris Kommune.
Jeg  

 kan  

 derfor ikke foretage mig mere med hensyn til dette spørgsmål." NOTER (*1) Jf.  

 FOB 1995, s. 215ff.
