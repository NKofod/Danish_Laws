Bekendtgørelse om gebyrer, der  

 opkræves af Finansstyrelsen I medfør af § 38, stk.2, i lov om statens  

 uddannelsesstøtte, jf. lovbekendtgørelse nr. 558 af 31. juli  

 1998 og tekstanmærkning nr. 103 til § 7 i finansloven for  

 finansåret 1999, samt § 1 a, stk. 2, i lov om  

 statsgaranterede studielån, jf. lovbekendtgørelse nr. 951 af 16.  

 december 1998, fastsættes efter bemyndigelse:
 § 1. For ekspedition af finansforvaltningsopgaver  

 opkræves følgende gebyrer:
 1)	Oprettelse og forhøjelse af lån, garantier og  

 tilskud	1450 kr.
2)	Indfrielsesopgørelse for a)	lån med en samlet restgæld på under 5.000  

 kr.
Gratis b)	lån med en samlet restgæld på 5.000 kr. eller  

 derover	250 kr.
 3)	Relaksation og moderation	1.450 kr.
 4)	Gældsovertagelse, bevilling af henstand og anden administrativ  

 bevillingssag	250 kr.
 Gebyrerne lægges til gælden og opkræves  

 normalt sammen med næste terminsydelse.
 Stk. 2. Administrationsbidrag og påkravsgebyr betales i  

 overensstemmelse med de bestemmelser, der er gældende i det  

 pågældende pantebrev eller gældsbrev.
 Stk. 3. Udgifter i forbindelse med opkrævning m.v.  

 af terminsydelser, herunder Finansstyrelsens udlæg for porto m.v.  

 betales i forbindelse med indbetalingen af terminsydelsen.
 § 2. For ekspedition af finansforvaltningsopgaver  

 i forbindelse med tilbagebetaling af studiegæld opkræves  

 følgende gebyrer:
 1)	Fornyet udsendelse af tilbagebetalingsplan,  

 årsopgørelse og kopi af lånedokument eller  

 gældsbrev	100 kr.
 2)	Udsendelse af kontoudtog og saldoopgørelse	100 kr.
 3)	Moderation	250 kr.
 Gebyrer, der opkræves for ekspedition af  

 forvaltningsopgaver, der vedrører misligholdt studiegæld,  

 lægges til gælden, og indbetalinger anvendes først til  

 dækning af gebyrerne, derefter til renter og til sidst til afdrag.  

 Gebyrer, der opkræves for ekspedition af forvaltningsopgaver, der  

 vedrører den ordinære tilbagebetaling af studiegæld  

 opkræves sammen med næste ydelse.
 Stk. 2. For ekspedition af finansforvaltningsopgaver i  

 forbindelse med den ordinære tilbagebetaling af stats- og  

 studielån og tidligere statsgaranterede studielån, der er  

 overført til Finansstyrelsen opkræves følgende  

 gebyrer:
 1)	Udskrivning af et rykkerbrev ved for sen betaling 	50 kr.
 2)	Udskrivning af en opsigelse af lån	 125 kr.
 Gebyrerne lægges til gælden, og opkræves  

 sammen med næste ydelse.
Stk. 3. For overførsel af et statsgaranteret  

 studielån til Finansstyrelsen opkræves et etableringsgebyr  

 på 350 kr.
Gebyret lægges til lånet, og opkræves  

 sammen med næste ydelse.
Stk. 4. Til dækning af Finansstyrelsens udgifter i  

 forbindelse med opkrævning af indbetalinger på stats- og  

 studielån under ordinær tilbagebetaling, herunder udlæg for  

 porto m.v., opkræves et gebyr på 30 kr.
Gebyret opkræves en  

 gang om året i forbindelse med opkrævning af indbetalinger pr. 1  

 juni eller 1. juli.
 § 3. For flere ekspeditionstyper i samme sag  

 betales gebyr for hver ekspeditionstype.
 § 4. Bekendtgørelsen træder i kraft  

 den 1. januar 1999, og har virkning for samtlige gebyrer, der opkræves  

 efter 1. januar 1999 .
 Stk. 2. Samtidig ophæves Hypotekbankens  

 bekendtgørelse nr. 879 af 1. december 1997.
