Bekendtgørelse om ændring af  

 bekendtgørelse om tildeling af aktivitetskvoter til  

 daghøjskoler § 1 I bekendtgørelse nr. 2 af 3. januar 2000 om tildeling af  

 aktivitetskvoter til daghøjskoler foretages følgende  

 ændring:
 1. § 5, stk. 2 og 3, ophæves, og i stedet  

 indsættes:
 »Stk. 2. Undervisningsministeriet kan overflytte uudnyttet  

 aktivitetskvote, som en skole giver afkald på, til en eller flere  

 skoler.
 Stk. 3. Ophører en skole med sin virksomhed, kan  

 Undervisningsministeriet overflytte uudnyttet aktivitetskvote til en eller  

 flere skoler.
 Stk. 4. Overflytning af kvote efter stk. 2 og 3 sker  

 efter følgende prioritering:
 1)	Til skoler beliggende i en kommune eller en amtskommune, der yder  

 grundtilskud til den afgivende skole.
 2)	Til skoler beliggende inden for en radius på 75 minutters  

 befordringstid med offentlige befordringsmidler fra den afgivende skole.
 3)	Til øvrige skoler.
Stk. 5. Undervisningsministeriet kan bestemme, hvornår  

 og i hvilken form ansøgning om tildeling af ekstra aktivitetskvote og  

 meddelelse om afkald på aktivitetskvote indsendes til  

 Undervisningsministeriet.
Hvis en skole ophører med sin virksomhed i  

 løbet af året, og virksomheden videreføres af en anden  

 skole, kan Undervisningsministeriet løbende træffe  

 afgørelse om overflytning af aktivitetskvote.«.
 Stk. 4 bliver herefter stk. 6.
§ 2 Bekendtgørelsen træder i kraft den 4. november 2000 og har  

 virkning fra den 1. oktober 2000.
