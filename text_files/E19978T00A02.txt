A.2 Fortoldning A.2.1 Vareindførsel i erhvervsmæssigt øjemed A.2.2 Varens ankomst A.2.3 Varens fortoldning A.2.4 følgedokumenter A.2.5 Varers toldmæssige status A.2.6 Fortoldningsangivelsen A.2.7 Rettelser til fortoldningsangivelsen A.2.8 Afregning Formål Ved fortoldning tilvejebringes grundlaget for opkrævning af det told- og  

 afgiftsbeløb, der påhviler de indførte varer, samt grundlaget for  

 udenrigshandelsstatistikken.
 Endvidere sikres, at de regler, der måtte være fastsat i EU eller i  

 Danmark, overholdes i forbindelse med indførslen, se A.5.
Det legale grundlag Reglerne om fortoldning findes for størstepartens vedkommende i  

 toldkodeksens afsnit IV samt VI og VII i gennemførelsesbestemmelserne.
 Desuden findes reglerne i toldlovens kapitel 4 og  

 toldbehandlingsbekendtgørelsens kapitel 3.
A.2.1 Vareindførsel i erhvervsmæssigt øjemed TL § 29,pkt. 1 Enhver varemodtager, der er hjemmehørende her i landet, og som i  

 erhvervsmæssigt øjemed indfører varer hertil fra ikke-EU-lande, eller varer,  

 som forsendes hertil i henhold til EU's forsendelsesordning, skal  

 importørregistreres hos told- og skatteregionen, forinden vareindførsel  

 foretages.
 2. pkt.
 Ved indførsel i erhvervsmæssigt øjemed forstås indførsel, der foretages af  

 en virksomhed til brug for virksomheden.
 At være importørregistreret indebærer samtidigt, at virksomheden kan opnå  

 rentefri kredit med indbetaling af told.
For told og afgifter er kreditten løbende måned + 16 dage.
For at opnå  

 kredit skal man stille sikkerhed, se A.2.1.2.
For udenlandske virksomheder kan en person eller virksomhed, der er  

 hjemmehørende i Danmark, registreres som varemodtager for den udenlandske  

 varemodtager.
Dette medfører, at den danske person eller virksomhed hæfter  

 for told, importafgifter og moms.
 Hvis en udenlandsk virksomhed ikke registreres ved en dansk person eller  

 virksomhed, skal den udenlandske virksomhed registreres som selvstændig  

 varemodtager.
 Varemodtagere, der i erhvervsmæssigt øjemed indfører varer uden at være  

 importørregistreret, vil blive importørregistreret af told- og  

 skatteregionen.
A.2.1.1 Registrering Anmeldelse til registrering sker på en blanket, som fås hos told- og  

 skatteregionen.
 Virksomheder, der er registreret efter momsloven mv., og som tillige skal  

 registreres som importør, vil få samme registreringsnummer - SE-nummer - for  

 alle registreringsforhold og ét fælles registreringsbevis.
 SE-nummeret skal anføres i godsdeklarationen, se bilag 2 og i  

 fortoldningsangivelsen, se bilag 5.
A.2.1.2 Sikkerhedsstillelse TK art. 74 og 189 For at opnå kredit med betalingen af told og afgifter skal der stilles  

 sikkerhed for tolden.
TL § 30 stk. 3, nr. 1 og nr. 2 Der er 2 former for sikkerhedsstillelse:
- Told-Skat's sikkerhedsstillelsesordning og - anden sikkerhedsstillelse.
 Sikkerheden skal være godkendt forinden vareindførslen finder sted.
 Er virksomheden ikke importørregistreret, sker afregningen af told og moms  

 ved selve indførslen, dvs. i forbindelse med godsregistreringen.
 Varemodtagere, der ikke ønsker at stille sikkerhed, skal betale told og  

 afgifter kontant, det vil sige senest den 5. hverdag efter fortoldningsdagen.
Told-Skat's sikkerhedsstillelsesordning Sikkerhedsstillelsen er baseret på, at der opkræves et bidrag på 2,5  

 promille af toldbeløbet ved hver fortoldning.
Bidraget skal betales sammen  

 med told mv. den 16. dag i måneden efter afregningsperioden.
 Ved manglende betaling af told og bidrag vil beløbene blive søgt inddrevet  

 ved udlæg.
Anden sikkerhedsstillelse I denne ordning er der tale om sikkerhedsstillelse i form af  

 bankgarantier, bankbøger eller børsnoterede obligationer, der er  

 ihændehaverpapirer.
Præmieobligationer modtages ikke.
 Sikkerheden fastsættes som hovedregel til det dobbelte af det beløb, der  

 svarer til det toldbeløb, som gennemsnitligt har været debiteret virksomheden  

 i de seneste 12 måneder.
 For virksomheder, der er nyregistrerede som varemodtagere, fastsættes  

 sikkerheden ligeledes til det dobbelte af det forventede gennemsnitlige  

 toldbeløb i en 12 måneders periode regnet fra registreringstidspunktet.
 Varemodtagere, der ønsker at stille anden sikkerhed skal mindst stille en  

 sikkerhed på 1.000 kr.
 Betales toldbeløb mv., der er dækket af anden sikkerhed ikke rettidigt,  

 vil det forfaldne beløb inklusive renter blive dækket af sikkerheden, og der  

 vil blive krævet en ny sikkerhed, således at sikkerheden har samme størrelse  

 som tidligere.
 Stilles sikkerheden ikke skal varemodtageren afregne kontant.
Ændring af sikkerhedsstillelsesform Den valgte sikkerhedsstillelsesform er som hovedregel bindende for et år  

 ad gangen. Ændring kan finde sted pr. 1. marts. ønskes en ændring, skal dette  

 meddeles told- og skatteregionen inden udgangen af januar måned.
 Såfremt varemodtageren kan dokumentere, at importmønstret har eller vil  

 ændre sig væsentligt, kan told- og skatteregionen give tilladelse til, at  

 ændringen foretages på et andet tidspunkt.
 Det samme gælder, hvis virksomhedens omkostninger ved den valgte  

 sikkerhedsstillelsesordning har ændret sig betydeligt, således at det vil  

 være til væsentlig økonomisk fordel for virksomheden at få ændret  

 sikkerhedsstillelsesformen.
 Told- og skatteregionen kan anmode varemodtageren om at forhøje  

 sikkerheden i de tilfælde, hvor den stillede sikkerhed viser sig at være  

 utilstrækkelig.
 Det kan altid tillades, at en varemodtager overgår fra anden  

 sikkerhedsstillelse til Told-Skat's sikkerhedsstillelsesordning.
A.2.2 Varens ankomst Ikke-EU-varer skal registreres snarest efter ankomsten til Danmark.
Dette sker ved registrering af varerne i Told-Skat's godsregister, se A.1 A.2.2.1 Godsregistrering TK art. 40 og 43, TL § 2, stk. 2 Ikke-EU-varer, der indføres i det danske toldområde, skal angives for  

 Told-Skat og frembydes til godsregistrering på de anviste  

 godsregistreringssteder efter ankomsten.
Dette gælder også varer fra  

 Københavns Frihavn.
 Enhver, der fra steder uden for det danske toldområde eller fra Københavns  

 Frihavn modtager ikke-EU-varer, som ved en fejltagelse ikke er blevet angivet  

 til godsregistrering, skal omgående angive varerne til godsregistrering.
BKG § 21, stk. 1 Registreringen sker på grundlag af en godsdeklaration, se bilag 2, eller  

 ved on-line registrering i Told-Skat's godsregister.
Når godsregistreringen  

 er afsluttet, skal ekspeditøren, som forestår godsregistreringen, underrette  

 varemodtageren om, at godsregistrering har fundet sted.
Dette kan ske enten  

 ved fremsendelse af godsdeklarationens advis eller ved en udskrift af  

 godsregisteret.
 Oplysningerne fra godsdeklarationens advis anvendes ved fortoldningen af  

 varerne.
Overdragelse - ny varemodtager Godsregistrerede varer kan indenfor 10-dages fristen -  

 berigtigelsesfristen - overdrages til en ny varemodtager, såfremt denne er  

 importørregistreret og har ret til kredit med betalingen af told og moms.
BKG § 29, stk. 2 Overdragelse af godsregistrerede varer til en ikke-kreditberettiget  

 virksomhed kan i almindelighed ikke finde sted.
Fortoldningsangivelsen vil  

 dog kunne antages, såfremt denne sammen med meddelelse og betaling for  

 eventuelle told og momsbeløb indsendes til den told- og skatteregion, hvor  

 godsregistreringen finder sted.
 Meddelelse om overdragelse af varer skal ske skriftligt og snarest muligt.  

 Meddelelsen skal indeholde oplysning om:
1. godsregistreringsnummer, 2. oprindelig varemodtagers SE-nummer, 3. ny varemodtagers SE-nummer, navn og adresse, 4. ny opbevaringsadresse.
 Den, som varen er overdraget til, anses herefter som varemodtager.
 Meddelelse om overdragelse af varer kan fx ske på ekspeditørblankettens  

 talon, der udfyldes på bagsiden.
 En fortoldningsangivelse, hvor oplysning om ny varemodtager alene fremgår  

 af enhedsdokumentets rubrik 8, se bilag 5, betragtes ikke som tilstrækkelig  

 underretning.
 Kan underretningen først ske på fortoldningstidspunktet, vil angivelsen  

 dog blive antaget, såfremt der i enhedsdokumentets rubrik 44 anføres, at  

 godset er overdraget fra den varemodtager - navn, adresse samt SE-nummer, der  

 er anført i godsdeklarationen.
 Meddelelse om overdragelse af varer kan indgives til alle told- og  

 skatteregioner.
 Reglerne ved godsregistrering, se A.1.
A.2.2.2 10-dages fristen - berigtigelsesfrist BKG § 31, stk. 1 Varer skal angives til fortoldning, udførsel eller forsendelse senest 10  

 hverdage efter godsregistreringen - lørdage regnes ikke som hverdage.
stk. 4 Der gælder særlige regler for straksangivelsespligtige varer, se A.2.3.3.
 Godsregistreringsdatoen fremgår af godsregistreringsnummeret.  

 Godsregistreringsnummeret består af 10 cifre, hvoraf de 4 første angiver  

 registreringsdatoen.
BKG § 31, stk. 2 Fortoldningsangivelsen skal indgives til den told- og skatteregion, hvor  

 varemodtageren er registreret, og skal være regionen i hænde inden udløbet af  

 10-dages fristen.
Den dato hvor told- og skatteregionen har antaget  

 angivelsen til registrering, er afgørende for, om angivelsen er modtaget  

 rettidigt.
TL § 81 Overskrides fristen, skal varemodtageren betale en ekspeditionsafgift for  

 hver angivelse, der indgives for sent.
Ekspeditionsafgiften udgør for tiden  

 550 kr.
 Hvis angivelsen ikke kan antages, fx på grund af mangelfuld udfyldning,  

 vil den blive returneret, og i så fald anses den for ikke at være modtaget.  

 Er fortoldningsangivelsen ikke påny told- og skatteregionen i hænde inden for  

 den nævnte frist, vil der blive opkrævet ekspeditionsafgift.
BKG § 42 Hvis varemodtageren ikke har indgivet en fortoldningsangivelse for de  

 varer, der er registreret for varemodtageren, og som ikke er genudført,  

 pålægger told- og skatteregionen, ved et såkaldt "Påkrav",  

 vedkommende at indsende angivelsen inden 3 dage.
Indsendes angivelsen  

 herefter ikke beregnes told og afgifter af varerne af told- og  

 skatteregionen.
Told og afgifter af varerne beregnes på grundlag af en skønsmæssigt ansat  

 mængde eller værdi og efter de satser, der var gældende den dag, hvor varerne  

 senest kunne være angivet rettidigt til fortoldning.
Der er ikke mulighed for  

 kontingent- eller præferencetoldbehandling i disse tilfælde.
A.2.2.3 Straksangivelse BKG § 31, stk. 4 I visse tilfælde skal varer af told- og afgiftshensyn eller af  

 sikkerhedsmæssige hensyn angives til fortoldning, udførsel eller forsendelse  

 straks efter godsregistreringen.
Bestemmelsen anses for opfyldt, såfremt  

 varerne ikke fraføres godsregistreringsstedet, før varerne er angivet til  

 fortoldning, udførsel eller forsendelse.
 De situationer, der er omfattet af bestemmelserne, fremgår af A.1.3.
stk. 5 Told- og skatteregionen kan af kontrolmæssige hensyn kræve andre varer  

 angivet til fortoldning, udførsel eller forsendelse straks efter  

 godsregistreringen.
A.2.2.4 Dispositionsret BKG § 28, stk. 1 Varemodtageren kan efter endt godsregistrering disponere over varerne  

 efter følgende retningslinier:
 Når fortoldningsangivelsen er antaget ved told- og skatteregionen kan  

 varemodtageren disponere over varerne fra kl. 12 den følgende hverdag -  

 lørdag regnes ikke som hverdag - på betingelse af:
1. at varemodtageren har opfyldt eventuelle særlige indførselsbetingelser,  

 der gælder for de pågældende varer, 2. at told- og skatteregionen ikke har meddelt, at man ønsker at foretage  

 kontrol af varerne, 3. at der stilles sikkerhed for toldskylden.
 Hvis der ikke er stillet sikkerhed, kan der først disponeres over varerne,  

 når tolden er betalt.
stk. 2 Når en varemodtager har tilladelse som "Godkendt importør", se  

 afsnit A.2.3.2, kan denne disponere over varerne:
- når den forenklede toldangivelse er accepteret af told- og  

 skatteregionen, eller - når varemodtageren har afgivet den forenklede toldangivelse ved en  

 notering i sit eget regnskab.
stk. 3 og 4 Varer, der fortoldes ved afgivelse af periodeangivelse; on-line - batch  

 eller terminal eller ved magnetbånd/diskette-proceduren, er til  

 varemodtagerens disposition efter de regler, der er fastsat i  

 tilladelsen/bevillingen, se A.2.3.3 og A.2.3.4.
 Varer der fortoldes on-line er til varemodtagerens disposition fra kl.  

 12.00 den følgende hverdag.
stk. 5 Varemodtageren kan, når omstændighederne taler derfor, - efter forudgående  

 aftale med told- og skatteregionen - få tilladelse til at disponere over  

 letfordærvelige varer på et tidligere tidspunkt.
Tilsvarende gælder, såfremt  

 varemodtageren godtgør, at der i det enkelte tilfælde er et særligt behov for  

 en tidligere frigivelse.
stk. 9 og 10 Varer bestemt til genudførsel eller oplæggelse på oplag må end ikke  

 udpakkes, og emballagen må ikke åbnes.
Straksangivelsespligtige varer Straksangivelsespligtige varer er til varemodtagerens disposition, når  

 fortoldningsangivelsen er afgivet, og regionen har givet tilladelse til, at  

 varerne kan fraføres godsregistreringsstedet.
A.2.3 Varens fortoldning Fortoldning af varer kan ske på følgende måder:
- ved angivelse på papir - EF's enhedsdokument - normal procedure, - forenkelt angivelse, "Godkendt importør" - den forenklede  

 procedure, - periodeangivelse på papir, - på magnetbånd/diskette, - on-line - batch eller terminalløsning.
A.2.3.1 Angivelse på papir/EF's enhedsdokument - normal procedure TK art. 61a, 62 og BKG § 33, stk. 1, 1. pkt.
 Ved fortoldning på papir anvendes EF's enhedsdokument, se bilag 5, der i  

 sin grundform består af et 8-sidet blanketsæt med tilhørende  

 supplementsformularer, de såkaldte bis-formularer.
 Enhedsdokumentet anvendes ikke alene af EU-landene, men bl.a. også af  

 EFTA-landene og en række Østeuropæiske lande.
 Eksemplar 6, 7 og 8 af enhedsdokumentet anvendes ved fortoldning.  

 Enhedsdokumentet anskaffes af varemodtageren og udfyldes på maskine.  

 Enhedsdokumentet kan købes hos boghandlerne.
GB art. 208, stk. 4 Omfatter fortoldningsekspeditionen mere end én varepost, anvendes  

 en eller flere supplementsangivelser - ligeledes eksemplar 6, 7 og 8 - ,  

 hvorpå øvrige vareposter anføres eller et enhedsdokument med rubrikkerne 5 -  

 7, 12 - 29 og 49 overstreget.
A.2.3.2 Udfyldning af fortoldningsangivelsen Rubrikkerne i fortoldningsangivelsen udfyldes som følger:
1. Angivelse 1. underrubrik, der anvendes følgende betegnelser for varer, der angives  

 til fortoldning:
COM For fællesskabsvarer i samhandel med en del af EU's toldområde, hvor  

 direktiv 77/388/EØF (6. moms direktiv) ikke finder anvendelse.
Samt ved  

 angivelse af fællesskabsvarer til oplæggelse på oplag.
 EU For varer indført fra EFTA-landene.
 IM For øvrige varer med toldmæssig status T1.
 Der kan anvendes forskellige betegnelser på henholdsvis fortoldnings- og  

 supplementsangivelser.
 2. underrubrik, der anvendes følgende koder:
4 - Overgang til frit forbrug.
Kode 6 anvendes såfremt varerne genindføres  

 efter midlertidig udførsel.
5 - Midlertidig indførsel 6 - Genindførsel.
Koden anvendes kun for varer, der tidligere har været  

 udført som led i en procedure for midlertidig udførsel.
 7 - Oplæggelse på toldoplag og oplæggelse på andre end offentlige lagre i  

 frihavnen.
 9 - Forarbejdning under toldkontrol og andre procedurer.
 3. underrubrik, udfyldes ikke.
2. Afsender Der anføres afsenderens/leverandørens navn og adresse.
Som  

 afsender/leverandør anses den virksomhed, der har udstedt fakturaen.
Hvis der  

 er flere forskellige leverandører til en varesending (ét  

 godsregistreringsnummer) kan der anføres "Diverse leverandører".
3. Formularer I første underrubrik anføres løbenummeret for angivelsen i forhold til  

 ekspeditionens samlede antal angivelser (fortoldnings- og  

 supplementsangivelser), og i anden underrubrik anføres ekspeditionens samlede  

 antal angivelser.
 Vedrører ekspeditionen kun en varepost (én angivelse), anføres der  

 intet i denne rubrik, men 1 i rubrik 5.
5. Vareposter Der anføres det samlede antal vareposter, der er omfattet af  

 ekspeditionen.
En fortoldningsekspedition kan højst omfattet 99 vareposter.
6. Kolli i alt Der anføres det samlede antal kolli, der er omfattet af  

 fortoldningsekspeditionen.
7. Referencenummer For varer, der er godsregistreret, anføres godsregistreringsnummeret.  

 Godsregistreringsnummeret er angivelsens ekspeditionsnummer.
I andre tilfælde  

 udfyldes rubrikken ikke.
 Eventuelle overskydende godsregistreringsnumre angives i rubrik 44 eller i  

 et bilag (R 57 6) til angivelsen.
8. Modtager/nr Der anføres varemodtagerens navn og adresse.
For importørregistrerede  

 varemodtagere skal tillige anføres det SE-nr, som varemodtageren er  

 registreret under i importørregisteret.
Når der er tale om egentlig privat  

 import anføres som SE-nr: 09 99 99 81.
12. Værdioplysninger Der anføres de interne EU-leveringsomkostninger (fragt, forsikring mv) i  

 danske kroner fra indførselsstedet i EU's toldområde til det første  

 bestemmelsessted i Danmark.
14. Klarerer/repræsentant Her anføres speditørens navn og adresse, såfremt en sådan medvirker.
I  

 modsat fald anføres "modtager".
15. Afsendelses/udførselsland Der anføres det land, hvorfra varerne er afsendt med Danmark som  

 bestemmelsesland.
 Såfremt varerne under transporten her til landet har været genstand for  

 opbevaring eller handelsmæssige transaktioner, der ikke står i forbindelse  

 med varernes transport (fx opmagasinering, overdragelse mv), skal der som  

 afsendelsesland angives det sidste land, hvor sådanne transaktioner har  

 fundet sted.
15a.
Kode for afsendelses-/udførselsland Her anføres koden for det land, der er anført i rubrik 15. Koderne fremgår  

 af bilag 37.
18. Transportmidlets identitet og nationalitet ved ankomsten 1. underrubrik, udfyldes ikke.
2. underrubrik, udfyldes kun såfremt transportmåden er lastbil på skib  

 eller lastbil på jernbane.
I disse tilfælde anføres lastbilens nationalitet  

 med den pågældende nationalitetskode, se bilag 37.
19. Container Der anføres om varerne transporteres i container.
Kode 0 anvendes såfremt  

 varerne ikke transporteres i container, og kode 1 anvendes såfremt varerne  

 transporteres i container.
20. Leveringsbetingelser 1. underrubrik, der anføres koden for leveringsbetingelserne, se  

 C.1.2.5.1, "rubrik 20".
 2. underrubrik, der anføres stedet, hvor leveringsbetingelserne er opfyldt  

 (fx bestemmelseshavn).
 3. underrubrik, udfyldes ikke.
21. Det grænseoverskridende aktive transportmiddels identitet og  

 nationalitet 1. underrubrik, udfyldes ikke.
 2. underrubrik, der anføres transportmidlets nationalitet, med den  

 pågældende nationalitetskode, se bilag 37. Er transportmåden lastbil på  

 skib/færge, er det skibets/færgens nationalitet, der anføres i denne rubrik.  

 Rubrikken udfyldes ikke hvis transportmåden er jernbane, lastbil på jernbane,  

 post samt faste installationer (elkabler, varmerør og lignende).
22. Fakturaens møntsort og beløb 1. underrubrik, der anføres nationalitetskode for den møntsort fakturaen  

 er udfærdiget i, se bilag 37. Er fakturabeløbet anført i ECU anvendes kode  

 900.
 2. underrubrik, der anføres det fakturerede beløb for samtlige varer  

 omfattet af fortoldningsekspeditionen, dvs. incl. varer på eventuelle  

 supplementsangivelser.
25. Transportmåde ved grænsen Der anføres transportmåden ved grænsepassagen med en af de koder, som er  

 anført i skemaet under C.1.2.5.1, "rubrik 25".
26. Indenlandsk transportmåde Der anføres indenlandsk transportmåde med en af de koder, som er anført i  

 skemaet under C.1.2.5.1, "rubrik 25".
28. Finansielle oplysninger og bankdata Der anføres fakturaens dato og nummer.
29. Indgangstoldsted Der anføres det første danske grænseovergangssted, hvor indførslen er  

 sket, med en af de i bilag 118 anførte koder.
31. Kolli og varebeskrivelse.
Mærke og nummer, containernr - antal og art Der anføres varernes toldtarifmæssige eller handelsmæssige betegnelse og  

 emballagernes mærker og numre samt kollienes antal og art.
For uemballerede  

 varer anføres antallet af disse varer eller "in bulk" samt i begge  

 tilfælde de nødvendige oplysninger til identifikation af varerne.
 Såfremt der anvendes container, skal dennes identifikationsmærke  

 (registreringsnummer) angives.
 32. Varepostnr.
 Der anføres den pågældende vareposts løbenummer i rækken af vareposter,  

 der er anført i rubrik 5.
33. Varekode Der anføres varekoden og eventuelt tillægskoden fra Toldtariffen.
Såfremt  

 der anmodes om særlig toldlempelse anføres den 4-cifrede paragraf- eller  

 artikelkode.
 Rubrikken er opdelt i 5 underrubrikker, der udfyldes således:
 1. underrubrik, der anføres de første 8 cifre af varekoden eller såfremt  

 der begæres særlig toldlempelse; den 4-cifrede paragraf eller artikelkode.
 2. underrubrik, For varer med toldmæssig status T1 anføres varekodens 9.  

 og 10. ciffer.
 3. underrubrik, benyttes indtil videre ikke i Danmark.
 4. underrubrik, der anføres den 4-cifrede tillægskode fra Toldtariffen.  

 Tillægskoder benyttes i forbindelse med variable elementer, monetære  

 udligningsbeløb og tiltrædelsesudligningsbeløb (5xxx, 6xxx og 7xxx), ved  

 antidumpingtoldordninger (8xxx) samt ved referencepriser for vin (9xxx).
 5. underrubrik, benyttes indtil videre ikke i Danmark.
 I visse tilfælde kan/skal der anvendes en særlig varekode, disse særlige  

 varekoder gælder for:
 Der henvises i øvrigt til Toldtariffens vejledning om anvendelse af  

 varekoder og tillægskoder.
34a.
Oprindelseslandkode Der anføres koden for den pågældende vares oprindelsesland, jf bilag 37,  

 dvs. koden for det land, hvor varen er fremstillet eller såfremt  

 fremstillingen er foregået i 2 eller flere lande, koden for det land, hvor  

 den sidste væsentlige forarbejdning har fundet sted.
 Ompakning, sortering eller blanding betragtes ikke som forarbejdning,  

 medmindre varen efter behandlingen ikke længere kan henføres til noget andet  

 oprindelsesland end det, hvor denne behandling har fundet sted.
Ovennævnte regler anvendes ikke i tilfælde, hvor varen indføres under  

 særlige EF-ordninger (fx toldpræferenceordninger), hvori indgår særlige  

 regler for fastlæggelse af varers oprindelse.
I sådanne tilfælde er  

 oprindelseslandet det land, hvor varen har opnået oprindelse efter disse  

 særlige regler.
 For skibe, der allerede er i fart, angives koden for det land, i hvilket  

 skibet før erhvervelsen var registreret.
 For varer henhørende under Toldtariffens kapitel 97 angives koden for  

 afsendelseslandet.
35. Bruttomasse (kg) Bruttovægten angives i hele kilo.
Vedrører fortoldningsekspeditionen mere  

 end én varepost, skal bruttovægten fordeles på de enkelte vareposter.
 Ved bruttovægten forstås den samlede vægt af varer incl. al emballage dog  

 ikke transportmateriel, fx containere.
36. Præference Her angives en 3-cifret kode for præferencetoldbehandling, efter en af  

 koderne i bilag 121.
37. Procedure Der anføres koden for den procedure varerne ønskes toldbehandlet efter.  

 Koderne fremgår af bilag 119.
 Koderne er 5-cifrede og anføres med de første 4 cifre i første underrubrik  

 og 5. ciffer i anden underrubrik.
 Procedurekodens første ciffer skal være identisk med koden, der er anført  

 i rubrik 1, anden underrubrik, bortset fra tilfælde hvor der er tale om  

 angivelse af hvilke varer, der forud for en genindførsel, er udført fra  

 Danmark.
 1. og 2. ciffer i procedurekoden omhandler den ønskede procedure, fx.  

 fortoldning af varer fra passiv forædling osv.
3. og 4. ciffer i procedurekoden omhandler den eventuelle forudgående  

 procedure.
Hvis der ingen forudgående procedure er, angives kode  

 "00". Ved forudgående procedure forstås den procedure varerne  

 tidligere har været henført under i Danmark.
Fx proceduren for udførsel til  

 passiv forædling, forarbejdning under toldkontrol mv.
Herfra er dog undtaget  

 tilfælde hvor varemodtageren er vidende om, at varen har været henført under  

 proceduren for aktiv eller passiv forædling eller forarbejdning under  

 toldkontrol i en anden medlemsstat.
I disse tilfælde anses disse procedurer  

 for at udgøre den forudgående procedure.
5. ciffer i procedurekoden angiver nærmere hvilken type oplag eller  

 behandling varerne har været henført under eller skal henføres under fx  

 privat toldoplag eller aktiv forædling - reparation.
Såfremt varerne ikke har  

 undergået en tidligere behandling/oplæggelse, eller såfremt varen ikke  

 indføres til oplæggelse, forarbejdning, reparation eller indføres til  

 fastlandssoklen angives "0".
38. Nettomasse Nettovægten for den enkelte varepost anføres i hele kilo.
Ved nettovægt  

 forstås varens vægt uden enhver emballage.
39. Kontingenter Rubrikken anvendes til anmodning om kontingenttoldbehandling.
Ved en sådan  

 anmodning skal det 5-cifrede kontingentløbenummer angives som anført i  

 Toldtariffens bilag 4.
41. Supplerende enheder Den supplerende enhed skal, såfremt det er foreskrevet i Toldtariffen,  

 angives for den pågældende varekode i den enhed Toldtariffen angiver, fx  

 stk., liter, par, m2, MWh mv.
Mængderne skal angives uden decimaler.
Ved indførsel af maskiner, apparater mv. samt visse arter  

 transportmateriel henhørende under Toldtariffens afsnit XVI og XVII, der  

 indkommer adskilt eller i ikke samlet stand som delsendinger, og som efter de  

 gældende regler kan tariferes som en helhed, skal stykantallet angives for  

 første delsending.
For de efterfølgende delsendinger angives i stedet en  

 fiktiv kode = "99999999".
44. Supplerende oplysninger/vedlagte dokumenter/certifikater og  

 bevillinger Der anføres, hvilke dokumenter (fakturaer, oprindelsescertifikater,  

 tilladelser mv.) der er vedlagt angivelsen.
Angivelsen skal i øvrigt være  

 vedlagt de oplysninger og erklæringer, som er foreskrevet i de særlige  

 indførselsbestemmelser, der af valutamæssige, sundhedsmæssige,  

 sikkerhedsmæssige, veterinære eller af andre grunde er fastsat for varer af  

 den art, der angives til fortoldning.
 Endvidere anvendes rubrikken til fremsættelse af anmodning om særlig  

 toldfrihed eller toldnedsættelse i henhold til en toldlempelsesbestemmelse  

 eller bevilling udstedt i medfør heraf, og hvor der eventuelt i forbindelse  

 dermed afgives erklæring om de pågældende varers art og anvendelse.
 Rubrikken anvendes også til anmodning om momsfritagelse efter momsloven  

 mv.
 Endelig anvendes rubrikken til fremsættelse af anmodning fra en  

 punktafgiftsregistreret varemodtager, når denne ønsker, at tilføre  

 punktafgiftspligtige varer, som henhører under et andet lovområde, end det  

 varemodtageren er registreret for.
 Eventuelle overskydende godsregistreringsnumre kan anføres i rubrikken.
46. Statistisk værdi Den statistiske værdi svarer som hovedregel til varernes toldværdi, se  

 A.6, som er beregningsgrundlaget for værditoldpligtige varer i rubrik 47. For  

 toldfri varer anvendes en tilsvarende værdi.
Den statistiske værdi skal altid  

 være angivet i hele kr. og med mindsteværdien = 1 kr.
Er varerne faktureret i udenlandsk valuta, anvendes omregningskurser, der  

 gælder for en måned af gangen.
De kurser, der fastsættes af Nationalbanken  

 den næstsidste onsdag i en måned skal anvendes i hele den følgende  

 kalendermåned.
Er der store kursudsving i perioden, anvendes ændrede kurser  

 efter særlige regler.
For valutaer, der ikke noteres af Nationalbanken,  

 anvendes den senest noterede sælgerkurs, som importøren må søge oplysning om  

 hos et pengeinstitut, se A.6.1.2.5.
Skal der betales værditold af en vare, og har forsendelsen en samlet  

 toldværdi over 40 000 kr., skal der afgives en toldværdideklaration, se bilag  

 4, sammen med fortoldningsangivelsen.
På bagsiden af deklarationen  

 specificeres de beløb, der skal tages hensyn til ved værdiansættelsen, se  

 A.6.3.3.1 og A.6.3.3.2.
47. Beregning af afgifter Beregning af afgifter - art Beregningsarten består af 4 cifre, hvoraf første ciffer angiver  

 liniearten, og de sidste 3 cifre angiver hvilken toldordning eller afgift  

 varerne ønskes henført under.
 Liniearten kan antage følgende værdier:
1 = toldlinie 2 = afgiftslinie 3 = tilførselslinie Linieart 1 anvendes for varer med toldmæssig status T1 ved beregning af  

 told- og landbrugsimportafgifter.
 Linieart 2 anvendes ved beregning af importmoms.
 Linieart 3 anvendes af punktafgiftsregistrerede varemodtagere ved  

 tilførsel af punktafgiftspligtige varer omfattet af det lovområde  

 varemodtageren er registreret for.
 Når linieart 3 anvendes må grundlag-, sats-, og beløbsrubrikken ikke  

 udfyldes.
Beregning af afgifter - grundlag Told mv. (linieart 0 og 1) Der angives det grundlag i hele tal, hvoraf told- eller  

 landbrugsimportafgifter skal beregnes.
Såfremt toldværdien skal anvendes som  

 grundlag, anvendes denne i overensstemmelse med EF's regler om varers  

 toldværdi, dvs. den værdi, der er angivet som statistisk værdi i rubrik 46.
Moms (linieart 2) Som grundlag anvendes: Toldværdi + værdioplysninger (EU-fragt) +/- told  

 +/- eventuelle andre afgifter, der skal betales i forbindelse med indførslen,  

 bortset fra momsen, for alle de vareposter, der er omfattet af  

 fortoldningsekspeditionen.
 Moms angives i den sidste varepost i fortoldningsekspeditionen, og  

 grundlaget angives i hele kroner, nedrundet.
Punktafgifter (linieart 3) Såfremt linieart = 3 udfyldes rubrikken beregningsart.
Beregning af afgifter - sats Toldsatsen skal angives med den sats, som fremgår af Toldtariffen, for den  

 pågældende varekode for varer med toldmæssig status T1.
 Ved satsangivelse skal der tages hensyn til, at varen kan være omfattet af  

 antidumpingtoldordninger, præference-, kontingent-, suspensions- og andre  

 toldlempelsesordninger.
 Er der ikke i Toldtariffen anført en toldsats, men alene markeringen  

 "I", "le", "tts", "ttm", der angiver,  

 at varen er belagt med importafgift, landbrugs element, tillægstold for  

 sukker eller tillægstold for mel, angives denne sats.
 For varer, der begæres indført toldfrit i henhold til  

 toldloven/EF-forordning - beregningsart 0650 - (fx flyttegods, returvarer mm)  

 angives 0 som sats.
Såfremt toldsatsen er to-leddet (både procent og øre), eller der skal  

 beregnes mere end én slags told anføres satsen (-erne) på 2 linier med  

 anførsel af samme linieart.
Sidstnævnte kan fx være tilfældet når varen  

 udover told er belagt med landbrugselement eller antidumpingtold.
 Hvor minimum- eller maksimumtoldsatser kommer til anvendelse, anføres den  

 pågældende toldsats.
 Alle satser (told, importafgifter, moms mv.) anføres i procent x 100 eller  

 øre x 100 pr. kg., stk., liter mv., uanset om satsen er fastsat fx i kr. og  

 øre pr. 100 kg., pr. 1000 kg. eller pr. 100 liter.
 Eksempelvis angives 10,50 kr. pr. kg. som 105 000 og 100,344 kr. pr. 100  

 kg. som 10 034,4.
Told- og momssatserne anføres med den sats, der er gældende den dag, hvor  

 fortoldningsangivelsen modtages på varemodtagerens hjemregion (eller såfremt  

 indlevering er tilladt til en anden region end hjemregionen, den dag  

 indleveringsregionen har modtaget angivelsen) i korrekt udfyldt stand  

 indenfor ekspeditionstiden.
I visse tilfælde skal anvendes den sats, der er  

 gældende den dag angivelsen senest skulle have været indleveret, jf.  

 afsnittet om satsdag.
Beregning af afgifter - beløb I denne rubrik skal told- og momsbeløb angives.
Ved angivelse af told og moms foretages afrunding til nærmeste lavere  

 beløb deleligt med 10, dvs at sidste ciffer skal være nul.
Såfremt der ikke  

 skal betales told eller moms angives beløbet til "0".
 Der angives dog intet beløb hvis linieart = 3.
49. Identificering af oplag Rubrikken udfyldes ved til- eller fraførsel fra toldoplag.
I rubrikken anføres toldoplagets bevillingsnummer, f.eks.
C 1234 DK.
54. Sted og dato samt klarererens/repræsentantens underskrift Fortoldningsangivelsen skal underskrives af varemodtageren selv eller af  

 en repræsentant for denne, fx speditør, uanset om der skal underskrives andre  

 erklæringer.
 Hvis det er speditøren der har underskrevet, er det stadig varemodtageren,  

 der hæfter for told og afgifter.
 Efter ansøgning kan regionen indrømme varemodtagere/speditører tilladelse  

 til maskinel underskrift af fortoldningsangivelsen.
A.2.3.3 Forenklet angivelse - Godkendt importør - den forenklede procedure TK art. 76. BKG, § 28, stk. 2 og § 33, stk. 2 Der kan opnås tilladelse til en enklere toldbehandling ved import af  

 varer.
 Ordningen er baseret på:
- at virksomhedens behov for ekspedition hos Told-Skat reduceres, - at Told-Skat's kontrol sker på grundlag af virksomhedens almindelige  

 regnskab, og - at virksomheden afleverer importoplysninger via edb eller på  

 enhedsdokumentet (periodeangivelse).
 Virksomheden kan vælge mellem 2 metoder.
 Ønsker virksomheden at disponere over importvarerne ved varernes ankomst  

 her til landet og varekoden kan oplyses, anvendes metode 1. Ellers anvendes  

 metode 2.
Metode 1 Der afgives som, ved godsregistreringen, oplysninger om varernes identitet  

 og vægt mv. - samt varekode mv.
Varerne er umiddelbart herefter til  

 virksomhedens disposition.
Metode 2 Varerne godsregistreres, men varekode mv. oplyses i regnskabet.
Varerne  

 frigives til disposition ved at virksomheden noterer det i regnskabet.
Afgivelse af supplerende oplysninger Fælles for metode 1 og 2 er, at der skal afgives supplerende  

 importoplysninger, bl.a. til brug for opkrævning af told og afgifter.
Tilladelse Den nye importordning kræver tilladelse fra regionen.
Tilladelsen kan  

 dække begge metoder.
 Følgende betingelser skal opfyldes for at få udstedt tilladelse som  

 "Godkendt importør":
 Virksomheden skal:
1. have regelmæssig import af varer 2. indrette sit regnskab, således at det er muligt for Told-Skat at  

 foretage effektiv kontrol og navnlig en efterfølgende kontrol 3. ikke have begået grove eller gentagne overtrædelser af toldreglerne 4. forpligte sig til at afgive importoplysninger til Told-Skat på en af  

 følgende måder:
- on-line - månedsvis - magnetbånd eller diskette - periodevis - opsummerede ensartede oplysninger Regionen vil - inden for rammerne af EU's Toldkodeks - individuelt  

 tilpasse tilladelserne til virksomhedernes forretningsgange samt regionens  

 kontrolmuligheder.
 Hvis tilladelsen til "godkendt importør" skal kombineres med  

 anvendelse af en tilladelse til fx. aktiv forædling, passiv forædling,  

 on-line fortoldning, fortoldning via magnetbånd/diskette eller en godkendt  

 modtagerordning, skal disse tilladelser tilrettes.
Undtagelser Toldkontingenter er undtaget fra ordningen.
Metode 1 Det legale grundlag Toldkodeksens artikel 76, samt gennemførelsesbestemmelsernes afsnit IX,  

 kap. 2, artikel 263 - 267 samt de i kap. 3 relevante artikler.
Ordningens indhold Når varer ankommer til EU via Danmark eller når en forsendelse afsluttes,  

 afgives en forenklet toldangivelse.
 Den forenklede toldangivelse afgives ved anvendelse af Told-Skat's  

 godsregistreringssystem.
 Systemet benyttes således her til et andet formål end godsregistrering.
 Hver udfyldt godsdel udgør en forenklet toldangivelse.
 Angivelsen skal indeholde oplysninger som ved en godsregistrering.  

 Herudover skal toldtarifpositionen, varekoden, angives.
Hvis varerne angives til andet end fri omsætning, fx til aktiv forædling,  

 skal dette også angives i den forenklede toldangivelse.
Hvis der kræves  

 særlige oplysninger for, at varerne kan henføres til en bestemt  

 toldprocedure, skal disse oplysninger angives, fx nummeret på en bevilling  

 til aktiv forædling.
Der kan kun angives en vareart på hver forenklet toldangivelse.
Det er  

 vigtigt, at beskrivelsen er fuldstændig og så tæt på varernes beskrivelse i  

 Toldtariffen som muligt.
 Angivelsen kan afgives on-line eller ved anvendelse af en godsdeklaration.  

 Oplysninger om varekode, bevillingsnummer mv. afgives i rubrikken/feltet  

 "Bemærkninger".
 I rubrikken/feltet "godsregistreringsstatuskode" angives 91.
Varebestemmelser For varer omfattet af varebestemmelser skal der ved afgivelse af den  

 forenklede toldangivelse forholdes som beskrevet i tilladelsen.
Oplysninger  

 om varebestemmelser fås ved henvendelse til virksomhedens hjemregion.
Dispositionsret Når den forenklede toldangivelse er antaget, herunder eventuel kontrol er  

 foretaget, er varerne til disposition, fx. fri omsætning, aktiv forædling mv.
Satsdato Satsdato er den dato, hvor den forenklede toldangivelse antages af  

 Told-Skat.
Supplerende toldangivelse Den forenklede toldangivelse skal følges op af en supplerende  

 toldangivelse.
Den godkendte importør kan afgive den - on-line, - på magnetbånd/diskette - på enhedsdokumentet, periodeangivelse.
 Ved brug af on-line eller magnetbånd/diskette skal virksomheden indsætte  

 satsdatoen i rubrikken modtagelsesdato.
 Ved brug af enhedsdokumentet skal de hoved- og varepostoplysninger, der er  

 ens, slås sammen.
 I rubrik 7 anføres "Periodeangivelse", samt den periode  

 angivelsen vedrører.
 Hvis nedennævnte oplysninger for de i perioden indførte varer er ens, skal  

 rubrikkerne 35, 38 og eventuelt 41 anføres med samlede mængder for  

 angivelsen, rubrik 46 med samlet toldværdi for angivelsen og rubrik 47 med  

 samlede oplysninger for beregning af afgifter:
 Ved ændringer i hovedoplysninger skal der afleveres flere  

 periodeangivelser, hvor oplysningerne herefter er ens.
Hvis varepostoplysningerne i en periodeangivelse ikke er sammenfaldende,  

 skal der i periodeangivelsen angives ekstra vareposter, hvori oplysningerne  

 herefter er ens.
Hver periodeangivelse kan indeholde op til 99 vareposter.
 Ved satsændringer skal der afgives flere periodeangivelser.
Åbentstående godsregistreringsnumre, der vedrører en periodeangivelse,  

 skal lukkes ved, at importøren sammen med hver angivelse afleverer en liste  

 med anførsel af de pågældende numre.
Alternativt kan advistalonerne indsendes  

 til regionen.
Aflevering On-line angivelser for en kalendermåned skal være afsluttet senest 2.  

 hverdag i den efterfølgende kalendermåned.
 Magnetbånd/diskette for en kalendermåned skal afleveres til regionen  

 senest 1. eller 2. hverdag i den efterfølgende kalendermåned.  

 Afleveringsfristen fremgår nærmere af en plan, der udsendes af styrelsen.
 Enhedsdokumentet, periodeangivelse, for en kalendermåned skal være  

 afleveret til regionen senest den 2. hverdag i den efterfølgende  

 kalendermåned.
Metode 2 Det legale grundlag Toldkodeksens artikel 76, samt gennemførelsesbestemmelsernes afsnit IX,  

 kap. 2, artikel 263 - 267 samt de i kap. 3 relevante artikler.
Ordningens indhold Når varerne ankommer til EU via Danmark, eller når en forsendelse  

 afsluttes, godsregistreres varerne.
Godsregistreringen kan afgives on-line  

 eller ved anvendelse af en godsdeklaration.
 I rubrikken/feltet "godsregistreringsstatuskode" angives 92.
 Den godkendte importør kan herefter anbringe varerne på den godkendte  

 opbevaringsadresse, se de almindelige regler for godsregistrering, afsnit A  

 1.
Varebestemmelser For varer omfattet af varebestemmelser skal der ved afgivelse af den  

 forenklede toldangivelse forholdes som beskrevet i tilladelsen.
Oplysninger  

 om varebestemmelser fås ved henvendelse til virksomhedens hjemregion.
I virksomheden Efter hjemtagelsen af varerne til den godkendte opbevaringsadresse skal  

 importøren angive toldtarifpositionen, varekoden i lagerregnskabet.
 Varekoden skal angives inden udløbet af "varekodefristen". Denne  

 er en frist løbende fra tidspunktet for godsregistreringen indenfor hvilken,  

 importøren skal have noteret varekoden i sit lagerregnskab.
 "Varekodefristen" er fastsat i tilladelsen efter aftale mellem  

 regionen og virksomheden.
Dispositionsret Importøren foretager en notering i virksomhedens regnskab, når varerne  

 ønskes til disposition.
Noteringen skal mindst indeholde oplysninger, der gør det muligt at  

 identificere præcist, hvilke varer, der frigives til disposition.
Ved  

 noteringen anføres desuden datoen herfor.
 Noteringen udgør en forenklet toldangivelse.
Hvis varerne angives til andet end til fri omsætning, fx til aktiv  

 forædling, angives dette ligeledes i regnskabet.
Hvis der kræves særlige  

 oplysninger for, at varerne kan henføres til en bestemt toldprocedure, skal  

 disse oplysninger angives, fx nummeret på en bevilling til aktiv forædling.
 Noteringen kan tidligst foretages efter udløbet af  

 "dispositionsfristen". Denne er en frist løbende fra tidspunktet  

 for godsregistreringen efter hvilken, varerne tidligst kan noteres til  

 disposition af importøren.
 "Dispositionsfristen" er fastsat i tilladelsen efter aftale  

 mellem regionen og virksomheden.
 Noteringen skal ske senest 10 hverdage efter tidspunktet for  

 godsregistreringen.
 Eventuel kontrol af varerne skal finde sted efter udløbet af  

 "varekodefristen" og inden udløbet af  

 "dispositionsfristen".
Satsdato Satsdato er den dato, hvor importøren i sit regnskab noterer varerne til  

 disposition, fx. fri omsætning, aktiv forædling mv.
Supplerende toldangivelse Den forenklede toldangivelse skal følges op af en supplerende  

 toldangivelse.
Den godkendte importør kan afgive den:
- on-line, - på magnetbånd/diskette - på enhedsdokumentet, periodeangivelse.
 Ved brug af on-line eller magnetbånd/diskette skal virksomheden indsætte  

 satsdatoen i rubrikken modtagelsesdato.
 Ved brug af enhedsdokumentet skal de hoved- og varepostoplysninger, der er  

 ens, slås sammen.
 I rubrik 7 anføres "Periodeangivelse", samt den periode  

 angivelsen vedrører.
 Hvis nedennævnte oplysninger for de i perioden indførte varer er ens, skal  

 rubrikkerne 35, 38 og eventuelt 41 anføres med samlede mængder for  

 angivelsen, rubrik 46 med samlet toldværdi for angivelsen og rubrik 47 med  

 samlede oplysninger for beregning af afgifter:
 Ved ændringer i hovedoplysninger, skal der afleveres flere  

 periodeangivelser, hvor oplysningerne herefter er ens.
 Hvis varepostoplysningerne i en periodeangivelse ikke er sammenfaldende,  

 skal der i periodeangivelsen angives ekstra vareposter, hvori oplysningerne  

 herefter er ens.
 Hver periodeangivelse kan indeholde op til 99 vareposter.
 Ved satsændringer skal der afgives flere periodeangivelser.
Åbentstående godsregistreringsnumre der vedrører en periodeangivelse, skal  

 lukkes ved, at importøren sammen med hver angivelse afleverer en liste med  

 anførsel af de pågældende numre.
Alternativt kan advistalonerne indsendes til  

 regionen.
Aflevering On-line angivelser for en kalendermåned skal være afsluttet senest 2.  

 hverdag i den efterfølgende kalendermåned.
 Magnetbånd/diskette for en kalendermåned skal være afleveret til regionen  

 senest 1. eller 2. hverdag i den efterfølgende kalendermåned.  

 Afleveringsfristen fremgår nærmere af en plan, der udsendes af styrelsen.
 Enhedsdokumentet, periodeangivelse, for en kalendermåned skal være  

 afleveret til regionen senest den 2. hverdag i den efterfølgende  

 kalendermåned.
A.2.3.4 Periodeangivelse BKG § 28, stk. 3 Varemodtagere, der har betydelig import af ensartede toldfri varer, kan få  

 tilladelse til at afgive en samlet fortoldningsangivelse - periodeangivelse -  

 over indførsler foretaget i en måned.
Ensartede varer Ved ensartede varer forstås varer med samme varekode, samme toldmæssige  

 status, samme transportmåde, samme indførselssted, samme afsendelsesland og  

 samme oprindelsesland.
 Ved betydelig import forstås, at varemodtageren inden for et år regner med  

 at skulle foretage mindst 50 indførsler af den omhandlede art.
Brevpostforsendelser Varemodtagere, der er registreret i henhold til momsloven samt biblioteker  

 o.l., kan få tilladelse til at få udleveret udenlandske brevpostforsendelser  

 direkte fra postvæsenet mod månedsvis afregning af told og moms.
 Tilladelsen kan omfatte følgende varer: Tidsskrifter, bøger og noder,  

 tryksager, film og frimærker til samlerbrug.
 Varemodtagere skal afgive en samlet fortoldningsangivelse -  

 periodeangivelse - over indførsler foretaget i en måned.
A.2.3.5 Magnetbånd/diskette-procedure TK art. 61,b og BKG § 33, stk. 1, 2. pkt.
 Varemodtagere og speditører kan få bevilling til afgivelse af  

 fortoldningsoplysninger på magnetbånd/diskette.
 Bevillingen omfatter alle godsregistrerede varer med undtagelse af:
- varer, der er straksangivelsespligtige, - varer, der indføres til aktiv forædling, medmindre virksomhedens  

 bevilling til aktiv forædling også omfatter tilladelse til fortoldning på  

 denne måde, - varer, der ønskes kontingenttoldbehandlet, - varer, der fraføres et oplag.
Der kan dog i visse tilfælde efter  

 anmodning til den told- og skatteregion, hvor virksomheden er registreret,  

 udstedes særskilt tilladelse hertil, - antidumpingtoldpligtige varer, hvis virksomheden ønsker at stille  

 sikkerhed for den midlertidige antidumpingtold, - varer, der af speditører mv. fortoldes på vegne af varemodtagere, der  

 ikke har kredit med betalingen af told og afgifter, - varer, der alene angives til fri omsætning (procedurekode 42.xxx), - varer for hvilke der gælder særlige indførselsbestemmelser, varer for  

 hvilke der er fastsat mængdemæssige begrænsninger og foranstaltninger i  

 tilknytning hertil eller af sundhedsmæssige, sikkerhedsmæssige, veterinære  

 eller andre grunde.
 For disse varer skal der afgives fortoldningsangivelse efter de  

 almindelige regler.
 For varemodtagere gælder, at ansøgning om bevilling kun vil blive im  

 dekommet, såfremt de pågældende varemodtagere er importørregistreret og har  

 stillet sikkerhed for betalingen af told og afgifter mv.
 For speditører gælder, at en fortegnelse over de varemodtagere, der ønskes  

 fortoldet for, skal indsendes til den told- og skatteregion, hvor speditøren  

 er registreret.
 Bekræftelsesdokumenter - fakturaer, præferencedokumenter mv. - indsendes  

 ikke, men skal opbevares hos varemodtageren i mindst 5 år efter at  

 fortoldningen af varerne er foretaget.
 Opbevaring af dokumenter skal ske således, at man ved hjælp af  

 godsregistreringsnummeret kan samle alle de til fortoldningsekspeditionen  

 hørende dokumenter.
 Varemodtageren skal føre regnskab over de indførte varer, og skal på  

 grundlag af det almindelige forretningsregnskab kunne gøre rede for de  

 enkelte forsendelser.
Fortoldningsoplysninger skal registreres i bevillingshaverens edb-system  

 inden for 10-dages fristen - berigtigelsesfristen.
Datoen for  

 edb-registrering bliver herefter satsdag.
Det er en forudsætning for at kunne  

 registrere ekspeditionen, at alle for fortoldningen nødvendige dokumenter er  

 til stede.
Varemodtageren kan disponere over ikke-EU-varer, når de er registreret i  

 edb-systemet.
For speditører gælder, at de skal underrette varemodtageren om  

 registreringen.
Speditøren skal ligeledes give den enkelte varemodtager en  

 udskrift fra edb-systemet indeholdende de nødvendige oplysninger om den  

 enkelte ekspedition.
 Bevillingshaveren skal aflevere magnetbånd/diskette vedrørende en  

 kalendermåned senest kl. 12 den 2. hverdag i den efterfølgende måned - lørdag  

 regnes ikke som hverdag - sammen med en opgørelse over det samlede toldbeløb  

 mv. for samtlige ekspeditioner.
 I visse måneder skal magnetbånd/diskette efter told- og skatteregionens  

 bestemmelse afleveres senest kl. 12 den 1. hverdag i den efterfølgende måned.
A.2.3.6 On-line fortoldning TK art. 61, b og BKG § 33, stk. 1, 2. pkt.
 Varemodtagere og speditører kan få bevilling til at afgive  

 importoplysninger via filoverførsel - batch eller via en terminal.
 Ordningen indebærer bl.a., at varemodtageren/speditøren ikke skal angive  

 de transportstatistiske oplysninger, der allerede er angivet i  

 godsregistreringsfasen.
 Bevillingen omfatter alle godsregistrerede varer med undtagelse af:
- varer, der er straksangivelsespligtige, - varer, der ønskes kontingenttoldbehandlet, - antidumpingtoldpligtige varer, hvis virksomheden ønsker at stille  

 sikkerhed for den midlertidige antidumpingtold, - varer, der af speditører mv. fortoldes på vegne af varemodtagere, der  

 ikke har kredit med betalingen af told og afgifter, - varer, der alene angives til fri omsætning (procedurekode 42.xxx), - varer for hvilke der gælder særlige indførselsbestemmelser, varer for  

 hvilke der er fastsat mængdemæssige begrænsninger og foranstaltninger i  

 tilknytning hertil eller af sundhedsmæssige, sikkerhedsmæssige, veterinære  

 eller andre grunde.
 Fortoldningsoplysningerne skal være accepteret i Told-Skat's importsystem  

 senest 10 hverdage - lørdage regnes ikke som hverdage - efter  

 godsregistreringen.
 Eventuelle fejlbehæftede ekspeditioner anses som værende ikke modtaget.
 Ikke-EU-varer kan tages i brug kl. 12.00 den følgende hverdag - lørdag  

 regnes ikke som hverdag - efter at virksomheden har modtaget accept for  

 ekspeditionen fra Told-Skat's importsystem.
 Told og afgifter mv. beregnes efter de satser og på det  

 beregningsgrundlag, der er gældende den dag, Told-Skat anser ekspeditionen  

 som værende modtaget.
Accepteres ekspeditionen først når berigtigelsesfristen er udløbet, er  

 satsdagen lig med den sidste rettidige berigtigelsesdag.
Det er således den  

 sats, der var gældende den sidste rettidige berigtigelsesdag, der skal  

 angives til Told-Skat.
Overskrides fristen, må fortoldningen afgives på et  

 enhedsdokument til den told- og skatteregion, hvor varemodtageren er  

 registreret.
 Reglerne for begæring af toldpræference og toldlempelse anses for opfyldt  

 ved anførsel af den pågældende procedurekode - beregningsartkode.
 Det er en betingelse, at virksomheden før transmission af en ekspedition  

 er i besiddelse af de til fortoldningens gennemførelse nødvendige dokumenter.
 Fakturaer, præferencedokumenter mv. - bekræftelsesdokumenter - indsendes  

 ikke, men skal opbevares hos varemodtageren i mindst 5 år, efter at  

 fortoldningen af varerne er foretaget.
 Opbevaring af dokumenter skal ske således, at man ved hjælp af  

 godsregistreringsnummeret kan samle alle de til fortoldningsekspeditionen  

 hørende dokumenter.
 Varemodtageren skal føre behørigt regnskab over de indførte varer, og skal  

 på grundlag af det almindelige forretningsregnskab kunne gøre rede for de  

 enkelte forsendelser.
Er det en speditør, der forestår fortoldningen, skal speditøren underrette  

 varemodtageren om den foretagne fortoldning.
Underretningen opbevares sammen  

 med bekræftelsesdokumenterne.
 Når virksomheden gør brug af bevillingen, accepterer den, at oplysninger,  

 der afgives via edb i enhver henseende, tillægges samme retsvirkning,  

 herunder ansvar for urigtig angivelse, som var de angivet på en underskrevet  

 fortoldningsangivelse.
A.2.3.7 Indlevering af fortoldningsangivelse BKG § 34, stk. 1 Fortoldningsangivelsen skal indleveres til den told- og skatteregion, hvor  

 varemodtageren er registreret.
Den bliver betragtet som modtaget, når  

 regionen har antaget den til registrering.
stk. 2 For straksangivelsespligtige varer skal fortoldningsangivelsen indleveres  

 til den told- og skatteregion, hvor varerne er godsregistreret.
Varerne kan  

 herefter med regionens tilladelse fraføres godsregistreringsstedet.
 For varer, der er hjemtaget på ekspeditørens eget lager, skal  

 fortoldningsangivelsen indleveres til den told- og skatteregion, hvor varerne  

 er godsregistreret.
stk. 3, nr. 1 For varer, der ønskes kontingenttoldbehandlet, kan fortoldningsangivelsen  

 indleveres til den told- og skatteregion, hvor varerne er godsregistreret.
stk. 3, nr. 3 Varemodtageren kan indlevere fortoldningsangivelsen til den told- og  

 skatteregion, hvor varerne er godsregistreret, når det er af særlig betydning  

 for varemodtageren at kunne fortolde varerne med det samme.
 Det er vigtigt, at fortoldningsangivelsen indleveres til den rigtige told-  

 og skatteregion, da det kun er denne region, der kan antage angivelsen.
TK art. 67 Datoen for antagelsen af angivelsen er afgørende for hvilke satser mv.,  

 der skal anvendes ved beregning af told og afgifter mv.
Satsdag Modtages fortoldningsangivelsen først efter udløbet af 10-dages fristen -  

 berigtigelsesfristen -, er satsdagen lig med den sidste rettidige  

 berigtigelsesdag.
I sådanne tilfælde kan der kun indrømmes kontingent- eller  

 præferencetoldbehandling, hvis adgangen hertil ikke er ophørt på den dag,  

 hvor fortoldningsangivelsen modtages.
 Angives en godsregistreret vare til fortoldning inden for den fastsatte  

 frist, men efter at varemodtageren i strid med de gældende regler har  

 disponeret over varerne, er satsdagen den dag, hvor der er disponeret over  

 varerne.
Ved indlevering af fortoldningsangivelsen til told- og skatteregionen skal  

 enhedsdokumentets eksemplar 6 og 7 indleveres.
Enhedsdokumentets eksemplar 8  

 beholdes af varemodtageren.
Forestår en speditør fortoldningen, skal denne  

 fremsende eksemplar 8 til varemodtageren.
Denne underretning af  

 varemodtageren skal også finde sted, hvis speditøren fortolder on-line.
Varemodtageren vil blive underrettet om eventuelle rettelser, der ændrer  

 beregningsgrundlaget.
Fortoldningsangivelsen kan sendes retur til  

 varemodtageren med besked om, at der skal indsendes en ny og korrekt udfyldt  

 angivelse.
Angivelsesfristen, 10-dages-fristen, suspenderes ikke.
Forhåndsindlevering Varemodtageren kan allerede inden varernes ankomst her til landet indgive  

 fortoldningsangivelsen.
Varemodtageren skal forsyne enhedsdokumentet i rubrik  

 44 med påtegningen "Fortoldningsangivelsen indgivet forudgående".
GB art. 201, stk. 2 og BKG § 33, Inden 3 hverdage efter modtagelsen - lørdage regnes ikke som hverdage -  

 skal varemodtageren forsyne fortoldningsangivelsen med oplysning om  

 godsregistreringsnummer og eventuelle andre manglende oplysninger.
stk. 6 For fortoldningsangivelser, der er indgivet forudgående, er satsdagen den  

 dag, hvor de manglende oplysninger er den told- og skatteregion i hænde, hvor  

 varemodtageren er registreret.
 For fortoldningsangivelser, der kan indleveres ved en anden told- og  

 skatteregion, er satsdagen dog den dag, hvor de manglende oplysninger er  

 denne told- og skatteregion i hænde.
 Forudgående indlevering af fortoldningsangivelser ændrer ikke på  

 tidspunktet fra hvilket, der kan disponeres over varerne.
A.2.4 følgedokumenter TK art. 62, stk. 2 og BKG § 35 Fortoldningsangivelsen skal ved indleveringen indeholde alle de  

 oplysninger, der er nødvendige for en korrekt gennemførelse af ekspeditionen.
 Er det ikke muligt at fremlægge de nødvendige bekræftelsesdokumenter,  

 eller indeholder dokumenterne ikke de nødvendige oplysninger, kan  

 varemodtageren i visse tilfælde få en frist til at fremskaffe eller berigtige  

 dokumenterne.
 Er varerne fortoldet on-line eller via magnetbånd/diskette skal  

 bekræftelsesdokumenterne opbevares hos varemodtageren i mindst 5 år efter  

 fortoldningen.
A.2.4.1 Bekræftelsesdokumentation GB art. 218, stk. 1, c og BKG § 37, stk. 1 Fortoldningsangivelsen skal være vedlagt de nødvendige  

 bekræftelsesdokumenter, herunder i alle tilfælde faktura.
Fakturaer, der er overført til varemodtageren via edb/telekommunikation  

 kan anvendes som bekræftelsesdokumentation.
For så vidt angår  

 transportdokumenter, kan fotokopier antages som bekræftelsesdokumentation.
 Bevillinger udstedt af told- og skatteregionen skal ikke medsendes, hvis  

 fortoldningsangivelsen er indleveret til den told- og skatteregion, hvor  

 varemodtageren er registreret.
A.2.4.2 Værdidokumentation GB art. 218, stk. 1, b Skal der betales told af varens værdi - værditold - og har forsendelsen en  

 samlet toldværdi på over 40.000 kr, skal der afgives en toldværdideklaration,  

 se bilag 4, sammen med fortoldningsangivelsen, medmindre varemodtageren har  

 afgivet en generel toldværdideklaration.
 Deklarationen skal ikke afgives, hvis:
- varerne er toldfri ifølge Toldtariffen, - varerne kan opnå toldfrihed som følge af en toldpræference,  

 toldkontingent- eller importloftordning, - eller varerne kan indføres toldfrit ifølge en toldsuspensions- eller  

 toldlempelsesordning.
 Er det ikke muligt straks ved fortoldningen at fremlægge de nødvendige  

 bekræftelsesdokumenter, eller indeholder dokumenterne ikke de nødvendige  

 oplysninger, kan der indrømmes en frist til at fremskaffe eller berigtige  

 dokumenterne.
 Oplysning om manglende dokumenter skal anføres af varemodtageren i  

 enhedsdokumentets rubrik 44.
 Hvis fortoldningsangivelsen ikke er vedlagt forskriftsmæssig  

 værdidokumentation, skal der deponeres et efter told- og skatteregionens skøn  

 passende beløb for de på varerne hvilende told og afgifter.
Varemodtageren skal anføre oplysning om manglende værdidokumentation i  

 enhedsdokumentets rubrik 44. Varemodtageren kan endvidere efter anmodning i  

 rubrik 44 få en frist på 1 måned til at fremskaffe dokumentation.
Denne frist  

 kan forlænges efter anmodning.
A.2.4.3 Præferencedokumentation GB art. 218, stk. 1, c Det er en betingelse for at opnå toldpræference, at der fremlægges  

 dokumentation for varernes oprindelse.
Dette kan ske ved fremlæggelse af  

 varecertifikat, oprindelsescertifikat eller en oprindelseserklæring i  

 fakturaen, alt efter varernes art og præferenceaftalens indhold.
Hvis angivelsen ikke er vedlagt præferencedokumentation, skal der  

 deponeres et beløb svarende til den tarifmæssige told.
For at få rettet de  

 deponerede beløb, skal der sammen med den fornødne dokumentation afgives en  

 rettelsesangivelse, se bilag 9.
BKG § 39, stk. 1 Oplysning om manglende præferencedokumentation skal anføres af  

 varemodtageren i enhedsdokumentets rubrik 44. Varemodtageren kan endvidere  

 efter anmodning i rubrik 44 få en frist på 1 måned til at fremskaffe  

 dokumentation.
Denne frist kan forlænges efter anmodning.
A.2.4.4 Anden dokumentation I tilfælde, hvor der ved indførsel af en vare kræves fremlæggelse af  

 særlige tilladelser, fx importlicens, indførselstilladelse mv., og disse ikke  

 er vedlagt fortoldningsangivelsen, vil dette normalt medføre, at angivelsen  

 afvises.
 Fortoldningsangivelsen afvises ikke, hvis det godtgøres:
- at det pågældende dokument eksisterer og er gyldigt, - at dokumentet ikke har kunnet vedlægges angivelsen som følge af  

 omstændigheder, der ikke kan tilskrives varemodtageren, - at enhver forsinkelse i registreringen af angivelsen vil forhindre  

 varernes toldbehandling eller medføre, at de pålægges højere told mv.
A.2.5 Varers toldmæssige status Udfyldningen af fortoldningsangivelsen samt betalingen af told og afgifter  

 afhænger af, hvilken toldmæssig status varerne har.
EU-varer - i praksis benævnt T-2-varer - er varer, der har oprindelse i  

 eller er fortoldet i et EU-land.
Varer, hvortil der er ydet  

 eksportrestitution fra EU, har dog status som ikke-EU-varer.
Ikke-EU-varer - i praksis benævnt T1-varer - er varer, der kommer fra  

 lande uden for EU.
Der skal som hovedregel betales såvel told mv. som moms af  

 disse varer.
 For visse varer er der mulighed for præferencetoldbehandling, dvs. at  

 varerne på visse betingelser kan indføres mod nedsat told eller toldfrit.
 De varer, hvor der er mulighed for at opnå præferencetoldbehandling,  

 fremgår af Toldtariffens bind 4 og 5, se A.8.
A.2.5.1 Ændring af toldmæssig status Hvis EU-varer, varer med T 2-status, ved en fejl er blevet  

 godsregistreret, kan virksomheden efter anmodning få godsregistreringen  

 slettet.
 Anmodningen, der vedlægges dokumentation for den ønskede status, skal  

 indgives senest i forbindelse med fortoldningsangivelsens aflevering.
A.2.5.2 Fortoldning til fri omsætning/frit forbrug Ved fortoldning af varer skelnes mellem varers overgang til fri omsætning  

 og varers overgang til frit forbrug.
Når varer fra ikke-EU-lande fortoldes ved indførslen til EU overgår  

 varerne til fri omsætning.
Varers overgang til fri omsætning har virkning for  

 hele EU.
 Overgang til frit forbrug kræver yderligere iagttagelse af nationale  

 bestemmelser, herunder afgiftsberigtigelse af varerne, hvorefter varerne frit  

 kan sælges i det pågældende land.
 Som hovedregel skal indførte varer angives til fri omsætning og til frit  

 forbrug samtidigt.
ML § 36, stk. 1, nr. 5 Der er mulighed for at fortolde til fri omsætning/senere frit forbrug i et  

 andet EU-land efter Momslovens § 36, stk. 1, nr. 5.
 Dette kan kun lade sig gøre, såfremt sælgeren uden for EU's toldområde  

 eller køberen i et andet EU-land er registreret i Danmark ved en herboende  

 repræsentant - evt. speditør.
 En sådan fortoldningsangivelse kan ikke afgives on-line eller på  

 magnetbånd/diskette, medmindre virksomheden har tilladelse som "Godkendt  

 importør".
 Fortoldningsangivelsen bilagt alle relevante dokumenter skal afleveres ved  

 told- og skatteregionen samtidigt med varernes frembydelse.
A.2.6 Fortoldningsangivelsen Fortoldningsangivelsen er udformet efter EU's regler om det administrative  

 enhedsdokument, se bilag 5.
 Fortoldningsangivelsen er fremstillet som et blanketsæt, der anvendes i  

 samtlige EU- og EFTA-lande, samt visse Østeuropæiske lande.
A.2.6.1 Fortoldningsangivelsens opbygning Enhedsdokumentet består af hovedoplysninger - rubrikkerne 1-30, 49 og 54;  

 varepostoplysninger - rubrikkerne 31-46 og beregningsoplysninger - rubrik 47.
Hovedoplysninger Hovedoplysninger er oplysninger, der knytter sig til det samlede vareparti  

 dvs. oplysninger, der er fælles for alle vareposter.
Varepostoplysninger Varepostoplysninger er oplysninger, der knytter sig til den enkelte  

 varekode/vareart i fortoldningsekspeditionen.
Omfatter angivelsen mere end  

 én varepost, skal der vedlægges supplementsangivelser, hvor de øvrige  

 vareposter anføres.
Beregningsoplysninger Beregningsoplysninger er betalingsoplysninger for told og punktafgifter i  

 relation til den enkelte varepost.
Momsen angives samlet for hele varepartiet  

 på sidste varepost i ekspeditionen.
Supplementsangivelser Omfatter fortoldningsekspeditionen mere end én varepost, anvendes  

 en eller flere supplementsangivelser, se bilag 6, hvorpå øvrige vareposter  

 anføres eller et enhedsdokument med rubrikkerne 5-7, 12-29 og 49 overstreget.
A.2.6.2 Lettelser i angivelsespligten BKG § 35, stk. 7 Varer af mindre værdi er i et vist omfang fritaget for fuld  

 angivelsespligt.
Statistisk tærskelværdi Er værdien af varerne på indførselstidspunktet under 6.500 kr. - den  

 statistiske tærskelværdi - og nettovægten under 1.000 kg pr.  

 varekode/vareart, skal en række oplysninger ikke angives i  

 fortoldningsangivelsen.
Omfatter fortoldningsangivelsen flere sådanne varer  

 kan de slås sammen til én varepost.
 Følgende ekspeditioner er ikke omfattet af ordningen om statistisk  

 tærskelværdi:
- forsendelser, der udover vareposter af mindre værdi tillige omfatter  

 andre vareposter, - forsendelser, der omfatter varer, for hvilke der er anmodet om  

 kontingenttoldbehandling, Lettelserne kan kun anvendes af virksomheder, der har stillet sikkerhed  

 for betalingen af told og afgifter mv.
Når tærskelværdireglerne anvendes, skal rubrikkerne 18, 19, 21, 25, 29,  

 33, 34, 35, 37 og 41 ikke udfyldes; øvrige rubrikker udfyldes efter de  

 almindelige regler.
Hvis flere vareposter er slået sammen angives "andre  

 varer" og antal varekoder i rubrik 44.
Ekspeditioner med begrænsede lettelser For visse ekspeditioner er lettelserne i angivelsespligten begrænset.
Det  

 gælder følgende:
- varer, for hvilke der gælder særlige indførselsbestemmelser af  

 sundhedsmæssige, sikkerhedsmæssige, veterinære eller andre grunde, - varer, der er omfattet af EF's markedsordninger for landbrugsvarer mv., - punktafgiftspligtige varer, - varer, der tilføres oplag, - toldpligtige varer.
 Ved indførsel af ovennævnte varer er varemodtageren fritaget for at angive  

 transportstatistiske oplysninger, dvs. rubrikkerne 18, 19, 21, 25 og 29.  

 øvrige oplysninger skal angives på normal vis.
A.2.7 Rettelser til fortoldningsangivelsen Der er mulighed for at rette den tidligere afgivne fortoldningsangivelse.  

 Der kan dog ikke opnås præference- eller kontingenttoldbehandling, hvis  

 tolden er genindført den dag, hvor told- og skatteregionen modtager den  

 rettede angivelse.
Fremskaffes værdidokumentation for toldpligtige varer efter fristens  

 udløb, kan rettelse undlades, hvis afvigelsen mellem det foreløbige  

 debiterede toldbeløb og det korrekte toldbeløb er mindre end 75 kr. pr.  

 ekspedition.
For toldfri eller toldfritagne varer kan rettelse undlades, hvis  

 afvigelsen mellem den anvendte og den korrekte værdi er mindre end 1.000 kr.  

 pr. varekode.
Rettelser til fortoldningsangivelsen afgives på en rettelsesangivelse, se  

 bilag 9. Blanketten anskaffes af varemodtageren og kan købes hos  

 boghandlerne.
Rettelsesangivelsen skal altid indleveres til den told- og  

 skatteregion, hvor varemodtageren er registreret.
A.2.7.1 Tilbagebetaling - fritagelse TK, art. 236 Viser det sig efter fortoldningen af en varesending, at der er beregnet  

 for meget, eller at der slet ikke skulle være beregnet told og afgifter, og  

 dette godtgøres, er der mulighed for at få reguleret den foretagne  

 fortoldning for:
- varesendinger, der viser sig at indeholde en mindre mængde end den, der  

 er lagt til grund ved fortoldningen, - varesendinger, der på grund af fejl har en lavere værdi end den, der er  

 lagt til grund ved fortoldningen, - varesendinger for hvilke varemodtageren i fortoldningsangivelsen har  

 angivet varens art, mængde eller værdi fejlagtigt, - varesendinger for hvilke varemodtageren har undladt at anmode om  

 toldfritagelse eller toldnedsættelse i medfør af toldloven, toldlempelse for  

 varer til særligt anvendelsesformål, end-use eller momsfritagelse.
 Adgangen til præference- eller kontingenttoldbehandling må dog ikke være  

 ophørt for de pågældende varer på det tidspunkt, hvor anmodningen modtages af  

 told- og skatteregionen.
 Regulering af momsbeløb kan kun ske, såfremt reguleringen skønnes at være  

 af væsentlig økonomisk betydning for varemodtageren.
Der skal afgives en skriftlig anmodning om tilbagebetaling inden 3 år  

 efter fortoldningen.
Anmodningen skal indeholde oplysning om virksomhedens  

 navn og adresse, den told- og skatteregion, hvor fortoldningen har fundet  

 sted samt nummer og dato på den omhandlede fortoldningsangivelse.
Anmodningen  

 skal også indeholde en begrundelse for tilbagebetalingen.
 Anmodningen, der normalt afgives på en rettelsesangivelse, se bilag 9,  

 skal indsendes til den told- og skatteregion, hvor varemodtageren er  

 registreret.
 Der kan kun foretages tilbagebetaling, hvis told og afgifter udgør mindst  

 75 kr. for hver fortoldningsangivelse.
A.2.7.2 Efterbetaling - efteropkrævning TK, art. 220 Viser det sig efter fortoldningen af en varesending, at der er beregnet  

 for lidt i told eller afgifter, skal rettelse af varekode, værdi, toldsats  

 mv. ske ved afgivelse af en rettelsesangivelse til den told- og skatteregion,  

 hvor varemodtageren er registreret.
A.2.8 Afregning TL § 30 Afregningsperioden for told og moms af varer, der indføres af  

 varemodtagere i erhvervsmæssigt øjemed, er kalendermåneden.
A.2.8.1 Betaling af told og moms TL § 30 Tolden af varer, der er fortoldet i afregningsperioden, skal indbetales  

 til told- og skatteregionen senest den 16. i måneden efter  

 afregningsperioden.
Udgør tolden under 50 kr. kan indbetaling af beløbet  

 undlades.
 Kredit med betalingen af told er betinget af, at der stilles sikkerhed, se  

 A.2.1.2.
TL § 33, stk. 4 Er der ikke stillet sikkerhed for betalingen af told, skal tolden af  

 varerne betales senest den 5. hverdag efter fortoldningen.
TL § 34, stk. 1 Overskrides denne frist pålægges varemodtageren at betale en afgift på 230  

 kr. for den pågældende fortoldningsekspedition.
TL § 30 Afgiften skal betales senest den 16. i måneden efter afregningsperioden.
 Moms af varer, der er fortoldet i afregningsperioden, skal indbetales til  

 told- og skatteregionen senest den 16. i måneden efter afregningsperioden.  

 Udgør afgiften under 50 kr. kan indbetaling af beløbet undlades.
TL § 33, stk. 2 Told og moms skal betales ved fortoldningens afslutning:
- hvis varemodtagerens bo er under konkursbehandling eller  

 tvangsakkordforhandling, - hvis dødsboet behandles efter kapitel III - gældsfragåelse - i lov om  

 skifte af dødsbo og fællesbo, - hvis varemodtageren ved gennemførelse af udlægsforretning er fundet ude  

 af stand til for tiden at betale sin gæld, - hvis varemodtageren har standset sine betalinger, - hvis varemodtageren er under frivillig akkord eller likvidation.
TL § 81, stk. 2 Ekspeditionsafgift for fortoldningsangivelser, der er indgivet for sent,  

 skal betales efter reglerne for betaling af told.
A.2.8.2 Kontoregnskab, importspecifikation De beregnede told- og afgiftsbeløb mv. debiteres varemodtagerens konto for  

 den måned, hvori fortoldningen finder sted; dvs. den måned, hvor den told- og  

 skatteregion, hvortil fortoldningsangivelsen skal indleveres, har antaget  

 varemodtagerens fortoldningsangivelse.
 Omkring den 10. i hver måned får varemodtageren tilsendt en  

 importspecifikation med oplysning om de enkelte fortoldninger, godtgørelser,  

 indbetalinger mv. vedrørende den nærmest forudgående afregningsperiode samt  

 girokort til brug ved indbetalingen af told og afgifter mv.
A.2.8.3 Ind- og udbetaling af told og afgifter Told- og afgiftsbeløb mv. indbetales ved benyttelse af de tilsendte  

 indbetalingskort.
Anden form for indbetaling sker til den told- og skatteregion, hvor  

 varemodtageren er registreret.
Ved indbetalingen vedlægges det tilsendte  

 indbetalingskort.
 Såfremt sidste rettidige betalingsdag falder på en lørdag, søndag eller  

 helligdag, anses den nærmest følgende hverdag for sidste rettidige  

 indbetalingsdag.
 Betaling anses for rettidig, når:
- beløbet er indbetalt til et posthus, et pengeinstitut eller på told- og  

 skatteregionen senest sidste rettidige betalingsdag, - anmodning om girering er GB A/S i hænde senest sidste rettidige  

 betalingsdag; der skal i øvrigt være dækning på kontoen, - check o.l. modtages med posten senest sidste rettidige indbetalingsdag.
 Beløb under 50 kr. udbetales ikke, ligesom beløb under 50 kr. ikke skal  

 indbetales, når der er stillet sikkerhed for betalingen af told og afgifter  

 mv.
A.2.8.4 Restancer Beløb, der ikke betales, vil med renter blive inddrevet ved udlæg.
I  

 forbindelse med udlæg mv. for skylden skal virksomheden betale omkostninger.
TL § 37, stk. 3 Der skal betales et gebyr på 65 kr. for rykkerskrivelser vedrørende  

 manglende betaling af told og afgifter mv.
stk. 1 og 2 Betaler en varemodtager ikke skyldige told- og afgiftsbeløb mv. rettidigt,  

 skal der betales 1,3 pct rente for hver påbegyndt måned fra den 1. dag efter  

 afregningsperiodens udløb.
 Rentebeløbet fastsættes som minimum til 50 kr.
stk. 4 Ubetalte told- og afgiftsbeløb mv. kan inddrives ved udlæg af told- og  

 skattefogeden.
 Herudover kan ubetalte told- og afgiftsbeløb mv. inddrives ved  

 indeholdelse i løn efter reglerne for inddrivelse af personlige skatter i  

 kildeskatteloven.
Eftergivelse og henstand Reglerne om eftergivelse og henstand i momslovens § 83, finder tilsvarende  

 anvendelse på told- og afgiftsbeløb mv., samt på beløb, som personer er  

 pligtig at betale som erstatning for selskabers manglende betaling af  

 toldbeløb mv.
ML § 83 Betingelserne for eftergivelse er:
1. at skyldner godtgør, at den pågældende ikke er stand til og heller ikke  

 inden for de nærmeste år har udsigt til at kunne opfylde sine  

 gældsforpligtelser, og 2. at skyldners forhold og omstændighederne i øvrigt taler herfor.
 Eftergivelse kan i øvrigt, når forholdene i særlig grad taler derfor,  

 meddeles selskaber, foreninger, fonde mv.
A.2.8.5 Bortfald af kreditret TL § 38 Told- og skatteregionen kan fratage en varemodtager retten til kredit med  

 betalingen af told og moms, såfremt den pågældende gentagne gange ikke har  

 overholdt den fastsatte frist for angivelse til fortoldning af registrerede  

 varer, eller såfremt den pågældende gentagne gange ikke har indbetalt  

 skyldige told- og afgiftsbeløb rettidigt.
 Disse varemodtagere skal betale kontant, dog således at told- og  

 importafgifter skal betales senest den 5. hverdag efter fortoldningsdagen.
 Fratagelse af toldkreditten kan ophæves på betingelse af at:
1. varemodtageren har betalt rettidigt i et halvt år, 2. varemodtagerens resultatopgørelse for den seneste periode viser  

 overskud efter renter, men før evt. afskrivninger, 3. der fremlægges kommenterede drifts- og likviditetsbudgetter, der dels  

 har været overholdt i det halve år, hvor varemodtageren har betalt rettidigt,  

 dels viser en fornuftig positiv udvikling.
 For mindre virksomheder kan regnskabskravene slækkes, men det kræves  

 fortsat at varemodtageren kan sandsynliggøre, at betaling fremover vil ske  

 rettidigt.
