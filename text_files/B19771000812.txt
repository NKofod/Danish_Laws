1. GENERELT Dette direktiv omhandler længdemålemaskiner til udmåling af langvarer.
2. BESKRIVELSE 2.1. Maskiner med oprulning.
2.1.1. En længdemålemaskine består normalt af en afrullesektion, et  

 måleorgan og en oprullesektion.
Den vare, der ønskes udmålt, placeres i  

 afrullesektionen, passerer måleorganet og oprulles i oprullesektionen.  

 Justervæsenets kontrol angår alene måleorganet, idet resten af maskinen anses  

 at være en form for hjælpeværktøj.
 2.1.2. Måleorganet består normalt af en målevalse eller et målehjul, der  

 er sat i forbindelse med et tælleværk (evt. elektronisk). Den langvare, der  

 udmåles, passerer målevalse eller målehjul og kan helt eller delvis omgive  

 disse.
 2.2. Lægmålingsmaskiner.
 2.2.1. Målemaskiner til stof kan også være udformet som  

 lægmålingsmaskiner, der er indrettet således, at målingen sker ved oplægning  

 af stoffet i faste målelængder.
3. KRAV TIL KONSTRUKTION OG UDFØRELSE FOR MASKINER MED  

 OPRULNING 3.1. Måleorgan.
 3.1.1. Måleorganet skal være udført af et materiale og i sådanne  

 dimensioner, at det kan antages stabilt og uforanderligt.
 3.1.2. Måleorganet skal være således konstrueret, at glidning mellem  

 målevalse eller målehjul og den langvare, der udmåles, ikke finder sted.
 3.1.3. Måleorganet kan være forsynet med forindstilling og  

 stemplingsmekanisme.
 3.2. Anvendelse.
3.2.1. Når målemaskinen kun anvendes til et begrænset område f.eks. tykke  

 langvarer, kan måleorganet være forsynet med en kompensationsanordning, der  

 sikrer en korrekt udmålt længde i det begrænsede anvendelsesområde.
Således  

 behøver omkredsen af målevalse eller målehjul i dette tilfælde ikke at svare  

 til den af tælleværket angivne længde pr. omdrejning af målevalse eller  

 målehjul.
 3.2.2. Bortset fra ovenstående tilfælde skal omkredsen af målehjul eller  

 målevalse svare til det af tælleværket angivne pr. omdrejning af målevalse  

 eller målehjul.
 3.2.3. Når måleorganet anvendes til udmåling af elastik langvarer, skal  

 det enten være forsynet med en aflastningsanordning, der sikrer, at der måles  

 med forlængelser, der skønnes noget mindre end justertolerancen, eller have  

 en kompensationsanordning, som nævnt i pkt. 3.2.1.
 3.3. Påskrifter.
 3.3.1. Længdemålemaskiner, der ikke har en sådan aflastningsanordning  

 eller kompensationsanordning, forsynes med påskriften: Kun til måling af  

 uelastiske langvarer.
 3.3.2. Længdemålemaskiner med kompensationsanordninger forsynes med  

 påskriften: Begrænset anvendelse.
 3.4. Aflæsning.
3.4.1. Aflæsningsanordningen skal være forsynet med en tydelig angivelse  

 af enheden (SI) og for mindst hver decimeter have delinger, hvis værdi  

 tydeligt kan aflæses.
Aflæsning af visningen skal være let og entydig.
 3.4.2. Aflæsningsanordningen kan være forsynet med en nulstillings~ eller  

 forindstillingsmekanisme, når denne nulstiller eller forindstiller totalt og  

 ikke kan bringes til delvis nulstilling eller forindstilling.
 3.5. Transmission.
 Forbindelsen mellem målehjul eller målevalse og tælleværket skal være  

 stabil, og hvis det skønnes nødvendigt, skal den sikres ved plombering.
4. KRAV TIL KONSTRUKTION OG UDFØRELSE FOR  

 LÆGMÅLINGSMASKINER 4.1. Udførelse.
 Maskinen skal være udført af et materiale og i sådanne dimensioner, at den  

 kan anses for stabil og uforanderlig.
 4.2. Udmåling.
 4.2.1. Lægmålingsmaskiner skal kunne lægge ensartede og reproducerbare  

 læglængder.
 4.2.2. Maskinen kan være forsynet med en kompensationsmekanisme således,  

 at læglængden bliver den samme for langvarer af forskellige tykkelse.
4.2.3. Maskinerne skal være forsynet med tælleværk, der angiver antallet  

 af hele slag, der er lagt i en udmåling.
Aflæsning af dette skal være let og  

 entydig.
 4.2.4. På lægmålingsmaskiner skal det med en indskrift være angivet, hvor  

 langt hvert slag er, f.eks.: Målelængde pr. slag xxx m.
5. TOLERANCER Se § 13 I d) i »Bekendtgørelse angående justerreglement«.
6. GODKENDELSE Længdemålemaskiner, der opfylder ovenstående bestemmelser, kan umiddelbart  

 godkendes til justering.
7. JUSTERING, PRØVEMETODER 7.1. Omkreds af målevalse eller målehjul.
 Hvis målevalse eller målehjul har en omkreds på min. 250 mm, og  

 længdemålemaskinen ikke er forsynet med kompensationsanordning, kan  

 prøvningen udføres ved at måle omkredsen af målevalse eller målehjul og  

 kontrollere, at den ikke afviger mere end justertolerancen fra  

 aflæsningsanordningens visning pr. omdrejning af målevalse eller målehjul.
 7.2. Anvendelse af normal.
Er der på grund af målevalsens eller målehjulets placering ikke muligt at  

 udføre denne enkle kontrol, kan man f.eks. fremstille en normal med mærke for  

 5, 10, 20 og 30 m af en stabil langvare og måle denne igennem med  

 længdemålemaskinen.
I andre tilfælde vil det være nemmere at eftermåle de til  

 salg udmålte længder.
 7.3. Anvendelse af Jv normalbånd.
 Er intet af dette muligt kan man, f.eks. ved prøvning af opretstående  

 maskiner til gulvbelægning, prøve disse ved at udmåle et Jv normalbånd i  

 nogle realistiske afskæringslængder.
 7.4. Andre metoder.
 Hvis ingen af de her skitserede metoder er anvendelige, må den efter  

 justermesterens skøn bedst egnede, tilnærmede metode anvendes.
 7.5. Justering eller afvisning.
 Hvis det ved hjælp af en sådan prøvning godtgøres, at maskinen overholder  

 justertolerancen, justeres den, ellers afvises den og henvises til  

 reparation.
8. OMJUSTERING Længdemålemaskinen skal omjusteres, såfremt justervæsenets plombering er  

 brudt eller defekt, samt efter sådanne reparationer eller indgreb, der  

 berører dele, som kan have indflydelse på målingens nøjagtighed.
9. STEMPLING 9.1. Justerskilt og sikring.
 Justerskiltet, der skal være i ætset eller graveret udførelse, sikres til  

 målemaskinen ved en fast plombe, der stemples med justermærke med årstal.  

 Umiddelbart over plomben stemples målemaskinens justernummer i selve skiltet.  

 Tælleværket sikres til maskinen med en løs plombe, der stemples med  

 justermærke.
 9.2. Sikringsstemplinger.
 Andre sikringsstemplinger, som måtte anses for nødvendige, anbringes efter  

 justerdirektørens nærmere bestemmelse.
10.A IKRAFTTRÆDEN Dette tekniske direktiv træder i kraft 1977-08-01.
