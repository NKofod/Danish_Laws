Ved lov nr. 266 af 27. maj 1981 om ændring af ligningsloven og om ændring  

 af lov om vurdering af landets faste ejendomme er der med virkning fra og med  

 indkomståret 1981 gennemført bestemmelser, hvorefter vurderingsrådene i  

 forbindelse med vurderingen af ejendomme med mindst 25 ha skov, som ejes af  

 andre end stat og kommune, skal foretage fordeling af ejendomsværdien på den  

 del af ejendommen, der benyttes til skov, og på den øvrige del af ejendommen.  

 Bestemmelsen er indsat som et nyt stk. 7 i § 33. Fordelingerne skal første  

 gang foretages i forbindelse med 17. alm. vurdering.
Loven er optaget som  

 bilag til dette cirkulære.
Lovændringen indeholder tillige bestemmelse om, at vurderingsrådet for  

 ejendomme, som ved den seneste vurdering forud for 1. januar 1981 omfatter  

 mindst 50 ha skov, skal foretage en tilsvarende fordeling.
Denne fordeling  

 skal alene anvendes ved opgørelsen af den skattepligtige formue for  

 indkomståret 1980, og bestemmelsen indebærer ikke ændring af vurderingsloven.  

 Disse fordelinger benævnes i det følgende "fordelinger i  

 overgangsperioden".
 Lovændringen medfører, at statsskattedirektoratets cirkulære af 2. marts  

 1981 vedrørende vurderingen af skove og plantager ændres for så vidt angår  

 afsnittet om sagkyndig medhjælp m.v., jfr. cirkulærets pkt. 4. De af  

 ministeren for skatter og afgifter beskikkede skovsagkyndige medhjælpere skal  

 herefter medvirke ved vurderingen af skovbrug på 25 ha eller derover, hvad  

 enten skoven skal vurderes selvstændigt eller sammen med anden ejendom.
I Almindelige retningslinier for fordelinger i henhold til § 33, stk. 7 En ejendom anses at falde ind under § 33, stk. 7, såfremt den omfatter  

 mindst 25 ha skov og ejes af andre end stat og kommune.
 Hvor skovarealet for disse ejendomme kun udgør en del af den faste  

 ejendom, og hvor der til et skovareal knytter sig andre værdier end de  

 egentlige skovmæssige, skal vurderingsrådet i forbindelse med vurderingen  

 foretage en fordeling af ejendomsværdien på den del af ejendommen, der  

 benyttes til skov, og på den øvrige del af ejendommen.
 Ved fordelingen henregnes følgende til den skovmæssigt benyttede del af en  

 ejendom:
 Uden for den skovmæssigt benyttede del af en ejendom falder tjenestesteder  

 og arbejderboliger, som varigt er udlejet til andre end skovens personale,  

 aftægtsboliger samt bygninger, der er indrettet til andre formål end  

 skovdrift f.eks. traktørsted, museum, udstillingslokale o.l.
 Uden for den skovmæssigt benyttede del af en ejendom falder endvidere  

 campingpladser samt arealer, der er inddraget til erhvervsmæssig udvinding af  

 forekomster i jorden f.eks. grus-, kridt-, ler-, brunkuls-, tørvemose- og  

 mergellejer m.v.
Den anførte afgrænsning kan ikke betragtes som udtømmende.
Tvivlsspørgsmål  

 forelægges statsskattedirektoratet.
II "Fordelinger i overgangsperioden" Ved "fordelinger i overgangsperioden" (ejendomme med mindst 50  

 ha skov) skal den under I anførte afgrænsning mellem den skovmæssigt  

 benyttede del af en ejendom og den øvrige ejendom ligeledes finde anvendelse.
III Den praktiske fremgangsmåde ved skovfordelinger i henhold til § 33, stk. 7 Fordelinger i henhold til § 33, stk. 7, foretages af vurderingsrådet i  

 forbindelse med ansættelsen af de pågældende ejendomme ved 17. alm. vurdering  

 pr. 1. april 1981.
Ved vurderingen skal vurderingsrådet følge de anvisninger, der er fastsat  

 i statsskattedirektoratets cirkulære af 2. marts 1981 vedrørende vurderingen  

 af skove og plantager ved 17 alm. vurdering.
Reglerne for anvendelse af  

 sagkyndig medhjælp er som ovenfor nævnt ændret, således at disse altid skal  

 benyttes ved vurderingen af skovbrug på 25 ha eller derover, eller hvor  

 ejeren i øvrigt begærer det.
Med hensyn til den praktiske fremgangsmåde ved vurderingen henvises til  

 cirkulæret af 2. marts 1981, pkt. 4, idet man særligt vedrørende  

 fordelingerne i henhold til § 33, stk. 7, skal anføre, at den sagkyndige  

 medhjælper samtidig med afgivelsen af sit forslag til ansættelse af skoven  

 skal anføre, om denne i sin helhed eller kun delvis benyttes skovmæssigt  

 efter de under pkt.
I anførte retningslinier.
Benyttes skoven ikke  

 skovmæssigt i sin helhed, anføres værdien af den del af skoven, der benyttes  

 skovmæssigt.
 Af hensyn til den rettidige gennemførelse af 17. alm. vurdering skal  

 vurderingsrådet aflevere vurderingsresultatet for ovennævnte skovejendomme  

 til vurderingssekretariaterne senest den 31. juli 1981.
IV Den praktiske fremgangsmåde ved "skovfordelinger i  

 overgangsperioden" Vurderingssekretariaterne udsøger de ejendomme, som ved den seneste  

 vurdering forud for 1. januar 1981 omfattede mindst 50 ha skov.
Basiskortet for den senest foretagne vurdering inden 1. januar 1981 samt  

 skovskemaet for de pågældende ejendomme tilstilles herefter vurderingsrådet,  

 der foretager en fordeling af ejendomsværdien på den del af ejendommen, der  

 benyttes skovmæssigt og på den øvrige del af ejendommen.
Hvis det pågældende  

 materiale undtagelsesvis ikke indeholder fornødent grundlag for fordelingen,  

 forelægges spørgsmålet den skovsagkyndige til udtalelse.
Denne fordeling er ikke at anse som en ny selvstændig ansættelse, men  

 alene som fordeling af den allerede foretagne ansættelse.
Vurderingsrådet  

 skal således ikke underkaste ejendommens ansættelse en fornyet prøvelse, men  

 alene udskille den del af den ved vurderingen ansatte ejendomsværdi, der kan  

 henføres til den skovmæssigt benyttede del af ejendommen.
 Hvis rådet i forbindelse med gennemgangen af ejendomme, for hvilke  

 fordeling skal foretages, bliver opmærksom på egentlige væsentlige fejl i  

 ejendomsværdiansættelsen, henvises rådet til på sædvanlig måde at gennemføre  

 en berigtigelse.
 Arbejdet med disse fordelinger afsluttes senest 1. september 1981.
Når fordelingerne er foretaget, afleveres basiskortene til  

 vurderingssekretariatet, der herefter manuelt udskriver meddelelse til ejer  

 om skovfordelingen.
Meddelelsen udskrives til den, der pr. 31. december 1980  

 ejede den pågældende ejendom.
Statsskattedirektoratet udfærdiger en særlig ejermeddelelse til brug ved  

 disse skovfordelinger.
Ejermeddelelsen, der udfærdiges med kopi til  

 ligningsmyndighederne, påregnes udsendt i august måned.
 Meddelelserne til ejerne vil indeholde oplysning om ejendommens  

 identifikation, den ved den senest foretagne vurdering inden 1. januar 1981  

 ansatte ejendomsværdi samt skovbrugets andel af den samlede ejendomsværdi.  

 Ejermeddelelsen vil tillige indeholde oplysning om, til hvem klage over  

 skovfordelingen kan indgives samt om klagefristen, der er 4 uger efter  

 modtagelsen af meddelelsen.
