 Der blev  

 klaget over, at kiropraktoren ikke ved sin første undersøgelse undersøgte og  

 behandlede patienten korrekt, idet der ikke blev taget røntgenbilleder inden  

 behandlingen.
Klage  

 over manglende røntgenundersøgelse i forbindelse med behandling af en  

 kiropraktor Nævnet fandt ikke grundlag for at kritisere kiropraktorens  

 behandling af patienten og lagde herved vægt på, at kiropraktoren undersøgte  

 med fingrene (palpation), hvorledes led og muskulatur fungerede og reagerede  

 på  

 tryk i det område, hvor patienten angav, at smerterne sad.
Endvidere foretog  

 han en banketest med reflekshammeren på ryghvirvlerne i området samt en  

 fjedringstest af leddene i den aktuelle del af rygsøjlen.
Patienten blev  

 derefter behandlet med massage af musklerne (myofascial trykpunktsteknik).
Nævnet oplyste, at den gældende praksis vedrørende  

 røntgenundersøgelse af ryggen er, at en sådan først overvejes, hvis  

 rygbesværet  

 fortsætter ud over 4 uger.
Kun i tilfælde, hvor der er mistanke om infektion,  

 andre betændelsesagtige lidelser, knoglebrud eller ondartet sygdom, er der  

 indikation for en røntgenundersøgelse tidligere i forløbet.
Det var nævnets vurdering, at der ikke ved undersøgelsen var  

 fund, som indikerede, at der skulle foretages en røntgenundersøgelse.
Nævnet  

 fandt dog, at det havde været hensigtsmæssigt, om kiropraktoren havde  

 foretaget  

 en røntgenundersøgelse af ryggen, dels fordi der var gået 7 uger siden  

 tilskadekomsten, og dels på grund af patientens alder og den dermed forbundne  

 risiko for knogleskørhed.
Det var nævnets opfattelse, at kiropraktoren foretog en  

 relevant undersøgelse af, hvorvidt smerterne stammede fra muskler, led eller  

 knogler, og at han behandlede i overensstemmelse med sit fund.
Det var videre  

 nævnets vurdering, at behandlingen med massage af musklerne ikke indebar en  

 risiko  

 for at beskadige led eller knogler i området, heller ikke hos patienter, der  

 lider af knogleskørhed (osteoporose).
