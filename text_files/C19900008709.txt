(Til alle uddannelsesinstitutioner med  

 uddannelsessøgende, der er berettiget til statens  

 uddannelsesstøtte Nr 87 af 25/04/1990 BKG i MT: 10/05/1990 Cirkulæret indeholde følgende kapitler:
 1. Oplysning og rådgivning til de uddannelsessøgende  

 om støtte.
 2. Uddannelsesinstitutionens medvirken ved tildeling  

 af statens uddannelsesstøtte.
 3. Meddelelser til Styrelsen for Statens  

 Uddannelsesstøtte.
 4. Sikkerhedsforanstaltninger.
 5. Uddannelsesinstitutionerns medvirken i  

 ansøgningsproceduren.
 6. Ikraftttræden.
 Oplysning og rådgivning til de  

 uddannelsessøgende om støtte.
 Uddannelsesinstitutionen skal oplyse og rådgive uddannelsesinstitutionens  

 uddannelsessøgende om mulighederne for at få statens uddannelsesstøtte.
Oplysning og rådgivning skal ske på grundlag af gældende love,  

 bekendtgørelser og cirkulære og i øvrigt i overensstemmelse med de  

 anvisninger, Styrelsen for Statens Uddannelsesstøtte giver  

 uddannelsesinstitutionerne.
Oplysningerne og rådgivningen skal angå alle  

 forhold omkring statens uddannelsesstøtte.
Alle bestemmelser og alt  

 oplysningsmateriale om statens uddannelsesstøtte skal ligge fremme på  

 uddannelsesinstitutionen, hvor det er tilgængeligt for de uddannelsessøgende.
Uddannelsesinstitutionens medvirken ved  

 uddeling af statens Udannelsesinstitionen indkalder ansøgninger, fastsætter  

 afleveringsterminer og kontrollerer de udfyldte ansøgningsskemaer, inden de  

 sendes til Styrelsen for Statens Uddannelsesstøtte, jf. nærmere om disse  

 opgaver i kapitel 5.
 Uddannelsesinstitutionen medvirker på tilsvarende måde i forbindelse med  

 ændring af tildelt uddannelsesstøtte, jf. nærmere i kapitel 5, afsnit 7.
 Meddelelser til Styrelsen for Statens  

 Uddannelsesstøtte.
Uddannelsesinstitutionen skal straks underrette Styrelsen for Statens  

 uddannelsesstøtte om forhold, der er af betydning for tildeling og  

 tilbagebetaling af støtte.
Uddannelsesinstitutionen skal således straks give  

 meddelelse herom, hvis støttemodtager ikke mere er studieaktiv, når  

 støttemodtager igen bliver aktiv, får lønnet praktik, som udelukker støtte,  

 tager orlov, afbryder uddannelsen, afslutter uddannelsen før det forventede  

 tidspunkt, overgår til selvstudium eller ikke længere opfylder mindstekravene  

 med hensyn til ugentligt timetal ved enkeltfagsundervisning.  

 Uddannelsesinstitutionen skal endvidere straks underrette styrelsen, hvis  

 støttemodtager bliver hjemmeboende, opnår hel eller delvis fritagelse for  

 betaling af opholdsudgifter eller får anden offentlig ydelse, der udelukker  

 uddannelsesstøtte helt eller delvist.
Den indberettede orlovsperiode skal  

 være den faktiske orlovsperiode, selv om perioden ikke svarer til  

 støtteåret/støtteperioden.
 Uddannelsesinstitutionen skal samtidig give den uddannelsessøgende  

 meddelelse om denne indberetning og om, at støtten standses, og at for meget  

 udbetalt stipendium og studielån vil blive krævet tilbagebetalt.
Afbrydelser, herunder orlov, skal meddeles, også i tilfælde, hvor den, der  

 afbryder, ikke er aktuel støttemodtager.
Hvis en uddannelsessøgende afbryder  

 en uddannelse ved en uddannelsesinstitution for umiddelbart efter af  

 fortsætte på samme uddannelsesretning ved en anden uddannelsesinstitution,  

 sker støttetildelingen på grundlag af den ansøgning, der er indsendt gennem  

 den første uddannelsesinstitution.
I andre tilfælde skal der indsendes ny  

 ansøgning gennem den anden uddannelsesinstitution.
Der skal også indsendes ny  

 ansøgning, hvis en uddannelsessøgende skifter fra en uddannelse til en anden  

 ved samme uddannelsesinstitution.
 Forholdet meddeles på en formular, når en sådan er udarbejdet af styrelsen  

 til dette formål.
Sikkerhedsforanstaltninger 4.1. Tavshedspligt.
Uddannelsesinstitutionens medarbejdere og andre med tilknytning til  

 udannelsesinstitutionen, som gennem arbejdet får kendskab til oplysninger om  

 ansøgeres og forældres private og økonomiske forhold, har tavshedspligt om  

 disse forhold.
Tavshedspligten ophører ikke ved udtræden af dette arbejde,  

 eller fordi stillingen forlades.
 4.2. Opbevaring af ansøgninger.
Udfyldte ansøgniger skal opbevares i aflåst rum eller skab, når der ikke  

 arbejdes med ansøgningerne.
Ansøgerliste skal opbevares på tilsvarende måde  

 og skal destrueres inden for et år efter støtteårets udløb.
 4.3. Opbevaring, udskillelse og tilintetgørelse af resultatmateriale.
Resultatmateriale i form af støttelister, ændringsstøttelister,  

 klippekortlister og kopi af afslagsbreve og ændringsstøttemeddelelser skal  

 opbevares under sådanne forhold, at det er utilgængeligt for uvedkommende.  

 Resultatmateriale, der ikke indgår som en del af en konkret sag, skal  

 destrueres, så snart opbevaring ikke længere er nødvendig for at varetage de  

 pålagte opgaver.
Støttelister, ændringsstøttelister og klippekortlister skal  

 destrueres inden for 3 år efter det pågældende støtteårs udløb.
 Udannelsesinstitutionens medvirken i  

 ansøgningsproceduren.
 5.1. Klargøring af ansøgningsskemaer før udlevering til ansøgerne.
 5.1.1. I april måned sender Styrelsen for Statens uddannelsesstøtte  

 ansøgningsskemaer og vejledningsmateriale til uddannelsesinsstitutionen.
5.1.2. Uddannelsesinstitutionen skal udfylde felterne til institutions- og  

 retningskoder på skemaernes forside, inden de udleveres til ansøgerne.  

 Samtidig påføres institutionsnavn og uddannelsesretning.
Det er  

 hensigtsmæssigt at anvende stempel med institutions adresse og telefonnummer.  

 Om støtteperioden (spørgsmål 6 på ansøgningsskemaet) se under 5.3.
5.2. Indkaldelse af ansøgninger.
Terminer og frist.
5.2.1. Uddannelsesinstitutionen skal indkalde ansøgninger om  

 uddannelsesstøtte.
Dette bør ske ved tydeligt opslag på  

 uddannelsesinstitutionen med angivelse af, hvor og hvornår ansøgningerne skal  

 afleveres.
For uddannelsessøgende, der er under fortsat uddannelse ved  

 institutionen, skal der ske indkaldelse af ansøgninger en eller flere gange  

 inden sommerferien.
Ansøgninger for begynderårgange indkaldes så hurtigt  

 efter optagelsen som muligt, gerne før fremmøde på uddannelsesinstitutionen.  

 I øvrigt skal ansøgninger sendes til styrelsen senest 8 dage efter  

 modtagelsen.
5.2.2. Ansøgninger skal være uddannelsesinstitutionen i hænde senest den  

 1. oktober i støtteåret.
Er den 1. oktober en lørdag eller søndag, skal  

 ansøgning være institutionen i hænde senest den følgende hverdag.  

 Uddannelsesinstitutionen bør i god tid gøre de uddannelsessøgende opmærksom  

 på sidste sidste frist for at ansøge.
Uddannelsessøgende, der afleverer  

 ansøgning efter fristens udløb, skal have oplysning om, at ansøgningen ikke  

 bliver sendt til Styrelsen for Statens Uddannelsesstøtte og ikke behandlet,  

 og at der kan klages over denne afgørelse til Styrelsen for Statens  

 Uddannelsestøtte.
Ansøgninger, der er afleveret efter fristens udløb, kan  

 anses for rettidige, hvis forsinkelsen skyldes helt ekstraordinære forhold,  

 som ikke kan lastes ansøger fx. akut hospitalsindlæggelse umiddelbart før  

 fristens udløb.
Rettidigt afleverede ansøgniger skal videresendes til  

 Styrelsen for Statens Uddannelsesstøtte snarest, og senest 8 dage efter  

 modtagelsen.
 5.3. Kontrol af de udfyldte ansøgninger.
Når ansøgningsskemaerne modtages fra de uddannelsessøgende, skal  

 uddannelsesinstitutionen efterse, at felterne på ansøgningsskemaerne er  

 korret udfyldt.
Kontrollen skal navnlig angå:
Ansøgerens adresse.  Hvis den uddannelsessøgende har oplyst en  

 adresse i udlandet, skal uddannelsesinstitutionen udfylde det hvide felt  

 øverst til venstre i den del af ansøgningens forside, der skal udfyldes af  

 uddannelsesinstitutionen.
Hvis det er adresse i de øvrige nordiske lande  

 (også Færøerne) skrives »2«.
Er det en adresse i det øvrige udland  

 skrives »1«.
Særbehandling.  Hvis uddannelsesinstitutionen mener, at  

 ansøgningen giver anledning til særlig behandling i styrelsen, skal der i  

 feltet »særbehandling« skrives »1«.
Det skal  

 uddannelsesinstitutionen bl.a. gøre i følgende tilfælde:
 Hvis ansøgeren ikke har dansk statsborgerskab og ikke tidligere har fået  

 støtte.
 Hvis ansøgeren får anden offentlig støtte, bortset fra de tilfælde, hvor  

 det drejer sig om støtte efter § 42, stk. 1, i bistandsloven.
 Hvis ansøgeren tidligere har haft en periode med uddannelsesydelse, der er  

 anført i spørgsmål 6.
 Hvis ansøgeren i spørgsmål 16, 17, 18 og 19 har søgt dispensationer, eller  

 om at der ses bort fra klip inden for de 12 ekstraklip, som  

 uddannelsesinstitutionen ikke mener bør imødekommes.
 Hvis en ansøger, der søger støtte til en videregående uddannelse, i  

 spørgsmål 18 og 19 søger om dispensation eller om at få set bort fra klip i  

 videregående uddannelse.
 Hvis en ansøger, der søger om støtte til en ungdomsuddannelse, i spørgsmål  

 18 eller 19 søger om dispensation eller om at få set bort fra klip i  

 ungdomsuddannelse.
 Hvis an ansøger i spørgsmål 19 søger om at få set bort fra klip for en  

 periode, der ligger før 1. august 1989'.
 Hvis uddannelsesinstitutionen mener, at der er andre problemer i  

 forbindelse med klippekortet.
 Hvis der søges statsgaranteret lån.
 Hvis der er sat kryds i feltet »En af mine forældre er afgået ved  

 døden efter den 1. januar 1989«.
 Hvis forældrene havde indkomst på Færøerne, i Grønland eller i udlandet,  

 eller hvis der søges om, at den aktuelle forældreindkomst lægges til grund  

 ved støtteberegningen.
 Hvis forældrenes underskrift ikke kan opnås.
 Hvis den uddannelsessøgende i punkt 25 på ansøgningsskemaet har angivet,  

 at der er særlige forhold, der skal tages i betragtning ved  

 støttetildelingen.
 Spørgsmål 3.  Dansk statsborgerskab - udlændige.
 Hvis en ansøger ikke er dansk statsborger og ikke tidligere har fået  

 statens uddannelsesstøtte, skal der sammen med støtteansøgningen indsendes  

 oplysningsskema for udlændinge, formular 4. Der skal skrives »1« i  

 feltet »særbehandling« på forsiden af skemaet.
Ansøgere, der af Justitsministeriet er overgivet til Dansk  

 Flygtningehjælp, skal ikke udfylde oplysningsskema for udlændinge.
Dansk  

 Flygtningehjælp eller socialforvaltningen skal på det almindelige  

 ansøgningsskema, spørgsmål 4, bekræfte, at ansøgeren er overgivet til  

 flygtningehjælpen.
Der skal skrives »1« i feltet  

 »særbehandling« på forsiden af skemaet.
 Spørgsmål 5.  Uddannelsens begyndelse og forventede  

 afslutningstidspunkt skal angives korrekt og realistisk.
Spørgsmål 6.  Støtteperiode.
Udannelsesinstitutionen skal  

 kontrollere, at støtteperioden er korrekt angivet.
Støtteperioden skal ligge  

 inden for uddannelsens begyndelses- og afslutningstidspunkt.
Ansøgere, der har en støtteperiode på hele efteråret 1990 (1. august 1990  

 - 31. december 1990), er ansøgere der er fyldt 18 år før den 1. august, og  

 som forventes at være støtteberettigede hele efteråret 1990.  

 Uddannelsesinstitutionen skal sikre sig, at ansøgere, der har en  

 støtteperiode på hele efteråret 1990, har sat kryds i ja-feltet ved  

 spørgsmålet: »Min støtteperiode er hele efteråret 1990 (1. august 1990 -  

 31. december 1990)» Ansøgere der ikke har en støtteperiode i hele efteråret 1990, er ansøgere,  

 der ikke er støtteberettigede hele efteråret.
Uddannelsesinstitutionen skal  

 sikre sig, at disse ansøgere har angivet støtteperioden korrekt.
For  

 ansøgere, der fylder 18 år i løbet af efteråret 1990, er støtteperiodens  

 begyndelse, begyndelsen af SU-kvartalet, efter at de er fyldt 18 år.  

 SU-kvartalerne begyder 1. august og 1. november.
Støtteperiodens begyndelse er den 1. i måneden for uddannelsens  

 begyndelse.
Støtteperioden slutter ved udgangen af den måned, hvor udannelsen  

 afsluttes.
Hvis støtteberettigelsen ophører i løbet af efter 1990 fx på grund  

 af støttetidsreglerne anføres den sidste måned, hvor ansøgeren er  

 støtteberettiget, som støtteperiodens ophørsmåned.
 Hvis der i støtteåret indgår perioder med lønnet praktik, skal  

 uddannelsesinstitutionen anføre støtteperioden, inden ansøgningsskemaet  

 udleveres til den uddannelsessøgende.
Spørgsmål 15.  Dobbeltklip.
Har den uddannelssøgende angivet en  

 måned, fra hvilken der ønskes udbetalt dobbeltklip, skal  

 uddannelsesinstitutionen undersøge, om den uddannelsessøgende kan afslutte  

 uddannelsen inden for 12 måneder fra dette tidspunkt.
Derudover skal  

 uddannelsesinstitutionen undersøge, hvor mange klip er er opsparet efter den  

 1. august 1989. På bagsiden af ansøgningsskemaet skal  

 uddannelsesinstitutionen skrive antallet af opsparede klip, og skrive under  

 på, at uddannelsen kan afsluttes indenfor 12 måneder.
 Spørgsmål 16 og 17.  Besvarelsen af disse spørgsmål danner  

 grundlag for indplaceringen i klipkortsystemet af uddannelsessøgende, der har  

 begyndt en videregående uddannelse før 1. august 1989.
Spørgsmål 16.  Skal kun besvares af ansøgere, der ikke er  

 »indplaceret« i klippekortsystemet (dvs. ansøgere, der ikke har  

 søgt uddannelsesstøtte i 1989/90). Uddannelsesinstitutionen skal kontrollere,  

 at feltet kun udfyldes af ansøgere, som har begyndt den første  

 støtteberettigende videregående uddannelse før den 15. marts 1988 og ikke har  

 søgt støtte i 1989/90. Uddannelsesinstitutionen skal på baggrund af den  

 uddannelsessøgendes oplysninger udfylde feltet »indskrivningsperiode i  

 alt antal måneder«.
Feltet angiver det antal måneder, de  

 uddannelsessøgende har været indskrevet ved videregående uddannelser med  

 fradrag af perioder, hvor støtte har været udelukket på grund af orlov,  

 lønnet praktik i tidligere uddannelser eller inaktivitet.
Perioder med lønnet  

 praktik i den igangværende uddannelse skal medregnes i indskrivningsperioden.
Uddannelsesinstitutionen skal endvidere udfylde feltet  

 »Dispensationer i alt antal måneder«.
Feltet skal udfyldes med det  

 antal dispensationsmåneder, som der efter uddannelsesinstitutionens  

 opfattelse bør ses bort fra ved opgørelsen af støttetiden.
Hvis der er søgt  

 om en dispensation, som uddannelsesinstitutionen ikke mener bør imødekommes,  

 skal uddannelsesinstitutionen skrive »1« i feltet  

 »særbehandling« på forsiden af skemaet.
Individuel sædvanlig studietid.
Dette felt skal kun udfyldes i de helt  

 specielle tilfælde, hvor den sædvanlige studietid afviger fra den, der  

 normalt gælder for uddannelsen.
Spørgsmål 17.  Skal kun udfyldes af ansøgere, der ikke er  

 indplaceret i i »klippekortet« (dvs. ansøgere der ikke har søgt  

 udannelsesstøtte i 1989/90). Uddannelsesinstitutionen skal kontrollere, at  

 feltet kun udfyldes af ansøgere, der har begyndt den første  

 støtteberettigende videregående uddannelse i perioden 15. marts 1988 til 31.,  

 juli 1989 og ikke har søgt støtte i 1989/90. Uddannelsesinstitutionen skal på  

 baggrund af den uddannelsessøgendes oplysninger udfylde felterne  

 »Dispensationer i alt, antal måneder, og antal måneder til ikke bestået  

 prøve under igangværende og under tidligere uddannelser«.
Hvis  

 uddannelsesinstitutionen ikke kan godkende den uddannelsessøgendes ansøgning  

 om dispensation fra støttetidsreglerne eller om at få set bort fra klip brugt  

 til ikke bestået prøve eller afbrudt uddannelse skrives »1« i  

 feltet »særbehandling« på skemaets forside.
Spørgsmål 18.  Uddannelsesinstitutionen skal kontrollere, at  

 feltet ikke ydfyldes af ansøgere, der har udfyldt felt 16 eller 17. Felt 18  

 anvendes til ansøgning om dispensationer for såvel ansøgere i ungdoms- som i  

 videregående uddannelse.
Dispensationer, der tidligere er godkendt, må ikke  

 anføres.
Uddannelsesinstitutionen skal på baggrund af ansøgerens oplysninger  

 udfylde feltet »Dispensationer i alt, antal måneder«.
Hvis  

 uddannelsesinstitutionen ikke kan godkende den uddannelsessøgendes ansøgning  

 om dispensation fra støttetidsreglerne, hvis en uddannelsessøgende, der nu er  

 i ungdomsuddannelse, søger om dispensation for støttetid brugt i en tidligere  

 videregående uddannelse, eller en uddannelsessøgende, der nu er i  

 videregående uddannelse, søger om dispensation for støttetid brugt i  

 ungdomsuddannelse, skrives »1« i feltet »særbehandling«  

 på skemaets forside.
 Bemærk, at ansøgere, der har begyndt den første videregående uddannelse  

 før 15. marts 1988, og som tidligere er blevet indplaceret i klippekortet,  

 kan søge om dispensation i 18 også for perioder, der ligger før  

 indplaceringen i klippekortet.
Spørgsmål 19.  Uddannelsesinstitutionen skal kontrollere, at  

 feltet ikke udfyldes af ansøgere, der har udfyldt felt 16 eller 17 eller af  

 ansøgere, der har begyndt den første videregående uddannelse før den 15.  

 marts 1988. Feltet kan bruges af ansøgere i både ungdoms- og videregående  

 uddannelser, som søger om »ekstraklip« (max. 12). Klip, der  

 tidligere er set bort fra, må ikke anføres.
Uddannelsesinstitutionen skal på  

 baggrund af den uddannelsessøgendes oplysninger udfylde felterne »ikke  

 bestået prøve ved igangværende uddannelse«, »Ikke bestået prøve ved  

 tidligere uddannelse« eller »Afbrudt uddannelse« - »Antal  

 måneder«.
Hvis perioden, der skal ses bort fra, ligger før den 1. august  

 1989, skal feltet »særbehandling« på skemaets forside udfyldes med  

 »1«.
Der skal også skrives i feltet »særbehandling« hvis  

 en uddannelsessøgende, der nu er i ungdomsuddannelse søger om at få set bort  

 fra klip brugt i videregående uddannelse, eller hvis en uddannelsessøgende,  

 der nu er i videregående uddannelse, søger om at få set bort fra klip brugt i  

 ungdomsuddannelse.
Der skal endelig skrives »1« i feltet  

 særbehandlig, hvis uddannelsesinstitutionen ikke kan godkende ansøgningen om,  

 at der ses bort fra klip.
Spørgsmål 20-23.  Forældreoplysninger.
Uddannelsesinstitutionen  

 skal kontrollere, at uddannelsessøgende, der i hele støtteperioden eller en  

 del af denne, skal have tildelt støtte på grundlag af deres forældres  

 indtægt, giver oplysninger om deres forældre.
Uddannelsessøgende, der i en  

 hel del af støtteperioden er afhængige af forældreindkomsten, skal altid give  

 oplysninger om deres forældre.
Uddannelsessøgende er afhængige af forældrenes  

 indkomst indtil udgangen af SU-kvartalet, hvor de fylder 19 år.  

 SU-kvartalerne begynder 1. august, 1. november.
Hvis en ansøger ønsker den aktuelle forældreindkomst lagt til grund, skal  

 dette angives i punkt 25. Det kan kun ske, hvis forældrenes indkomst på grund  

 af længereværende arbejdsløshed efter afskedigelse, langvarig sygdom,  

 konkurs, betalingsstandsning eller overgang til pension er faldet væsentligt.  

 Den uddannelsessøgende skal vedlægge dokumenterede oplysninger om forældrenes  

 aktuelle månedlige indkomster.
Ansøgningen skal også indeholde forældrenes  

 erklæring om, hvorvidt indkomsten kan forventes at svare til deres  

 gennemsnitlige månedlige indkomster i hele ansøgerens støtteperiode.
Normalt skal ansøgeren sørge for, at forældrene skriver under på side 3 på  

 ansøgningsskemaet.
I undtagelsestilfælde vil styrelsen dog behandle  

 ansøgninger, selv om forældrene ikke har skrevet under.
Det drejer sig om  

 tilfælde, hvor ansøger over for uddannelsesinstitutionen har sandsynliggjort,  

 at forældrenes underskrift ikke kan opnås.
Sådanne ansøgninger skal i punkt  

 25 tydeligt mærkes med »forældreunderskrift kan ikke opnås«.
Feltet  

 »særbehandling« på skemaets forside udfyldes med »1«.
Spørgsmål 24.  Uddannelsesinstitutionen skal kontrollere, at  

 uddannelsessøgende, der søger statsgaranteret lån, samtidig har besvaret  

 spørgsmål 1-6 og 13. Hvis ansøgeren ikke har søgt uddannelsesstøtte i 1989/90  

 skal felt 16 være udfyldt.
Uddannelsesinstitutionen skal være opmærksom på,  

 at kun uddannelsessøgende, der har begyndt en videregående uddannelse før den  

 15. marts 1988 og har overskredet den tid, hvor de kan få stipendium og  

 studielån, kan søge statsgaranteret lån.
Den uddannelsessøgende har mulighed for at søge statsgaranteret lån for et  

 helt studieår.
Uddannelsessøgende, der også ønsker statsgaranti for foråret  

 1990, skal på ansøgningsskemaet oplyse den sidste måned i den periode, der  

 ønskes statsgaranti.
Der kan længst søges om statsgaranti til udgangen af  

 juli 1991.
 Underskrift.  Uddannelsesinstitutionen skal kontrollere, at  

 ansøgeren har skrevet under på side 4 på ansøgningsskemaet.
 Udfyldes af uddannelsesinstitutionen.  På bagsiden af ansøgningen  

 skal uddannelsesinstitutionen besvare følgende spørgsmål:
Lønnet praktik.  Uddannelsesinstitutionen skal anføre perioder med  

 lønnet praktik.
Perioderne skal anføres, selvom de ligger efter udløbet af  

 det aktuelle støtteår.
Der kan kun skrives 2 perioder på skemaet.
Hvis der i  

 uddannelsen er mere end 2 lønnede praktikperioder, anføres de 2 første  

 praktikperioder.
Praktikperioden, der ligger i slutningen af  

 uddannelsesforløbet, skal også anføres.
For hver gang, der i  

 uddannelsesforløbet som helhed forekommer 1 måned med lønnet praktik, vil de  

 uddannelsessøgende være udelukket fra at få støtte i 1 måned.
Denne måned  

 placeres således i uddannelsesforløbet, at den så vidt muligt falder sammen  

 med perioder med lønnet praktik.
Fradrag for kost og logi.
Udfyldes for visse uddannelsessøgende  

 (fx elever på sygeplejeskolerne, søfartsskolerne og efg-elever på skolehjem),  

 der i henhold til særlige regler kan opnå hel eller delvis fritagelse for  

 betaling af opholdsudgifter.
Beløbet anføres på årsbasis.
 Undervisningsafgift.  Uddannelsesinstitutionen skal angive den  

 enkelte ansøgers faktiske årlige undervisningsafgift ifølge den afgiftssats,  

 der er gældende ved støtteårets begyndelse.
 Hvis ansøgeren fra anden offentlig side modtager hel- eller delvis  

 friplads, angives nettoafgiften.
 Individuel normeret studietid.  Dette felt skal kun udfyldes i de  

 helt specielle tilfælde, hvor den normerede studietid afviger fra den, der  

 normalt gælder for uddannelsen.
 Dobbeltklip.  Se ovenfor under spørgsmål 15.
 5.4. Sortering og registrering af udfyldte ansøgninger.
 Inden skemaerne indsendes, skal de lægges i personnummerorden, dvs. i  

 talrækkeorden, således at hvert personnummer betragtes som et ticifret tal.
Ansøgningerne skal indsendes med en følgeskrivelse (formular 1). For hver  

 følgeskrivelse skal uddannelsesinstitutionen udfylde ansøgerliste (formular  

 3), hvorpå ansøgerne opføres i personnummerorden.
Der må højst indsendes 100  

 ansøgninger med en følgeskrivelse.
 De ansøgninger, hvor feltet »særbehandling« er udfyldt,  

 indsendes med en særlig følgeskrivelse.
 Der må ikke med den samme følgeskrivelse indsendes både ansøgninger om  

 støtte til ungdomsuddannelser og ansøgninger om støtte til videregående  

 uddannelser.
 Hvis der ved indsendelse skal anvendes flere ansøgerlister, skal disse  

 forsynes med sideangivelse og hæftes sammen (højst 4).
 På følgeskrivelserne (formular 1) skal anføres institutionsnavn -  

 eventuelt ved stempel- og antallet af ansøgninger, der indsendes.
 To ansøgningsskemaer (formular 2) fra samme person må aldrig indsendes  

 samtidig.
 5.5. Resultatmateriale fra styrelsen.
Resultatmaterialet i form af støttemeddelelse og eventuelt lånebevis eller  

 statsgarantierklæring eller afslagsbrev bliver sendt direkte til ansøgeren.  

 Støttelister og kopi af afslagsbreve bliver samtidig sendt til  

 uddannelsesinstitutionen.
Klippekortlister sendes normalt til  

 uddannelsesinstitutionerne hvert kvartal.
I en del tilfælde vil  

 støttelisterne omfatte færre ansøgere, end der var anført på de indsendte  

 ansøgerliste.
Ansøgninger kan være længere tid under behandling på grund af  

 særlige forhold ved ansøgningen eller fejl i det indsendte materiale.
 Hvis der på støttelisten forekommer navne på ansøgere, der ikke længere  

 opfylder de studiemæssige betingelser for at modtage uddannelsessttøtte, skal  

 uddannelsesinstitutionen straks give styrelsen besked herom, se under kapitel  

 3.
 5.6. Støtteberegning og udbetaling.
 Første stipendieudbetaling i støtteåret finder normalt sted i løbet af  

 første uge i august måned.
 Første udbetaling af studielån vil normalt finde sted 2-3 uger efter, at  

 det underskrevne lånebevis er modtaget retur i styrelsen.
 Ansøgninger, der er modtaget i styrelsen inden udgangen af juni måned, kan  

 normalt forventes at føre til stipendieudbetaling i løbet af første uge i  

 august måned.
Det tager normalt styrelsen ca. 3 uger at behandle en korrekt udfyldt  

 ansøgning, der ikke kræver særlig sagsbehandling.
Der kan dog i  

 spidsbelastningsperioder blive tale om længere ekspeditionstider.
 Stipendie- og studielånsrater vil normalt være til disposition på den  

 uddannelsessøgendes konto næstsidste hverdag i hver måned.
 Uddannelsesinstitutionen skal gøre de uddannelsessøgende bekendt med disse  

 udbetalingsterminer og ekspeditionstider, herunder oplyse, at  

 ekspeditionstiden gælder fra modtagelsen i styrelsen.
 5.7. Ændring i tildelt støtte.
 Sker der i løbet af støtteperioden væsentlige ændringer i det oprindelige  

 beregningsgrundlag, kan der indsendes ændringsansøgning gennem  

 uddannelsesinstitutionen på en særlig formular (nr. 5), der vil blive udsendt  

 ca. 1. juni forud for støtteåret.
Ændringsskema skal indsendes hurtigst muligt.
Dette gælder også, selv om  

 den uddannelsessøgende endnu ikke har modtaget en støttemeddelelse om  

 resultatet af den oprindelige indsendte ansøgning (formular 2).
 Alle anmodninger om ændringer af tildelt støtte skal indsendes på formular  

 5. Uddannelsesinstitutionen modtager meddelelse om resultatet af  

 ændringsberegningen.
5.7.1. Ændringsansøgninger skal være uddannelsesinstitutionen i hænde  

 senest den 1. oktober i støtteåret.
Er den 1. oktober en lørdag eller søndag,  

 skal ansøgningen være institutionen i hænde senest den følgende hverdag.
Uddannelsesintitutionen bør i god tid gøre de uddannelsessøgende opmærksom  

 på sidste frist for at ansøge.
Uddannelsessøgende, der afleverer ansøgning  

 efter fristens udløb, skal have oplysning om, at ansøgningen ikke bliver  

 sendt til Styrelsen for Statens Uddannelsesstøtte og ikke behandlet, og at  

 der kan klages over denne afgørelse til Styrelsen for Statens  

 Uddannelsesstøtte.
Ansøgninger, der er afleveret efter fristens udløb, kan anses for  

 rettidige, hvis forsinkelsen skyldes helt ekstraordinære forhold, som ikke  

 kan lastes ansøger, fx akut hospitalsindlæggelse umiddelbart før  

 ansøgningsfristens udløb.
Rettidigt afleverede ansøgninger skal videresendes  

 til styrelsen snarest og senest 8 dage efter modtagelsen.
 Kapitel 7. Ikrafttræden.
 Cirkulæret træder i kraft den 1. maj 1990 og finder anvendelse på  

 ansøgninger i støtteåret 1990 (1. august - 31. december 1990).
 Styrelsen for Statens Uddannelsesstøtte,  

 den 25. april 1990.
 P. s. v.
