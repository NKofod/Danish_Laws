I.
Cirkulærets formål og indhold Miljøministeriet fastsætter i dette cirkulære, at der skal reserveres  

 arealer, som vil være nødvendige for en rørledning med tilhørende  

 installationer for transport af olie og kondensat på strækningen fra  

 vestkysten ved Kærgård i Blåvandshuk kommune til Fredericia.
 Reservationen betyder en friholdelse af de omhandlede arealer, således at  

 der i tiden, indtil ledningsnettet er anlagt, ikke opføres bygninger eller  

 udføres anlæg, der vil være til hinder for anlæg af ledningen.
 Baggrunden for arealreservationen er regeringens energipolitiske  

 overvejelser og lov om etablering og benyttelse af en rørledning til  

 transport af råolie og kondensat, lov nr. 291 af 10. juni 1981.
 Cirkulæret udstedes i henhold til § 4 og § 9, stk. 2, i lov om lands- og  

 regionplanlægning, jfr. miljøministeriets lovbekendtgørelse nr. 95 af 4.  

 marts 1980, og § 9, stk. 4, i lov om by- og landzoner (miljøministeriets  

 lovbekendtgørelse nr. 300 af 23. juni 1980.
Cirkulærets pkt.
II indeholder de forudsætninger vedrørende  

 ledningsnettet, som skal lægges til grund for regionplanlægningen.
I pkt.
III  

 er følgerne heraf for kommune- og lokalplanlægningen omtalt, og i pkt.
IV er  

 der indeholdt nærmere forskrifter for zonemyndighedernes administration af §§  

 6-8 i by- og landzoneloven.
II.
Forudsætninger for regionplanlægningen I medfør af § 4 og § 9, stk. 2, i lands- og regionplanloven, fastsættes  

 herved efter forhandling med de berørte ministre, de berørte kommuner og  

 amtskommuner samt de kommunale organisationer, at regionplanlægningen skal  

 udføres udfra den forudsætning, at det i et bælte på 40 m's bredde og med den  

 på kortbilag, som er udsendt til de berørte kommuner og amtskommuner, angivne  

 linieføring skal reserveres areal til en olierørledning med tilhørende  

 installationer.
Nærværende cirkulære supplerer således de godkendte regionplaner for Vejle  

 og Ribe amtskommuner.
De nødvendige retningslinier vedrørende  

 arealreservationerne forudsættes efterfølgende optaget i det kommende  

 regionplantillæg 1984/ 85, jfr. § 7, stk. 1, litra 2 i lov om lands- og  

 regionplanlægning.
Det vil sige, at arealerne ikke må planlægges anvendt til  

 bolig- eller erhvervsformål eller til andre foranstaltninger, herunder også  

 rekreative anlæg.
 Kortbilag 1 er et oversigtskort over den strækning, som reserveres ved  

 nærværende cirkulære.
 Til de berørte amtsråd og kommunalbestyrelser er der af planstyrelsen  

 udsendt de kort i 1:25.000, som skal danne grundlag for regionplanlægningen  

 og administrationen i øvrigt.
 De detaljerede kort (1:4.000) kan rekvireres hos planstyrelsen.
 I bilag 2 er nævnt de amter og kommuner, som berøres af ovennævnte  

 arealreservation.
III.
Kommune- og lokalplanlægning Det påhviler de berørte kommuner at sikre landsplandirektivets  

 bestemmelser i kommuneplanen og lokalplanlægningen.
IV.
Administrationen af §§ 6-8 i lov om by- og landzoner I medfør af § 9, stk. 4, i by- og landzoneloven fastsættes herved, at  

 zonemyndigheden ikke i medfør af § 9, stk. 1, må meddele tilladelser, som er  

 i strid med reservationen, jf. ovenfor under pkt.
II V.
Afslutning Ønsker om ændringer i arealreservationen i forhold til den her fastlagte,  

 som senere måtte fremkomme fra de kommunale og regionale  

 planlægningsmyndigheder, berørte statsmyndigheder eller fra Dansk Olierør  

 A/S, må forelægges planstyrelsen, som så under hensyn til ændringens omfang  

 og konsekvens vil tage stilling til hvilken procedure, der skal følges.
