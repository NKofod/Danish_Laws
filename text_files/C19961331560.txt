APRIL 1996 1. INDLEDNING 2. ANSØGERKREDS 3. TILSKUDSBERETTIGEDE PROJEKTER.
 3.1 Tilskudsberettigede udgifter.
 4. UDGIFTER, DER IKKE KAN OPNÅS TILSKUD TIL.
 5. BETINGELSER FOR TILSKUD.
 5.1 Tilskud til jordbrugsbedrifter.
 5.2 Særlige regler for jordbrugsbedrifter.
 5.3 Tilskud til forarbejdningsvirksomhed.
 5.4 Særlige regler for forarbejdningsvirksomheder.
6. BETINGELSER FOR TILSKUD 7. TILSKUDDETS STØRRELSE.
 7.1 Tilskud fra anden side.
 8. UDBETALING AF TILSKUD.
 9. ÆNDRINGER I PROJEKTET.
 10. BORTFALD AF TILSKUD M.V.
 11. EVALUERING OG KONTROL.
 12. KLAGEADGANG.
 13. BILAG.
INDLEDNING Denne vejledning retter sig til ansøgere, der søger om  

 mål 5b tilskud til projekter under Den Europæiske Udviklings- og Garantifond  

 for Landbruget, Udviklingssektionen.
I det følgende kaldet Landbrugsfonden.  

 Landbrugsfondens indsats i Danmark retter sig mod problemer, der er generelle  

 for jordbruget, og mod specifikke problemer i landdistrikterne.
 Gennem mål 5a - forbedringsordningen og strukturprojektstøtten - ydes  

 blandt andet tilskud til effektivisering af produktionsmetoderne og  

 modernisering af bedrifterne og virksomhederne i hele Danmark.
 Mål 5b-ordningen skal supplere disse ordninger ved i særlige  

 landdistrikter at yde tilskud til omstilling fra konventionelle  

 produktionsmetoder og afgrøder/dyrehold, ved at yde tilskud til udvikling af  

 nye produkter, herunder især egnsspecifikke produkter eller lokale  

 mærkevarer, og ved at yde tilskud til omstilling til landboturisme.
For at opnå den størst mulige effekt af de midler, der er stillet til  

 rådighed af EU og Landbrugs- og Fiskeriministeriet, skal det tilstræbes, at  

 projekterne indgår i en samlet udviklingsstrategi i lokalområdet.
Projekter,  

 der involverer flere jordbrugsbedrifter, forarbejdningsvirksomheder, lokale  

 myndigheder og organisationer m.v., og skaber flere arbejdspladser, vil blive  

 prioriteret højt.
ANSØGERKREDS Ansøger Der kan ydes tilskud til * ejere og forpagtere af jordbrugsbedrifter * virksomheder, der forarbejder jordbrugsprodukter * foreninger, sammenslutninger, organisationer, fonde, offentlige eller  

 private institutioner eller myndigheder, der gennemfører projekter med  

 henblik på fremme af udviklingen af jordbruget i særlige landdistrikter.
Definition af jordbrugsbedrift og arbejdskraftbehov Ved en jordbrugsbedrift forstås i denne vejledning en bedrift, der lovligt  

 drives som en driftsenhed, og som anvendes til landbrug, skovbrug, gartneri,  

 frugtavl, planteskole eller lignende jordbrugsvirksomhed.
Jordbrugsbedriften skal efter projektets gennemførelse have et samlet  

 arbejdskraftbehov på mindst 450 timer om året, hvoraf mindst 225 timer om  

 året anvendes ved egentlig jordbrugsvirksomhed.
Arbejdskraftbehovet på  

 bedriften beregnes på grundlag af normtimetallet pr. driftsgren og  

 mekaniseringsgraden.
Det faktisk anvendte arbejdskraftforbrug er derfor ikke  

 afgørende.
En fuldtidsbeskæftiget svarer til 1.800 arbejdstimer pr. år.
 Til beregning af arbejdskraftforbruget medgår foruden egentlig  

 jordbrugsvirksomhed følgende aktiviteter på bedriften:
* fremstilling af jordbrugsprodukter på bedriften fra bedriftens  

 produktion (f.eks. ost, smør og detailpakket frugt og grønt), * salg fra bedriften af jordbrugsprodukter fremstillet på bedriften  

 (f.eks. ost, smør og detailpakket frugt og grønt), * fremstilling af kunsthåndværk og salg heraf fra bedriften, * reparation af jordbrugsmateriel på bedriften, samt * turistmæssig virksomhed på bedriften.
Rideskoler er ikke egentlig jordbrugsvirksomhed.
Dog kan arbejdet herved  

 indgå ved beregningen af arbejdskraftbehovet på bedriften.
 Maskinstationvirksomhed betragtes som arbejde uden for bedriften og kan  

 således ikke indgå ved beregningen af arbejdskraftbehovet på bedriften.
 3. TILSKUDSBERETTIGEDE PROJEKTER.
 For at der kan ydes tilskud under Landbrugsfonden, skal projektet være  

 omfattet af en eller flere af følgende aktiviteter (projekttyper):
Omstrukturering og miljøbeskyttelse i jordbruget * omstilling af animalsk eller vegetabilsk produktion, herunder omstilling  

 til produkter til anvendelse uden for fødevaresektoren eller omstilling til  

 miljøvenlig produktionsmetode, * omstilling til økologisk produktion, * infrastruktur af betydning for udviklingen i jordbruget, * udvikling og afsætning af produkter, herunder egnsspecifikke produkter  

 og nicheprodukter fra jordbruget, * bevaring af landskabets kulturværdier, naturpleje eller  

 naturgenopretning, * etablering eller opretholdelse af håndværk på jordbrugsbedrifter, * demonstrationsprojekter og demonstrationsjordbrug, * styrkelse af omstillingsprocessen i jordbruget, udvikling af netværk og  

 beskyttelse af miljø, landskab eller naturressourcer, der iværksættes af  

 foreninger, organisationer, rådgivningscentre eller lignende, eller * for projekter eller forundersøgelser med henblik på gennemførelse af en  

 af ovennævnte projekttyper.
Virksomhedsudvikling * forskning i og udvikling af nye produkter, lokale kvalitetsprodukter,  

 mærkevarer, egnsspecifikke produkter og nicheprodukter fra jordbruget, * infrastruktur af betydning for udvikling eller afsætning af nye  

 produkter, herunder egnsspecifikke produkter og nicheprodukter fra jordbruget * etablering af forarbejdningsvirksomhed for jordbrugsprodukter, * forbedring af vilkårene for forarbejdning og afsætning af  

 jordbrugsprodukter, eller * forprojekter eller forundersøgelser med henblik på gennemførelse af en  

 af ovennævnte projekttyper.
Landboturisme * omstilling til landboturisme, * bevaring af landskabets kulturværdier, såsom landsbystruktur og  

 bygningskultur, * naturpleje, naturgenopretning eller omstilling til mere publikumsvenlige  

 skove, * infrastruktur i forbindelse med landboturisme, * styrkelse af omstillingsprocessen til landboturisme, udvikling af  

 netværk og beskyttelse af miljø, landskab eller naturressourcer, der  

 iværksættes af foreninger, organisationer, rådgivningscentre eller lignende, * produktudvikling, eller * forprojekter eller forundersøgelser med henblik på gennemførelse af  

 ovennævnte projekttyper.
 3.1 Tilskudsberettigede udgifter.
For alle de nævnte projekttyper kan der ydes tilskud til investeringer,  

 der er nødvendige for projektets gennemførelse, samt udgifter til  

 konsulentbistand.
Udgifterne må ikke være afholdt eller påtaget afholdt inden  

 Strukturdirektoratet eller amtet har kvitteret for modtagelse af ansøgningen,  

 bortset fra projekteringsudgifter.
 Til projekter, der vedrører forskning eller produktudvikling, kan der  

 endvidere ydes tilskud til:
* honorar i en begrænset periode i udviklingsfasen, materialer og særligt  

 udstyr, * udgifter til undersøgelse af markedsbehov og afsætningsmuligheder,  

 udvikling af markedsføringsstrategier, planlægning af markedsføring,  

 testmarkedsføring m.v.
Projekter der iværksættes af foreninger, rådgivningscentre eller lign., og  

 som har til formål at styrke omstrukturering i jordbrugsproduktionen kan ydes  

 tilskud til honorarer til ansatte konsulenter i en begrænset periode.
 Ved ansøgning om anlægs- og bygningsinvesteringer bør tilbud/overslag fra  

 håndværkere vedlægges.
 4. UDGIFTER, DER IKKE KAN OPNåS TILSKUD TIL.
 Der kan ikke opnås tilskud til:
* omkostninger, som er afholdt eller påtaget afholdt inden  

 Strukturdirektoratet eller amtet har kvitteret for modtagelse af ansøgningen,  

 bortset fra projekteringsudgifter, * køb af jord og bygninger (med mindre de købte bygninger anvendes inden  

 for forarbejdningsvirksomhed og indrettes til et væsentligt andet formål end  

 det oprindelige, * køb af brugt udstyr i forarbejdningssektoren, * driftsudgifter, herunder værdien af eget og ansattes arbejde, med mindre  

 projektet vedrører forskning, eller udvikling eller projektet er iværksat af  

 foreninger, rådgivningscentre eller lignende (se afsnit 3.1), * investeringer, hvortil der tidligere er givet tilsagn om støtte fra  

 EU53s strukturfonde eller fra Det Finansielle Instrument til Udvikling af  

 Fiskeriet (FIUF), eller * moms og diverse afgifter.
 Se i øvrigt afsnit 5.2. og 5.3.
Projekteringsudgifter Ved projekteringsudgifter forstås udgifter i forbindelse med:
* arkitektplanlægning, * projektering, * udarbejdelse af ansøgning og administration vedrørende de nødvendige  

 tilladelser, herunder også byggetilladelser, * bestilling på maskiner, apparatur og byggematerialer, forudsat at  

 montering, installation og/eller levering og for byggematerialernes  

 vedkommende arbejdet på stedet ikke iværksættes, inden der er modtaget  

 kvittering for modtagelsen af ansøgningen * hegn til indhegning af grunden.
 5. BETINGELSER FOR TILSKUD.
Det er en betingelse for udbetaling af tilskuddet, at * projektet gennemføres i overensstemmelse med ansøgningen, * projektet påbegyndes senest 3 måneder efter tilskudsmodtagerens accept  

 af tilsagnet om tilskud fra mål 5b-midlerne og afsluttes senest 3 år  

 herefter, * der inden udbetaling af tilskud indsendes de nødvendige tilladelser,  

 autorisationer og/eller dispensationer, * de med tilskud opførte bygninger og faste anlæg, indkøbt materiel m.m.,  

 i en periode på 5 år fra investeringernes påbegyndelse anvendes til det i  

 ansøgningen forudsatte formål, * Strukturdirektoratet skal have fri adgang til oplysninger, der er et  

 resultat af den støttede indsats og kan bestemme, at også ikke-offentliggjort  

 materiale skal stilles til rådighed for Landbrugs- og Fiskeriministeriet.
 Det er endvidere en betingelse for tilskud, at projektet er i  

 overensstemmelse med den fysiske planlægning for det sted, hvor projektet  

 gennemføres, og at nødvendige tilladelser og godkendelser m.v. kan opnås.
 5.1 Tilskud til jordbrugsbedrifter.
Samarbejde Tilskud til investeringer på jordbrugsbedrifter kan ydes på betingelse af,  

 at projektet gennemføres som led i et lokalt samarbejde, (ny)etableret  

 kollektivt tiltag, netværk eller lignende.
Samarbejdet kan eventuelt  

 organiseres i selskabsform, og der forudsættes, at samarbejdet er relevant  

 for projektet, og at samarbejdet har et reelt indhold.
Ansøger kan redegøre for den kollektive tilgang til et projekt ved at  

 påvise, hvorledes projektet understøtter den lokale og regionale planlægning  

 eller udvikling, f.eks. ved hjælp af en erklæring fra kommune eller  

 amtskommune.
Projektet kan f.eks. være en del af en større omstilling i et  

 bestemt område, hvor en lang række jordbrugsbedrifter indenfor en begrænset  

 periode vil omstille til landboturisme, økologisk jordbrug eller lignende.
Eksempel 1 Et samarbejde mellem to eller flere bedrifter, der gennemfører  

 et projekt/en investering med mål 5b tilskud.
Samarbejdet kan f.eks. bestå i  

 fælles indkøb og udnyttelse af maskiner, fælles indkøb af materialer, fælles  

 markedsføring, udveksling af erfaringer om den nye driftsform eller  

 afholdelse af kursus- eller anden uddannelsesvirksomhed.
Eksempel 2 En sammenhængende omstillingsproces i et lokalområde, f.eks. inden for en  

 kommune eller et geografisk afgrænset område, hvor der på en række bedrifter  

 gennemføres en omstilling af produktion eller produktionsmetode.  

 Omstillingsprocessen kan vedrøre både primærproducenter og  

 forarbejdningsvirksomheder og kan involvere kommunale eller amtskommunale  

 myndigheder.
Omstilling af animalsk eller vegetabilsk produktion Der kan ydes til investeringer i forbindelse med omstilling til en ny produktion, der kan betragtes som et alternativ til konventionel  

 jordbrugsproduktion.
 Der kan kun ydes tilskud til omstilling til konventionel jordbrugsafgrøde  

 eller husdyrhold, hvis omstillingen indebærer en ny produktionsmetode, f.eks.  

 til økologisk produktionsmetode, miljøvenlig produktionsmetode eller  

 dyrevelfærdsmæssige forbedringer.
 I områder, der af amterne er udpeget som særligt følsomme  

 landbrugsområder, kan der ikke ydes tilskud til projekter, der indebærer en  

 forøgelse af antallet af dyreenheder pr. ha.
Investeringen skal være nødvendig for omstillingen.
Den skal endvidere stå  

 i et rimeligt forhold til omstillingens omfang samt kunne forbedre bedriftens  

 økonomi.
Der gøres opmærksom på, at reglerne for investeringsstøtte i Rådets  

 forordning 2328/91 skal overholdes.
Disse regler er beskrevet i afsnit 5.2.
Økologi Tilskud til bedrifter, der ønsker at omstille til økologisk  

 produktionsmetode, er betinget af, at bedriften er autoriseret til økologisk  

 jordbrugsproduktion eller er under omstilling hertil efter en godkendt  

 omstillingsplan.
Yderligere oplysninger om autorisation og omstillingsplaner kan fås hos  

 Plantedirektoratet, Skovbrynet 20, 2800 Lyngby.
Tlf.: 45 96 66 00.
 Oplysninger om tilskud i form af ha-præmier til omlægning til økologisk  

 jordbrugsproduktion kan fås hos Strukturdirektoratet.
Æbler og pærer Der er i EU overskudsproduktion af æbler og pærer.
Det er derfor som  

 hovedregel ikke muligt at opnå tilskud til oprettelse eller udvidelse af  

 æble- og pæreplantager.
Det er dog muligt at opnå til genplantning af frugtplantager.
 Tilskud til nyplantning af æble- eller pæreplantager kan undtagelsesvist  

 opnås, hvis ansøger kan påvise konkrete afsætningsmuligheder for produktet.  

 Mulighederne for afsætning øges, hvis produktet har et særligt kendetegn,  

 f.eks. geografisk oprindelse eller kvalitet.
Håndværk Tilskud til etablering eller opretholdelse af håndværk på  

 jordbrugsbedrifter sigter primært med opretholdelse af jordbrugsrelaterede  

 servicefunktioner på småøerne.
Infrastruktur Der kan kun ydes tilskud til infrastrukturprojekter fra Landbrugsfonden  

 som f.eks. vej- og stianlæg samt parkeringspladser, hvis projektet ikke kan  

 finansieres af Regionalfonden, og hvis projektet er i overensstemmelse med  

 Landbrugsfondens formål.
 Tilskud til større infrastrukturanlæg skal derfor søges hos Erhvervsfremme  

 Styrelsen, mens Strukturdirektoratet navnlig kan yde tilskud til f.eks.  

 naturstier eller mindre vejanlæg i tilknytning til et projekt, hvis  

 hovedindhold er omstrukturering, turisme eller virksomhedsudvikling.
Skov Skov- og Naturstyrelsen administrerer en række tilskudsordninger, der  

 vedrører skovbrug og forarbejdning af skovbrugsprodukter.  

 Strukturdirektoratet indhenter en udtalelse fra Skov- og Naturstyrelsen i  

 alle projekter, der vedrører skovbrug og forarbejdning af skovbrugsprodukter.
 Der kan ydes tilskud til skovrejsning og til forbedring af skov, dvs. til  

 forbedring af træproduktionen eller forøgelse af skovens flersidige værdier.  

 De skovforbedrende arbejder kan f.eks. bestå i forbedring af selve  

 bevoksningen, herunder skovbrynene, ved skærmstilling af en bevoksning i  

 forbindelse med underplantning eller i forbedring af betingelserne for  

 skovdrift.
 Tilskud til skovtilplantning vil blandt andet blive givet under  

 betingelserne af, at arealet pålægges fredskovspligt.
 Der kan desuden ydes tilskud til omstilling af natur og miljøvenligt  

 skovbrug, f.eks. konvertering fra nåletræ til løvtræ, skovbrug uden rendrift,  

 bevaring af eller omstilling til gamle ekstensive driftsformer.
 Der kan ydes tilskud til projekter, der forbedrer offentlig adgang,  

 tilgodeser landskabelige og kulturhistoriske hensyn samt til  

 formidlingsaktiviteter, såfremt disse indgår i et landboturismeprojekt og er  

 af væsentlig betydning for gennemførelsen af projektet.
Tilskud fra løvstøtteordningen eller skovplejeordningen, som begge  

 administreres af Skov- og Naturstyrelsen, kan indgå som en del af projektets  

 egenfinansiering.
Oplysninger om ordningerne kan fås ved henvendelse på det  

 lokale statsskovdistrikt.
 Projekter kan ikke samtidig opnå tilskud fra mål 5b ordningen og fra  

 EU-støtteordningen om skovbrugsforanstaltninger.
Naturprojekter Skov- og Naturstyrelsen administrerer Naturbeskyttelsesloven, og  

 Strukturdirektoratet indhenter en udtalelse fra Skov- og Naturstyrelsen med  

 henblik på at sikre projektets overensstemmelse med Naturbeskyttelsesloven.
 Der kan kun ydes tilskud til naturpleje- eller  

 naturgenopretningsprojekter, hvis projektet indgår i et omstillings- eller  

 landboturismeprojekt og er af væsentlig betydning for gennemførelsen af  

 projektet.
 Tilskud til naturpleje eller naturgenopretning, der er bevilget i henhold  

 til Naturbeskyttelsesloven, kan indgå som en del af finansieringen af  

 projektet.
 5.2 Særlige regler for jordbrugsbedrifter.
 Tilskud til produktion af landbrugsprodukter skal ydes under overholdelse  

 af EU's landbrugspolitik.
Køb af dyr Følgende investeringer udelukkes:
 Investeringer i køb af levende svin, fjerkræ eller slagtekalve.
 For andre dyr gælder, at der kan ydes tilskud til investeringer i  

 stambesætning og ikke i salgsbesætninger som fedekalve og lignende i  

 forbindelse med omstillingen af produktionen.
Malkekvægsektoren Følgende investeringer udelukkes:
 Investeringer i malkekvægsektoren, som medfører en overskridelse af  

 bedriftens samlede tildelte mælkekvote.
Investeringer, der bringer antallet af malkekøer op på mere end 50 køer  

 pr. heltidsbeskæftigede ved bedriften (1.800 timer pr. år) eller over end 80  

 køer pr. bedrift.
Hvis der på bedriften er over 1,6 heltidsbeskæftigede, må  

 investeringen ikke medføre en forøgelse af antallet af malkekøer på mere end  

 15 pct.
Reglerne om investeringer i malkekvægsektoren er prohibitive.
Det vil  

 sige, at der ikke kan ydes tilskud til nogen del af investeringen i  

 malkekvægsektoren, hvis grænserne overskrides.
Reglerne gælder både for  

 investeringer i projektet og for investeringer, der foretages uden for  

 projektet.
Hvis landmanden f.eks. for egen regning gennemfører yderligere  

 investeringer i malkekvægsektoren inden planens afslutning, og hvis dette  

 medfører, at grænserne overskrides, vil tilskuddet til investeringerne i  

 malkekvægsektoren bortfalde.
 Ved investeringsudgifter i malkekvægsektoren forstås udgifter til de  

 bygninger, der er direkte knyttet til mælkeproduktionen, udgifter til  

 tekniske anlæg og inventar, der installeres i sådanne bygninger, samt  

 udgifter til køb af malkekøer og kvier (opdræt) på 2 år eller derover.
 Som eksempler på investeringer i malkekvægsektoren kan nævnes  

 malkekvægstalde, malkestalde, malkerum, rørmalkningsanlæg, mælkekøletanke,  

 ventilationsanlæg og de indvendige dele af udmugnings- eller gylleanlæg, der  

 placeres i malkekvægsektoren.
Svinesektoren Følgende investeringer udelukkes:
Investeringer i svinesektoren, som medfører, at antallet af pladser til  

 svin forøges.
En avlsso svarer til 6,5 pladser til fedesvin.
 Det er en betingelse for tilskud, at mindst 35 pct. af den fodermængde,  

 der forbruges af svinene, kan produceres på bedriften.
Ved investeringer i svinesektoren forstås investeringer i staldbygninger  

 samt investeringer i tekniske anlæg og inventar, der installeres i  

 staldbygninger.
Investeringer uden for svinestalden, som f.eks.  

 foderopbevaringsrum, medregnes således ikke til investeringer i  

 svinesektoren.
Oksekødssektoren Følgende investeringer udelukkes:
 Investeringer inden for oksekødssektoren, hvor belægningsgraden overstiger  

 2 storkreaturer pr. ha. foderareal, der anvendes til produktion af foder til  

 dette kvæg.
 For bedrifter med op til 15 storkreaturer må belægningsgraden ikke  

 overstige 3 storkreaturer pr. ha. foderareal.
 Ved kødkvæg forstås ammekøer incl. opdræt, kalve fra denne besætning til  

 opfedning samt indkøbte fedekalve, tyre m.v. til opfedning, mens malkekøer  

 eller kalve og tyre fra ejendommens malkekvægbesætning til opfedning ikke er  

 omfattet af begrebet.
Ved investeringer vedrørende oksekødssektoren forstås investeringer, der  

 er knyttet til kødkvæget.
Det vil f.eks. sige stalde til kødkvæg, bygninger  

 til opbevaring af foder til kødkvæget, bygninger og inventar til  

 forarbejdning af foder til kødkvæget, fodervogne og  

 husdyrgødningsopbevaringsanlæg til kødkvæget samt indkøb af ammekøer.
Derimod  

 er investeringer til andre besætningstyper eller til markbruget ikke omfattet  

 af begrebet.
 Kvæg over 2 år regnes som 1 storkreatur, kvæg mellem 6 måneder og 2 år  

 regnes som 0,6 storkreatur.
 Investeringer i oksekødssektoren, der tilsigter at beskytte miljøet,  

 forbedre de hygiejniske vilkår for husdyrbesætningerne eller dyrenes velfærd  

 kan dog støttes, hvis disse investeringer ikke medfører en forøgelse af  

 kapaciteten.
Æg- og fjerkræsektoren Følgende investeringer udelukkes:
Alle investeringer i æg- og fjerkræsektoren er udelukkede bortset fra  

 investeringer, der tilsigter at beskytte miljøet, forbedre de hygiejniske  

 vilkår for husdyrbesætningerne eller forbedre dyrenes velfærd.
Disse  

 investeringer må dog ikke medføre en forøgelse af kapaciteten.
 For at kunne sige, at produktionskapaciteten ikke forøges, skal der være  

 tale om samme slags fjerkræ før og efter investering (f.eks. æglæggende  

 høner). Hvis investeringen medfører, at produktionen ændres fra f.eks. høner  

 til kyllinger, kan der ydes tilskud til investeringerne i miljø, dyrevelfærd  

 eller hygiejne.
 5.3 Tilskud til forarbejdningsvirksomhed.
 Tilskud til projekter, der vedrører forbedring af vilkårene for  

 forarbejdning og afsætning af landbrugs- og skovbrugsprodukter, ydes på  

 betingelse af, at projektet:
* indgår i et samarbejde, og/eller * vedrører nicheprodukter af særlig kvalitet.
Eksempler *en virksomhed, der gennemfører et projekt i samarbejde med en eller flere  

 virksomheder inden for samme sektor, * en virksomhed, der gennemfører et projekt i samarbejde med  

 primærproducenter og aftagere, f.eks. således, at primærproducenter og  

 forarbejdningsvirksomheden indgår en aftale om omstilling til og afsætning af  

 en ny produktion, * sammenslutninger af primærproducenter, der etablerer en  

 forarbejdningsvirksomhed for egne produkter, eller * organisationer eller foreninger, producenter og  

 forarbejdningsvirksomheder, der inden for en branche eller en sektor  

 samarbejder om etablering af ny produktionsvirksomhed eller forbedring eller  

 omstilling af allerede eksisterende forarbejdningsvirksomhed.
Nicheprodukt Et nicheprodukt af særlig kvalitet er et produkt, der udmærker sig ved  

 mærke, etikette, benævnelse eller lignende, hvoraf der er en begrænset  

 produktion.
 5.4 Særlige regler for forarbejdningsvirksomheder.
 I det følgende gengives i hovedtræk reglerne for investeringsstøtte i  

 Rådets forordning 866/90 med de kriterier for udvælgelse, som Kommissionen  

 har fastlagt:
Mælk og mejeriprodukter Der kan ikke ydes støtte til investeringer vedrørende smør, vallepulver,  

 mælkepulver, butteroil, laktose, kasein og kaseinat.
 Ligeledes kan der ikke ydes støtte til investering i behandling af friske  

 varer eller ost, undtagen produkter med et væsentligt fornyende aspekt, som  

 stemmer overens med udviklingen i efterspørgslen, eller som produceres efter  

 »traditionelle« eller økologiske metoder.
 Undtaget fra ovenstående begrænsninger er investeringer vedrørende  

 overholdelse af EU-sundhedsnormer og investeringer vedrørende  

 miljøbeskyttelse, såfremt de ikke indebærer en kapacitetsforøgelse.
Kød og æg Der kan ikke ydes støtte til investeringer vedrørende slagtning af svin,  

 kvæg, får eller fjerkræ, undtagen hvis investeringerne vedrører ny  

 slagtekapacitet, og der samtidig afvikles en slagtekapacitet i samme region,  

 der er 20 pct. større end den nyetablerede.
 Der kan ikke ydes støtte til investeringer, der medfører en forøgelse af  

 kapaciteten for størrelsessortering og pakning af hønseæg.
 Undtaget fra ovenstående begrænsninger er investeringer vedrørende  

 overholdelse af EU-sundhedsnormerne, investeringer i dyrs velfærd og  

 investeringer i miljøbeskyttelse, såfremt de ikke indebærer en  

 kapacitetsforøgelse.
Korn Der kan ikke ydes støtte til investeringer vedrørende korn og  

 stivelsesprodukter, medmindre der opgives en tilsvarende produktionskapacitet  

 i den samme virksomhed eller i andre nærmere angivne virksomheder, eller det  

 drejer sig om investeringer i udnyttelse af biprodukter fra kornavlen.
Frugt og grøntsager Der kan ikke ydes støtte til investeringer, der medfører en forøgelse af  

 kapaciteten for afsætningen af produkter, for hvilke der i de foregående tre  

 år er gennemført omfattende tilbagekøb i de pågældende områder som følge af  

 overskudsproduktion.
 Ligeledes kan der ikke ydes støtte til investeringer, der medfører en  

 forøgelse af forarbejdningskapaciteten, med mindre der opgives en tilsvarende  

 produktionskapacitet i den samme virksomhed eller i andre nærmere angivne  

 virksomheder, eller hvis der for bestemte produkter påvises en betydelig  

 forbedring af afsætningsmulighederne.
Foderplanter Der kan ikke ydes støtte til investeringer i denne sektor.
Kartofler Der kan ikke ydes støtte til investeringer, der vedrører kartoffelstivelse  

 og produkter heraf, medmindre det drejer sig om nye produkter, der ikke er  

 bestemt til levnedsmiddelbrug.
6. BETINGELSER FOR TILSKUD Strukturdirektoratet kan fastsætte nærmere vilkår i forbindelse med  

 meddelelse af tilsagn.
Vilkårene fastsættes i tilsagnsskrivelsen.
 Tilsagnet og de fastsatte vilkår skal accepteres ved hjælp af  

 acceptskrivelsen, der er bilagt tilsagnet, inden 2 uger efter tilsagnsdatoen.
 Som eksempler på vilkår kan nævnes:
* frist for påbegyndelse og afslutning af projektet, * opnåelse af tilladelser, dispensationer o.lign.
* periodiske indberetninger, * forhøjelse af selskabskapital, * godkendelse af vedtægter, * skiltning om, at EU har ydet tilskud til projektet.
 Et projekt skal normalt påbegyndes senest 3 måneder efter tilsagnsdatoen  

 og afsluttes inden for 3 år.
 7. TILSKUDDETS STøRRELSE.
 Tilskuddet kan udgøre op til 50 pct. af de godkendte udgifter excl. moms.
Tilskudsprocenten kan nedsættes under hensyntagen til * antallet af ansøgere under ordningen, * til projektets størrelse, * til projektets forventede resultater, eller * til projektets kvalitet.
Jordbrugsbedrift Tilskud til investeringer på jordbrugsbedrifter kan inden for en periode  

 på 6 år maksimalt beregnes ud fra et investeringsbeløb på 650.000 kr. pr.  

 fuldtidsbeskæftiget, dog maksimalt 1.300.000 kr. pr. bedrift. 6 års grænsen  

 beregnes ud fra tilsagnsdatoen.
Landboturisme Tilskud vedrørende landboturisme (produktudvikling undtaget) og etablering  

 eller opretholdelse af håndværk på jordbrugsbedrifter kan maksimalt udgøre  

 360.000 kr. over en 3-årig periode.
Den 3-årige periode beregnes ud fra  

 tilsagnsdatoen.
Forarbejdningsvirksomhed Hvis det godkendte investeringsbeløb er under 1.300.000 kr., kan der ydes  

 tilskud på op til 50 pct.
 Overstiger det godkendte investeringsbeløb 1.300.000 kan der ydes tilskud  

 på op til 17,5 pct. af beløbet over 1.300.000 kr. og 50 pct. af beløbet under  

 1.300.000 kr.
 Til projekter inden for forarbejdningsvirksomhed med et godkendt  

 investeringsbeløb på over 1.300.000 kr. f.eks. 1.450.000 beregnes tilskud  

 derfor som hovedregel således:
 7.1 Tilskud fra anden side.
Allerede opnåede eller ansøgte drifts- og investeringstilskud til  

 projektet skal anføres i ansøgningsskemaet.
Det samme skal  

 investeringstilskud til jordbrugsbedrifter, selvom det ikke vedrører det  

 aktuelle projekt.
 Er der opnået andre offentlige tilskud, kan det få betydning for mål  

 5b-tilskuddets størrelse.
Specielt for jordbrugsbedrifter For jordbrugsbedrifter gælder det, at investeringer, hvortil der er opnået  

 tilskud inden for de seneste 6 år, herunder tilskud efter Landbrugs- og  

 Fiskeriministeriets bekendtgørelse om støtte til forbedring af strukturen og  

 effektiviteten i jordbruget (forbedringsordningen) og mål 5b-tilskud, medgår  

 ved beregningen af de maksimale tilskudsberettigede investeringsbeløb.  

 Tidligere opnåede investeringstilskud kan derfor have indflydelse på mål  

 5b-tilskuddets størrelse.
 Tilskud fra anden side til bedrifter er dog uden betydning for mål  

 5b-tilskuddets størrelse, hvis tilskuddet er ydet til:
* investeringer vedrørende beskyttelse og forbedring af miljøet, der ikke  

 medfører en forøgelse af produktionskapaciteten, * investeringer med henblik på at forbedre de hygiejniske vilkår for  

 husdyrbesætningerne og at overholde EU-normerne for dyrevelfærd eller de  

 nationale normer, hvis disse er strengere end EU-normerne, hvis  

 investeringerne ikke medfører en forøgelse af produktionskapaciteten, eller * investeringer, som ikke vedrører planteavl eller husdyrbrug.
Tilskud efter forbedringsordningen Har bedriften opnået tilskud efter Landbrugs- og Fiskeriministeriets  

 bekendtgørelse om støtte til forbedring af strukturen og effektiviteten i  

 jordbruget (forbedringsordningen), er det uden betydning, hvis tilskuddet  

 vedrører investeringer i:
* opførelse af avlsbygninger, * flytning af avlsbygninger i offentlighedens interesse, * bygninger og installationer, der er afskrivningsberettigede efter  

 Afskrivningslovens §§ 18 og 19 * grundforbedring, * beskyttelse og forbedring af miljøet, eller * godkendte forbedringsplaner, der er afsluttet senest den 1. januar 1992.
 8. UDBETALING AF TILSKUD.
Udbetaling af tilskud sker ved udfyldelse af »Anmodning om udbetaling  

 af tilskud til projekter under mål 5b, Landbrugsfonden«, der skal  

 attesteres af en statsautoriseret eller registreret revisor, en landøkonomisk  

 konsulent eller en godkendt skovbrugskonsulent.
Regler for regnskab og  

 revision fremgår af vedlagte regnskabs- og revisionsbestemmelser, der skal  

 anvendes.
 Udbetaling sker efter opgørelse over de faktisk afholdte udgifter i  

 projektet excl. moms.
 Det er en betingelse for udbetaling, at ansøger opfylder de nødvendige  

 vilkår, herunder at de nødvendige tilladelser m.v. er opnået og indsendt.
Udbetaling i rater Tilskuddet kan udbetales i op til 3 rater.
 Første rate kan udbetales, når mindst 20 pct. af de godkendte udgifter er  

 afholdt og betalt.
 Sidste rate skal udgøre mindst 20 pct. af det samlede tilskud.
 Udbetaling af sidste rate sker, når Strukturdirektoratet har godkendt:
* endeligt regnskab for projektet samt * projektrapport for projektets gennemførelse.
 Det endelige regnskab og projektrapporten skal være indsendt til  

 Strukturdirektoratet senest 6 måneder efter projektets afslutning ifølge  

 ansøgningen, dog senest 30. juni 2001, med mindre andet er angivet i  

 tilsagnet.
 Der henvises i øvrigt til »Vejledning om tilskud til fremme af  

 udviklingen i særlige landdistrikter - mål 5b-ordningen«.
 Tilskuddet behandles i henhold til den nationale skattelovgivning, hvorfor  

 Strukturdirektoratet for Landbrug og Fiskeri giver oplysning til  

 skattevæsenet om udbetalt tilskud.
 Ved anmodning om tilskud og udarbejdelse af projektrapport anvendes  

 særlige skemaer, der fås hos Strukturdirektoratet.
Regnskabs- og revisionsbestemmelser Tilskuddet behandles i henhold til den nationale skattelovgivning.  

 Strukturdirektoratet oplyser Told- og Skattestyrelsen om udbetalt tilskud.
 Reglerne for regnskabsaflæggelse og revision fremgår af »Regnskabs og  

 revisionsbestemmelser for projekter under de Europæiske Strukturfonde«  

 (se bilag). Det fremgår af tilsagnet, om projektet skal revideres efter  

 revisionsinstruksens § 7a eller § 7b.
 Bilag for projektets udgifter opbevares i mindst 5 år, dog i alle tilfælde  

 indtil 31. december 2004.
Transport Strukturdirektoratet kan ikke notere transport på tilskuddet.
 9. ÆNDRINGER I PROJEKTET.
 Ændringer i investeringerne i et projekt må ikke foretages, før de er  

 godkendt af Strukturdirektoratet.
Ændringer kan godkendes, hvis * ændringen holder sig inden for projektets samlede formål, og * hvis ændringen er tilskudsberettiget efter de regler, der gælder på  

 tidspunktet for ansøgningen om ændring af investeringen.
 Tilskuddet kan ikke forhøjes som følge af ændringer i projektet.
 10. BORTFALD AF TILSKUD M.V.
Strukturdirektoratet for Landbrug og Fiskeri kan bestemme, at tilsagn om  

 tilskud helt eller delvist kan bortfalde, og at udbetalt tilskud helt eller  

 delvist skal tilbagebetales med tillæg af renter beregnet fra fremsættelsen  

 af kravet om tilbagebetaling med den rentesats, der er fastsat efter  

 renteloven, * hvis projektet ikke gennemføres i overensstemmelse med den godkendte  

 ansøgning, * hvis ansøgeren har givet urigtige eller vildledende oplysninger eller  

 har fortiet oplysninger af betydning for sagens afgørelse, * hvis de med tilskud opførte bygninger og faste anlæg, indkøbt materiel  

 m.m. inden for en periode på 5 år fra investeringens påbegyndelse anvendes  

 til andre formål end forudsat i ansøgningen, eller * hvis forudsætningerne for støtte i øvrigt efter Strukturdirektoratets  

 skøn er væsentligt forrykket.
 Ansøgeren har pligt til at give Strukturdirektoratet meddelelse om  

 forhold, der kan medføre tilskuddets bortfald.
 Hvis forhold, der helt eller delvist kan medføre bortfald eller  

 tilbagebetaling af tilskud, kun vedrører en enkelt eller nogle få  

 samarbejdende bedrifter, kan Strukturdirektoratet bestemme, at støtten  

 opretholdes for de øvrige bedrifter der er omfattet af samarbejdet.
 Kongeriget Danmarks Hypotekbank og Finansforvaltning (Hypotekbanken) kan  

 inddrive skyldige beløb ved indeholdelse i løn. m.v.
 11. EVALUERING OG KONTROL.
Evaluering Med henblik på evaluering af tilskudsordningen skal ansøger på  

 Strukturdirektoratets foranledning oplyse om projektets gennemførelse.
Kontrol Med henblik på kontrol af projekter, der har modtaget om tilskud fra mål  

 5b ordningen, kan EU's Revisionsret, Finanskontrollen, Rigsrevisionen samt  

 Landbrugsfondens interne kontrol foretage kontrol på stedet.
 Ligeledes kan Strukturdirektoratet og Plantedirektoratet på Landbrugs- og  

 fiskeriministerens vegne foretage kontrol på stedet.
 Ovenstående myndigheder har adgang uden retskendelse til bedrifter og  

 virksomheder, der har fået tilsagn om støtte, samt adgang til regnskaber,  

 forretningsbøger m.m., der vedrører projektet.
 12. KLAGEADGANG.
Klage Afgørelser truffet af Strukturdirektoratet kan ikke påklages til anden  

 administrativ myndighed.
 13. BILAG.
 * Regnskabs- og revisionsbestemmelser for projekter under de Europæiske  

 Strukturfonde.
