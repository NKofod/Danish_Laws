 Telegrafstyrelserne i Danmark, Finland, Island, Norge og Sverige har i  

 Henhold til den dem meddelte Bemyndigelse, afsluttet nedenfor anførte  

 Overenskomst angaaende Telekommunikationskorrespondancen mellem de nævnte  

 Lande.
 Bestemmelser angaaende  

 Telegrafkorrespondancen.
 Artikel 1.
 Anvendelse af de almindelige, internationale Bestemmelser.
 I Telegrafkorrespondancen kommer Bestemmelserne i den gældende  

 internationale Telekommunikationskonvention og det dertil hørende  

 Telegrafreglement til Anvendelse, med de Undtagelser, der er angivet i  

 nedennævnte Artikler 2-4 samt de i Artikel 18 omhandlede Tillæg til denne  

 Overenskomst.
 Artikel 2.
 Efter- og Videresendelse af Telegrammer.
 1. Telegrammer, der er indleveret i Danmark (incl.  

 Færøerne), Finland, Island, Norge eller Sverige eller som er befordret fra  

 dansk, finsk, islandsk, norsk eller svensk Skib over en Kyststation i et af  

 de nævnte Lande, kan gebyrfrit  efter- eller videresendes een  

 Gang  indenfor eller mellem disse Lande, under Forudsætning af, at  

 Eftersendelsen sker med samme Befordringsret som det oprindelige Telegram og  

 ikke passerer andre Lande end de nævnte.
 2. Hvis der ved en saadan Efter- eller Videresendelse  

 som nævnt i Punkt 1 forlanges, at Telegrammet skal befordres med større  

 Befordringsret end det oprindelige Telegram, opkræves herfor kun Forskellen  

 mellem Gebyrerne for de forskellige Befordringsmaader.
 3. Bestemmelserne i denne Artikel gælder ogsaa for  

 Telegrampostanvisninger, uanset at Anvisningsbeløbet skal omregnes til det  

 nye Adresselands Mønt.
 Artikel 3.
 Transitering af indenlandske Telegrammer ved Linieafbrydelser.
 Ved Afbrydelse af eller større Fejl paa Danmarks, Finlands, Norges eller  

 Sveriges Telegrafledninger kan et af disse Landes indenlandske Telegrammer  

 befordres over Telegrafledningerne i et eller flere af de øvrige Lande, uden  

 at der herfor betales Transitafgift.
 Artikel 4.
 Transitering af Telegrammer mellem de skandinaviske Lande.
Ved Befordring af Telegrammer mellem to af de tre skandinaviske Lande  

 (Danmark, Norge og Sverige) i Transit over det tredie skal der til  

 Transitlandet betales en Godtgørelse af 2 Centimer pr.
Takstord.
Godtgørelsen  

 afholdes af Afgangslandet.
Bestemmelser angaaende  

 Telefonkorrespondancen mellem Danmark, Artikel 5.
 Anvendelse af de almindelige, internationale Bestemmelser.
 I Telefonkorrespondancen mellem Danmark, Finland, Norge og Sverige  

 anvendes Bestemmelserne i den gældende, internationale  

 Telekommunikationskonvention og det dertil hørende Telefonreglement,  

 saavelsom de af den internationale, raadgivende Telefonkomitee anbefaldede  

 Bestemmelser, som er godkendt af vedkommende Administrationer med de Tillæg  

 og Undtagelser, som angives i nedenstaaende Artikler 6-12 samt i de i Artikel  

 18 omhandlede Tillæg til denne Overenskomst.
 Artikel 6.
 Zoneinddeling.
 Med Hensyn til Fastsættelse af Taksterne er Landene inddelt i nedennævnte  

 Zoner:
 Danmark.
 Zone A  omfatter Centraler paa Øerne Øst for Storebælt og  

 Langelandsbæltet med underliggende Net.
 Zone B  omfatter øvrige Centraler med underliggende Net.
 Finland.
 Zone A  omfatter Centraler i Landsdelen Åland med underliggende  

 Net.
 Zone B omfatter Centraler, der ligger paa Finlands Fastland Syd for 62  

 grader nordlig Bredde og Vest for 26 grader østlig Længde (Greenwich), med  

 underliggende Net.
 Zone C  omfatter Centraler, der ligger Syd for 62 grader nordlig  

 Bredde og Øst for 26 grader østlig Længde (Greenwich), med underliggende Net.
 Zone D  omfatter Centraler, der ligger mellem 62 grader og 64  

 grader 30' nordlig bredde, med underliggende Net.
 Zone E  omfatter Centraler, der ligger Nord for 64 grader 30'  

 nordlig Bredde, med underliggende Net.
 Norge.
 Zone A  omfatter Centraler, der ligger Syd for 61 grader nordlig  

 Bredde og Øst for 8 grader østlig Længde (Greenwich), med Undtagelse af  

 Kristiansand S, med underliggende Net.
 Zone B  omfatter Centraler, der ligger mellem 61 grader og 64  

 grader 30' nordlig Bredde og Øst for 8 grader østlig Længde (Greenwich), med  

 underliggende Net.
 Zone C1  omfatter Centraler, der ligger Syd for 61 grader norlig  

 Bredde og Vest for 8 grader østlig Længde (Greenwich), samt Kristiansand S,  

 med underliggende Net.
 Zone C2  omfatter Centraler, der ligger Nord for 61 grader nordlig  

 Bredde og Vest for 8 grader østlig Længde (Greenwich), med underliggende Net.
 Zone D1 omfatter Centraler, der ligger mellem 64 grader 30' og 68  

 grader nordlig Bredde, med underliggende Net.
 Zone D2 omfatter Centraler, der ligger Nord for 68 grader nordlig Bredde,  

 med underliggende Net.
 Sverige.
 Zone A  omfatter Centraler, der ligger Syd for 57 grader 30'  

 nordlig Bredde med Undtagelse af Centralerne paa Gotland, med underliggende  

 Net.
 Zone B1  omfatter Centraler, der ligger mellem 57 grader 30' og 61  

 grader nordlig Bredde samt Vest for 15 grader østlig Længde (Greenwich), med  

 underliggende Net.
 Zone B2  omfatter Centraler, der ligger mellem 57 grader 30' og 61  

 grader nordlig Bredde og Øst for 15 grader østlig Længde (Greenwich) samt  

 Centralerne på Gotland, med underliggende Net.
 Zone C  omfatter Centraler, der ligger mellem 61 grader og 64  

 grader 30' nordlig Bredde samt Vilhelmina, med underliggende net.
 Zone D  omfatter øvrige Centraler med underliggende Net.
 Artikel 7.
 Taksternes Sammensætning.
 De hvert Land tilkommende Takstandele fastsættes ved overenskomster mellem  

 de respektive Administrationer og angives i de i Artikel 18 omhandlede Tillæg  

 til denne Overenskomst.
 Artikel 8.
 Tid for nedsat Takst.
 Nedsat Takst gælder:
i Korrespondancen mellem Danmark, Norge og Sverige i Tiden Kl. 18-9; i korrespondancen mellem Danmark, Norge og Sverige paa den ene Side og  

 Finland på den anden Side i Tiden Kl. 19-8 (Afgangslandets Tid).
 Artikel 9.
 Tilladte Samtalekategorier.
 Samtlige de i det internationale Telefonreglement omhandlede eller af den  

 internationale raadgivende Telefonkomitee anbefalede Samtalekategorier er  

 tilladte i den Udstrækning, de godkendes af vedkommende Administration.
 Artikel 10.
 Abonnementssamtaler.
 For Abonnementssamtaler, der bestilles for mindst en hel Kaldermaaned, og  

 som udveksles mellem kl. 23-7 med en Varighed af mindst 15 Minutter, udgør  

 Taksten en Trediedel  af Taksten for en almindelig Samtale til fuld  

 Takst.
 Artikel 11.
 Gebyr for Tilkaldelse udenfor det gebyrfri Udbringningsomraade.
 Gebyret for Tilkaldelse udenfor det gebyrfri Udbringningsomraade  

 (conversations avec avis d'appel) er fastsat til samme Beløb som Gebyret for  

 Forudanmeldelse, med et Tillæg af 0,50 Guldfranc pr. km regnet fra Station;  

 Afstanden beregnes enten i Luftlinie eller ad farbar Vej, alt efter hvad der  

 benyttes i Adresselandet.
 Artikel 12.
Transitering af Telefonsamtaler mellem de skandinaviske Lande under Ledningsafbrydelser eller Overbelastning af Kredsløbene.
Naar  

 Telefonsamtaler mellem to af de tre skandinaviske Lande (Danmark, Norge og  

 Sverige) som Følger af Afbrydelser eller Overbelastning af de direkte  

 Ledninger mellem disse to Lande undtagelsesvis ekspederes over det tredie  

 Land, skal der til Transitlandet ydes en Godtgørelse af 0,50 Guldfranc pr.  

 Takstenhed.
Godtgørelsen afholdes med lige Dele af Afgangs- og Adresselandet.
 Saafremt en saadan Omdirigering foregaar over længere Tid, har  

 Transitlandet dog Adgang til at forlange en højere Transitafgift.
Bestemmelser angaaende  

 Telefonkorrespondancen mellem Danmark, Artikel 13.
 Zoneinddeling.
 I Telefonkorrespondancen mellem Danmark, Finland, Norge, Sverige paa den  

 ene og Island paa den anden Side udgør hvert Land een Takstzone.
 Artikel 14.
 Takster og tilladte Samtalearter.
 Takster og Fordeling af disse mellem de i Trafiken deltagende Lande,  

 saavelsom tilladte Samtalearter angives i særligt Tillæg til denne  

 Overenskomst.
 Bestemmelser angaaende  

 Radiokorrespondancen.
 Artikel 15.
 Anvendelse af de almindelige, internationale Bestemmelser.
 I Radiokorrespondancen anvendes Bestemmelserne i den gældende  

 internationale Telekommunikationskonvention og de dertil hørende Reglementer  

 med de Undtagelser, som er angivet i nedenstaaende Artikel 16 og i de i  

 Artikel 18 omhandlede Tillæg til denne Overenskomst.
 Artikel 16.
 Radiotelegrammers Dirigering.
 Radiostationerne ombord i Skibe, der sejler under dansk, finsk, norsk  

 eller svensk Flag, har Ret til over nærmeste Kyststation i  Skibets  

 Hjemland  at sende de Radiotelegrammer, der er bestemt til dette Land,  

 forsaavidt der gøres Anvendelse af Bølgetyperne A2 eller B indenfor  

 Bølgeomraadet 365-515 kc/s (822-583 Meter) og under Forudsætning af:
 at  Skibet befinder sig i en Afstand af mindst 25 Sømil fra enhver  

 anden for offentlig Telegramkorrespondance aaben Kyststation; at  

  Afstanden mellem Skibet og den paagældende Kyststation ikke overstiger den  

 Afstand, der er mellem Skibet og enhver anden for offentlig Korrespondance  

 aaben Kyststation i andre Lande end Danmark, Finland, Norge eller Sverige;  

at  Befordringen uopholdeligt ophører efter Anmodning fra en nærmere  

 liggende Kyststation, hvis Korrespondance forstyrres af Befordringen.
 Almindelige Bestemmelser.
 Artikel 17.
 Konferencer.
 Repræsentanter for de respektive Administrationer skal, saafremt andet  

 ikke bestemmes, hvert Aar mødes til Konference for at revidere eller  

 komplettere Overenskomsten med dertil hørende Tillæg samt for at behandle  

 andre Telekommunikationsspørgsmaal af fælles Interesse for Landene.
 Artikel 18.
 Særlige Overenskomster.
Som Tillæg til denne Overenskomst findes særlige i Tilslutning hertil  

 afsluttede Overenskomster mellem de forskellige Administrationer.
Hver saadan  

 Overenskomst kan, i Overensstemmelse med det deri foreskrevne, ændres af de  

 Administrationer, som har afsluttet denne.
 Artikel 19.
 Overenskomstens Gyldighedsfrist.
 Denne Overenskomst træder i Kraft den 1. Juli 1946 og erstatter  

 Overenskomsten af December 1936/Januar 1937 angaaende  

 Telekommunikationskorrespondancen mellem Danmark, Finland, Island, Norge og  

 Sverige.
 Overenskomsten gælder indtil videre og kan opsiges af enhver af de  

 kontraherende Administrationer, i hvilket Tilfælde den ophører at gælde et  

 Aar efter Opsigelsen.
 Overenskomsten er udfærdiget i fem Eksemplarer: Et paa dansk, et paa finsk  

 og svensk, et paa islandsk, et paa norsk og et paa svensk sprog; hver af  

 Administrationerne har beholdt det paa sit Sprog affattede Eksemplar og  

 tilstillet enhver af de øvrige Administrationer en Afskrift af samme.
 København, den 29. Juli 1946.
 Generaldirektoratet for Post- og  

 Telegrafvæsenet.
K.
J.
JENSEN /K.
Lomholdt.
 Helsingfors, den 20. September 1946.
 Finlands Post- og Telegrafstyrelse.
S.
J.
AHOLA /Urho Talvitie Reykjavik, den 28. November 1946.
 Islands Post- og Telegrafstyrelse.
G.
HLIDDAL /F.
W.
Adalsteinsson Oslo, den 4. August 1946.
 Kongelige Norske Telegrafstyre.
RYNNING-TØNNESEN /Leif Larsen Stockholm, den 23. Juli 1946.
 Kongelige Svenske Telegrafstyrelse.
HÅKAN STERKY /Artur Onnermark.
