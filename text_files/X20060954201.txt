Værdiansættelse af andelsboliglejlighed i  

 forbindelse med boligenskonvertering til ejerlejlighed Skatterådet har  

 accepteret andelsboligforeningen X´s fastsættelse af salgsprisen for  

 andelsboligen  

 til 2.140.000 kr., svarende til foreningens købspris med tillæg af udgifter,  

 afholdt i forbindelse med konvertering af boligen fra andels- til ejerbolig.
Beskrivelse af  

 de faktiske forhold Andelsboligforeningen  

  X er stiftet i december 2004. Foreningen er privat stiftet og modtager  

 ikke nogen form for offentlig tilskud.
Med virkning fra  

 den 1. juli 2005 har foreningen fra Y købt et projekt indeholdende 14  

 nyopførte  

 andelsboliger, samt fællesareal med P-pladser og carport med udhuse til 14  

 andelsboliger.
Købesummen udgjorde 30.430.000 kr.
 Forespørgeren,  

 der er foreningens formand og medstifter, ønsker at købe sin egen andelsbolig  

 med forventet overtagelse november/december 2005.
 I anmodningen  

 oplyses det, at andelsboligforeningen ikke har modtaget nogen offentlig  

 ejendomsvurdering  

 efter overdragelsen af husene.
Spørgers eventuelle opfattelse ifølge anmodning og bemærkninger til  

 sagsfremstilling Forespørgeren er  

 af den opfattelse, at der ved beregning af salgspris skal bruges foreningens  

 købspris (markedspris) pr. 1. juli 2005, tillagt udgifter til konvertering af  

 boligen fra andels- til ejerbolig.
 Det er anført,  

 at det er andelsboligforeningens konklusion, at købsprisen pr. 1. juli 2005  

 repræsenterer den offentlig ejendomsvurdering/markedsprisen, da salget til  

 forespørgeren sker tæt på det oprindelige købstidspunkt.
Forespørgeren  

 bor i andelsbolig, beliggende Z.
Boligens areal er på 115/116 m2, og der er  

 for  

 boligen betalt andelsindskud på 421.913 kr. (20 %), svarende til  

 kontantpris på 2.109.565 kr.
Dette svarer til den købesum, som foreningen har  

 erlagt  Y den 1. juli 2005, idet foreningen i alt har betalt 30.430.000  

 kr. for: 8 boliger á 2.221.575 kr. (17.772.600 kr.) og 6 boliger á 2.109.565  

 kr. (12.657.390 kr.).
Prisen tillægges  

 andelsboligforeningens udgifter til dækning af sagsomkostninger, erlagt i  

 forbindelse  

 med konvertering af boliger til ejerboliger.
Udgiften forventes at udgøre ca.  

 30.000 kr.
 Forespørgeren er  

 således af den opfattelse, at boligens kontantpris bør fastsættes til  

 2.140.000  

 kr.
SKATs indstilling og begrundelse Det er SKATs  

 opfattelse, at overdragelsen til andelshaveren skal ske til handelsværdi.
I  

 tilfælde, hvor der foreligger ejendomsvurdering, kan den seneste offentlige  

 ejendomsvurdering anvendes i det omfang, vurderingen er retvisende som udtryk  

 for ejendommens handelsværdi.
 Det fremgår  

 imidlertid af sagens faktum, at andelsboligforeningen ikke har modtaget nogen  

 offentlig ejendomsvurdering efter overdragelsen af husene.
 I fortsættelse  

 heraf bemærkes det, at prisfastsættelsen er afhængig af ejendomstypen,  

 hvilket  

 indebærer, at der ved udskillelse af andelsboliger til selvstændige  

 ejerboliger  

 som regel opstår et behov for at foretage en selvstændig ejendomsvurdering af  

 den nye ejerbolig.
 SKAT anfører, at  

 ejendommen ikke blev besigtiget.
 SKAT bemærker  

 dog, at en salgsundersøgelse har vist, at der i perioden 1. januar 2005 til  

 den  

 26. januar 2006 var registreret 46 frie handler af rækkehuse i kommunen med  

 et  

 sammenvejet etageareal på  

 100 m2  

 eller derover.  

 Den gennemsnitlige købesum for alle 46 rækkehuse var 18.000 kr. pr.  

 etagemeter.
 14 af de 46  

 nævnte handler vedrørte rækkehuse, som er opført i 1980 eller senere.  

 Gennemsnittet  

 af disse 14 rækkehuse er et hus opført i 1988, det er på 123 etagemeter og  

 handlet for 21.600 kr. pr. etagemeter.
 Rækkehuset  

 beliggende på Z er lidt mindre end gennemsnittet af de 14 rækkehuse, men til  

 gengæld er det nyopført.
 Med udgangspunkt  

 i de 21.600 kr. pr. etagemeter kan handelsværdien for Z beregnes derfor til  

 2.484.000 kr.
 SKAT bemærker  

 samtidig, at der ikke er faste minimums- og maksimumsgrænser inden for hvilke  

 boligpriser burde ligge, idet værdiansættelsen blandt andet er afhængig af,  

 hvor sikkert skønnet er, hvilket har sammenhæng med antallet af de  

 gennemførte  

 handler.
 SKAT konkluderer  

 derfor, at prisen på 2.140.000 kr. forekommer lav, men ligger inden for den  

 skønsusikkerhed, hvormed handelsværdien kan fastsættes.
 SKAT finder  

 derfor, at den af forespørgeren foreslåede pris kan lægges til grund ved  

 overdragelsen  

 til andelshaveren.
 SKAT skal  

 indstille, at spørgsmålet besvares bekræftende.
 I fortsættelse  

 heraf bemærker SKAT, at forespørgerens køb af andelsbolig vil medføre  

 forespørgerens  

 udtrædelse af andelsboligforeningen, hvilket indebærer, at værdien af  

 andelsbeviset - der i forbindelse med handlens gennemførelse tilbagebetales  

 eller trækkes fra købesummen - vil blive betragtet som udbytte og beskattet i  

 overensstemmelse med ligningslovens § 16 B, stk. 1.
 Forespørgeren  

 har dog mulighed for at søge om dispensation efter ligningslovens § 16 B,  

 stk.  

 2. Anmodning herom kan indgives til det lokale skattecenter.
Skatterådets afgørelse og begrundelse Skatterådet  

  

 tiltrådte SKATs  

 indstilling.
