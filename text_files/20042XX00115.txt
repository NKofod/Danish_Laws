Skriftlig fremsættelse (2. marts 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af selskabsskatteloven og andre  

 skattelove (Nedsættelse af selskabsskatten og globalpulje-princip i  

 sambeskatningen) (Lovforslag nr.
L 121).
 Lovforslaget er en genfremsættelse af lovforslag L 153,  

 forslag til lov om ændring af selskabsskatteloven og andre skattelove  

 (Nedsættelse af selskabsskatten og globalpulje-princip i sambeskatningen).  

 Forslaget blev fremsat den 15. december 2004, men nåede ikke at blive  

 behandlet  

 i Folketinget, inden der blev udskrevet valg.
Lovforslaget har samme formål som L 153  et hul i  

 sambeskatningsreglerne skal lukkes.
Der skabes samtidigt en mere  

 sammenhængende  

 koncernbeskatningsordning og selskabsskattesatsen samt den foreløbige  

 virksomhedsskattesats nedsættes fra 30 pct. til 28 pct.
Det nuværende regelsæt giver udenlandske koncerner mulighed  

 for at reducere beskatningen af deres danske aktiviteter.
Det skyldes, at en  

 af  

 værnsreglerne i skattelovgivningen (ligningslovens § 5 H) ikke fungerer efter  

 hensigten.
Koncernen kan undgå dansk beskatning ved at placere deres  

 underskudsgivende aktiviteter i datterselskaber, som derefter indplaceres i  

 den  

 danske sambeskatning.
Regeringen ønsker effektivt at lukke dette hul.
Hullet lukkes ved at fjerne muligheden for, at koncerner kun  

 inddrager selskaber med underskud under sambeskatningen, mens  

 overskudsgivende  

 selskaber i koncernen udelades.
Denne mulighed i de gældende  

 sambeskatningsregler indebærer også, at nogle koncerner kommer til at betale  

 mindre skat end deres skatteevne.
 Regeringen vil fortsat arbejde på at lukke skattehuller.  

 Regeringen vil uden tøven slå ned på eventuelle skattehuller, så snart  

 myndighederne bliver opmærksomme på dem.
Regeringen foreslår, at der indføres et globalpulje-princip  

 i sambeskatningsreglerne.
Globalpulje-princippet medfører, at hvis der vælges  

 international sambeskatning, skal denne fremover omfatte  

  

 alle  

  

 koncernforbundne udenlandske selskaber (såvel underliggende  

 selskaber som overliggende selskaber og såvel underskudsgivende som  

 overskudsgivende) og  

  

 alle  

  

 udenlandske  

 filialer.
Samtidig foreslås en bindingsperiode, således at international  

 sambeskatning  

 som udgangspunkt vælges for en periode på 10 år.
Fravælges international sambeskatning, begrænses dansk  

 selskabsbeskatning som udgangspunkt til beskatning af aktiviteter i Danmark  

 (territorialbeskatning). I så fald sambeskattes kun de koncernforbundne  

 selskabers aktiviteter i Danmark.
Overskud eller underskud ved  

 erhvervsvirksomhed i udlandet (fast driftssted) medregnes ikke ved opgørelsen  

 af selskabers skattepligtige indkomst i Danmark.
Danmark beskatter fortsat  

 selskaber af indkomst fra udlandet, som ikke er optjent i en udenlandsk  

 erhvervsvirksomhed.
Indførelse af et globalpulje-princip i sambeskatningen  

 kombineret med reglerne om en bindingsperiode giver mulighed for at lempe  

 reglerne om genbeskatning af tidligere fratrukne underskud, således at  

 omstruktureringer internt i en koncern ikke udløser genbeskatning.
Derved  

 er genbeskatningsreglerne ikke til hinder for  

 i øvrigt hensigtsmæssige omstruktureringer af en koncern.
 Derudover foreslås en række mindre justeringer af  

 sambeskatningsreglerne  herunder ændringer, der forbedrer  

 skattemyndighedernes  

 kontrolmuligheder.
 Lovforslaget  

 er ændret på nogle tekniske punkter i forhold til det tidligere fremsatte L  

 153, bl.a.:
Definitionen af  

 koncernbundne selskaber er ændret, således at definitionen nu svarer til de  

 selskaber, der skal medtages i koncernregnskabet efter de regnskabsretlige  

 regler.
Derved opnås bl.a. den fordel, at sambeskatningen omfatter selskaber,  

 der i forvejen skal udveksle oplysninger af hensyn til  

 regnskabskonsolideringen.
De omfattede selskaber vil således i forvejen  

 udveksle en stor del af de oplysninger, der er nødvendige for opgørelsen af  

 koncernens sambeskatningsindkomst.
I L 153 indgik  

 indkomsten i sambeskattede selskaber kun i sambeskatningsindkomsten i forhold  

 til koncernens ejerandel.
I det nye lovforslag indgår indkomsten i et  

 koncernforbundet selskab fuldt ud, selv om koncernen ikke ejer selskabet  

 fuldt  

 ud.
Derved skabes i forhold til L 153 en betydelig forenkling af både  

 reglerne  

 om indkomstopgørelsen og genbeskatningsreglerne.
I L 153 hæftede alle  

 sambeskattede selskaber solidarisk for skatten af sambeskatningsindkomsten.  

 Hæftelsen er modificeret i nærværende forslag, således at kun  

 administrationsselskabet  og i den internationale sambeskatning det  

 ultimative  

 moderselskab - hæfter (solidarisk) for hele skatten, mens hvert enkelt  

 sambeskattet selskab kun hæfter for sin del af skatten.
Derved fjernes  

 usikkerhed om hæftelsens økonomiske påvirkning af de sambeskattede selskaber.
Hele statens provenugevinst ved indførelse af  

 globalpulje-princippet, der skønnes i størrelsesordenen 2 mia. kr., anvendes  

 til at nedsætte selskabs- og virksomhedsskattesatsen.
Forslaget skønnes  

 samlet  

 set provenuneutralt.
Ikrafttrædelsestidspunktet for ændringerne af  

 sambeskatningsreglerne er  i overensstemmelse med regeringens  

 udmelding, da  

 valget blev udskrevet og L 153 bortfaldt  det samme som i L 153. Det  

 vil sige,  

 at ændringerne af sambeskatningsreglerne tillægges virkning for selskaber,  

 hvis  

 indkomstår 2005 påbegyndes den 15. december 2004 eller senere.
Nedsættelsen  

 af  

 selskabs- og virksomhedsskatten tillægges - ligeledes som i L 153 - virkning  

 fra og med indkomståret 2005.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets hurtige og  

 velvillige behandling.
