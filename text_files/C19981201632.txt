(Til folkekirkens og de anerkendte trossamfunds ministerialbogsførere) Som tidligere meddelt påhviler det ministerialbogsføreren at indsende de  

 attester, som ministeriet skal legalisere til brug i udlandet, med oplysning  

 om rekvirentens adresse, og om attesten ønskes legaliseret på dansk, engelsk,  

 tysk, fransk, spansk, italiensk eller portugisisk.
Ved legalisationspåtegningen bekræfter ministeriet, at attestens indhold  

 er i overensstemmelse med ministrialbøgerne, som alene ministerialbogsføreren  

 har adgang til.
Inden indsendelse til ministeriet skal ministerialbogsføreren  

 derfor have sikret sig rekvirentens identitet og adkomst til attesten.
 Attesten skal være nyudstedt (ikke over 3 måneder gammel) på godkendt  

 attestblanket (ikke fotokopi eller lignende).
 Attest forsynet med Kirkeministeriets legalisationspåtegning på det  

 begærede sprog vil herefter blive sendt til den pågældende, eller eventuelt  

 til vedkommende ministerialbogsfører.
 Til orientering er Udenrigsministeriets meddelelse af 24. november 1997 om  

 legaliseringsgebyrer aftrykt som bilag.
Kirkeministeriet, den 23. januar 1998 P.M.V.
 E.B.
