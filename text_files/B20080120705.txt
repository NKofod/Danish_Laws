Bekendtgørelse om ændring af bekendtgørelse om modtagefaciliteter for affald fra skibe, om skibes aflevering af affald og havnes affaldsplaner (Ændrede straffebestemmelser m.v.) § 1 I bekendtgørelse nr. 1632 af 13. december 2006 om modtagefaciliteter for affald fra skibe, om skibes aflevering af affald og havnes affaldsplaner foretages følgende ændringer:
 1. § 12, stk. 5 og 6, affattes således:
 »Stk. 5. Såfremt havnen ikke er bemandet, skal skibsføreren fremsende sin anmeldelse til Miljøstyrelsen.
Stk. 6. Den, der driver havnen, skal opbevare anmeldelsen i mindst 2 år, og skal efter anmodning fra Miljøstyrelsen fremsende en kopi.« 2. § 15, stk. 3, affattes således:
»Stk. 3. Affaldsplanen skal indsendes til og godkendes af Miljøstyrelsen, herefter skal den indsendes hvert 3. år med henblik på fornyet godkendelse.« 3. § 21, stk. 3, affattes således:
»Stk. 3. Stk. 2 finder ikke anvendelse på overtrædelser begået fra udenlandske skibe, medmindre overtrædelsen er begået i indre territorialt farvand.
For overtrædelser begået fra udenlandske skibe i ydre territorialt farvand kan straffen stige til fængsel i indtil 2 år, hvis der er tale om forsætlig og alvorlig forurening af havmiljøet.« § 2 Bekendtgørelsen træder i kraft den 1. januar 2009.
