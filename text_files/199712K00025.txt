Nr LSF 25 Forslag til Lov om ændring af lov om anlæg af fast forbindelse over  

 Øresund Fremsat af trafikministeren (Bjørn Westh) den 9. oktober 1997 Vedtaget ved tredjebehandling den 25. november 1997 Lov nr. 894 af 03/12/1997 § 1 I lov nr. 590 af 19. august 1991 om anlæg af fast forbindelse over Øresund  

 foretages følgende ændringer:
 1. § 14, stk. 1, ophæves, og i stedet indsættes:
 »For jernbanevirksomhedernes benyttelse af tilslutningsanlægget for  

 jernbanetrafik, jf. § 3, betaler Banestyrelsen en afgift til selskabet.  

 Afgiften fastsættes af trafikministeren.
 Stk. 2. Banestyrelsen træffer afgørelse om jernbanevirksomhedernes  

 benyttelse af tilslutningsanlægget for jernbanetrafik.
 Stk. 3. Banestyrelsen forestår drift og vedligeholdelse af  

 tilslutningsanlægget for jernbanetrafik og afholder udgifterne herved.
 Stk. 4. Trafikministeren fastsætter afgifterne for  

 jernbanevirksomhedernes benyttelse af tilslutningsanlægget for jernbanetrafik  

 og afgør eventuelle tvivlsspørgsmål mellem selskabet og Banestyrelsen.«.
 Stk. 2 bliver herefter stk. 5.
 2. § 18 ophæves.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 590 af 19. august 1991 om anlæg af fast forbindelse over Øresund  

 foretages følgende ændringer:
 1. § 14, stk. 1, ophæves og i stedet indsættes:
 »For jernbanevirksomhedernes benyttelse af tilslutningsanlægget for  

 jernbanetrafik, jf. § 3, betaler Banestyrelsen en afgift til selskabet.  

 Afgiften fastsættes af trafikministeren.
 Stk. 2. Banestyrelsen træffer afgørelse om jernbanevirksomhedernes  

 benyttelse af tilslutningsanlægget for jernbanetrafik.
 Stk. 3. Banestyrelsen forestår drift og vedligeholdelse af  

 tilslutningsanlægget for jernbanetrafik og afholder udgifterne herved.
 Stk. 4. Trafikministeren fastsætter afgifterne for  

 jernbanevirksomhedernes benyttelse af tilslutningsanlægget for jernbanetrafik  

 og afgør eventuelle tvivlsspørgsmål mellem selskabet og Banestyrelsen.«.
 Stk. 2 bliver stk. 5.
 2. § 18 ophæves.
 § 2  Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger.
 1. Indledning.
 Lovforslaget indebærer, at der indføres en ordning for de jernbaneanlæg,  

 der etableres af A/S Øresundsforbindelsen, der udgør tilslutningsanlæg til  

 den faste forbindelse over Øresund, svarende til ordningen for  

 Storebæltsforbindelsens jernbanedel.
Videre foreslås lovens § 18 ophævet.
Efter denne bestemmelse bemyndiges  

 trafikministeren til med undtagelse af DSB's færgefart mellem Helsingør og  

 Helsingborg at indstille DSB's færgefart over Øresund, når  

 Øresundsforbindelsen tages i brug.
DSB's færgefart er nu udskilt i et  

 aktieselskab, der er oprettet i henhold til særlig lovgivning.
 Ved lov nr. 1233 af 27. december 1996 om ændring af lov om anlæg af fast  

 forbindelse over Storebælt blev der foretaget en ændring af loven, således at  

 A/S Storebæltsforbindelsen forbliver ejer af forbindelsens jernbanedel,  

 ligesom brugsretten hertil ikke som oprindeligt forudsat i sin helhed skulle  

 overgå til DSB.
I lovens § 9, stk. 1-3, er der nu indeholdt bestemmelse om, at for  

 jernbanevirksomhedernes benyttelse af Storebæltsforbindelsen betaler  

 Banestyrelsen, der er oprettet i henhold til lov nr. 1230 af 27. december  

 1996, en afgift til A/S Storebæltsforbindelsen.
Afgiften fastsættes af  

 trafikministeren.
Banestyrelsen træffer afgørelse om jernbanevirksomhedernes  

 benyttelse af forbindelsen, ligesom Banestyrelsen skal forestå drift og  

 vedligeholdelse af jernbanetunnellen under Østerrenden, af jernbaneanlægget  

 over Vesterrenden og af de jernbanetekniske anlæg på forbindelsen og afholde  

 udgifterne herved.
 Efter bestemmelsen i § 9, stk. 4, fastsætter trafikministeren afgifterne  

 for jernbanevirksomhedernes benyttelse af Storebæltsforbindelsen og afgør  

 eventuelle tvivlsspørgsmål mellem selskabet og Banestyrelsen.
 Denne ændring af loven om anlæg af fast forbindelse over Storebælt indebar  

 en tilpasning af ordningen vedrørende jernbaneforbindelsen til den EU-ret,  

 der er vedtaget gennem de senere år på jernbaneområdet, og som muliggør  

 konkurrence mellem flere jernbaneoperatører for visse former for  

 jernbanevirksomhed.
Efter § 3 i lov nr. 590 af 19. august 1991 om anlæg af fast forbindelse  

 over Øresund anlægges der tilslutninger for jernbane- og vejtrafik fra  

 Øresundsforbindelsens kyst-til-kyst anlæg til det eksisterende jernbane- og  

 vejnet.
Tilslutningsanlæggene for jernbanetrafikken omfatter dels en jernbane  

 over Kalvebod-løbet langs Sydhavnsgade til eksisterende spor ved Københavns  

 Hovedbanegård og dels en jernbane fra Kalvebod-løbet til eksisterende spor  

 ved Vigerslev.
A/S Øresundsforbindelsen forestår som bygherre opførelsen af  

 disse anlæg, og det er i bemærkningerne til loven anført, at drift og  

 vedligeholdelse af de jernbanerelaterede anlæg i videst muligt omfang vil  

 blive foretaget af DSB, idet jernbaneanlæggene rent faktisk må betragtes som  

 en integreret del af DSB's faste anlæg.
 Efter lovens § 14, stk. 1, skal DSB betale et fast årligt beløb til  

 selskabet for benyttelsen af tilslutningsanlægget for jernbanetrafik, jf.  

 lovens § 3. Vederlaget fastsættes således som også anført i § 4 i den  

 politiske aftale af 29. april 1991 af trafikministeren på grundlag af DSB's  

 nettofordele herved i åbningsåret.
Denne betalingsordning vil være vanskelig at håndtere i praksis i lyset af  

 vanskelighederne ved at beregne nettofordele ved benyttelsen af en  

 delstrækning af det danske jernbanenet.
Det vil ikke være hensigtsmæssigt i  

 en konkurrencesituation, idet de forskellige operatører skal behandles på en  

 ensartet og objektiv måde, og dette vil i sig selv kunne begrunde en  

 revision, der naturligt kan have samme indhold som den ordning, der er  

 indført vedrørende Storebæltsforbindelsens jernbanedel.
Banestyrelsen vil således forvalte statens jernbaneinfrastruktur samt  

 jernbaneinfrastrukturen i de helejede statslige selskaber A/S  

 Storebæltsforbindelsen og A/S Øresundsforbindelsen.
Der vil således kunne  

 fastsættes benyttelsesafgifter, der vedrører den danske jernbaneinfrastruktur  

 som helhed.
Lovforslaget vedrører ikke Øresundsforbindelsens kyst-til-kyst anlæg, som  

 etableres af Øresundskonsortiet i henhold til aftalen mellem Danmark og  

 Sverige om en fast forbindelse over Øresund, hvorefter Konsortiet skal bygge  

 og drive forbindelsen.
Det findes imidlertid hensigtsmæssigt, at opgaven som  

 infrastrukturforvalter på Øresundsforbindelsens kyst-til-kyst anlæg varetages  

 i et samarbejde med infrastrukturforvalteren på svensk side, og dette  

 spørgsmål vil derfor blive rejst inden forbindelsens ibrugtagning med henblik  

 på at etablere en sådan ordning.
 2. Statsfinansielle, økonomiske og administrative konsekvenser.
Banestyrelsen vil skulle betale et beløb til A/S Øresundsforbindelsen for  

 benyttelsen af de danske landanlæg.
Banestyrelsen vil samtidig opkræve  

 benyttelsesafgifter hos jernbaneoperatørerne, herunder DSB, der efter  

 anlægsloven skulle erlægge et beløb svarende til nettofordelene i  

 åbningsåret, hvilket beløb blev skønnet til 65 mio. kr. i juli  

 1990-prisniveau, svarende til ca. 75 mio. kr. i 1997-priser.
Dette beløb  

 indgår som beregningsforudsætning i A/S Øresundsforbindelsens budget for de  

 danske landanlæg til Øresundsforbindelsen.
Banestyrelsen vil derudover efter forslaget skulle afholde udgifterne til  

 drift og vedligeholdelse af anlæggets jernbanedel.
Udgifterne hertil kan på  

 nuværende tidspunkt ikke opgøres præcist, men de vil kunne inddækkes i  

 forbindelse med opkrævningen af benyttelsesafgifter.
Disse afgifter kan  

 fastsættes uafhængigt af det beløb, som Banestyrelsen skal betale til A/S  

 Øresundsforbindelsen.
 Såfremt betalingen til A/S Øresundsforbindelsen udgør et mindre beløb end  

 hidtil påregnet i selskabets budget, vil det påvirke økonomien i selskabet  

 negativt, medens dette beløb sammen med drifts- og vedligeholdelsesudgifterne  

 vil belaste Banestyrelsen i det omfang, der ikke opnås dækning herfor via  

 betalingen fra jernbaneoperatørerne, herunder DSB, hvis økonomi tilsvarende  

 vil blive belastet negativt, såfremt der ikke kan opnås indtægtsdækning  

 herfor.
 De økonomiske konsekvenser af forslaget, der ikke har administrative  

 konsekvenser, vil blive indarbejdet på de årlige finanslove, idet der vil  

 blive taget hensyn til økonomien i A/S Øresundsforbindelsen.
 3. Miljømæssige konsekvenser.
 Lovforslaget vurderes ikke at have miljømæssige konsekvenser.
 4. Erhvervsøkonomiske konsekvenser.
 Lovforslaget vil ikke i sig selv have erhvervsøkonomiske konsekvenser, men  

 anlægget af Øresundsforbindelsen vil indebære betydelige tidsmæssige og  

 økonomiske gevinster for store dele af erhvervslivet i tilknytning til  

 varetransporter og erhvervsmæssig persontransport i hele Europa.
 5. Forholdet til EU-retten.
 Lovforslaget indebærer en tilpasning til den EU-ret, der er vedtaget  

 gennem de seneste år på jernbaneområdet.
EU's politik på jernbaneområdet tilsigter principielt indførelse af  

 konkurrence mellem flere operatører, og dette er i dag en realitet for visse  

 former for jernbanevirksomhed, jf.
Rådets direktiv 91/440/EØF om udvikling af  

 Fællesskabets jernbaner.
Der skal herefter sikres andre jernbaneoperatører,  

 der ønsker at udføre transporter, adgang til jernbaneinfrastrukturen.
Det er  

 infrastrukturforvalteren, som efter direktivet er den, der anlægger og  

 vedligeholder jernbaneinfrastrukturen, og som er ansvarlig for forvaltningen  

 af regulerings- og sikkerhedssystemerne.
Dette direktiv suppleres af Rådets  

 direktiv 95/19/EØF om tildeling af jernbaneinfrastrukturkapacitet og  

 opkrævning af infrastrukturafgifter, hvorefter der bl.a. ikke må foretages  

 forskelsbehandling ved opkrævningen af afgifter for tjenester af tilsvarende  

 art på samme marked.
 6. Høring.
 Lovforslaget har været sendt til høring i Statsministeriet,  

 Justitsministeriet, Finansministeriet, Banestyrelsen, DSB og A/S  

 Øresundsforbindelsen.
 Bemærkninger til lovforslagets enkelte bestemmelser.
Til § 1 Til nr. 1 Forslaget svarer til bestemmelsen i § 9 i lov om anlæg af fast forbindelse  

 over Storebælt, som ændret ved lov nr. 1233 af 27. december 1996.
Banestyrelsen skal efter stk. 1 betale en afgift til A/S  

 Øresundsforbindelsen for jernbanevirksomhedernes benyttelse af  

 tilslutningsanlægget for jernbanetrafik.
Afgiften, der fastsættes af  

 trafikministeren efter drøftelse med partierne bag den politiske aftale,  

 betales løbende og kan revideres med mellemrum bl.a. i lyset af  

 trafikudviklingen og den økonomiske situation for A/S Øresundsforbindelsen.  

 Selskabet opkræver således ikke afgifter hos den enkelte jernbanevirksomhed,  

 hvilket er en naturlig følge af, at Banestyrelsen vil blive  

 infrastrukturforvalter på Øresundsforbindelsens landanlæg, der udgør en  

 integreret del af den danske jernbaneinfrastruktur.
Bestemmelsen i stk. 2 indebærer, at det er Banestyrelsen og ikke A/S  

 Øresundsforbindelsen, der træffer afgørelse om jernbanevirksomhedernes  

 benyttelse af tilslutningsanlægget for jernbanetrafik (forvalteropgaven),  

 idet det er en forudsætning for at kunne udøve forvaltningen af udnyttelsen  

 af jernbaneinfrastrukturen på en rationel måde.
I konsekvens heraf indebærer  

 bestemmelsen i stk. 3, at det er Banestyrelsen, der forestår og bekoster  

 drift og vedligeholdelse af hele tilslutningsanlægget for jernbanetrafikken  

 på landanlæggene efter ibrugtagningen heraf i efteråret 1998. Det drejer sig  

 især om udgifter til drift og vedligehold af anlæg og konstruktioner, spor og  

 elledninger, installationer, arealer med skråningsanlæg, volde og støjskærme,  

 forholdsmæssig andel af visse krydsende broer samt anlæg til styring,  

 regulering og overvågning af de banetekniske anlæg.
Endvidere får  

 Banestyrelsen ansvaret for el-forsyning samt forsikringsforhold.
Endelig vil  

 Banestyrelsen som hovedregel også skulle afholde udgifter til reinvesteringer  

 og opgraderinger af anlægget.
Der vil mellem Banestyrelsen og A/S  

 Øresundsforbindelsen kunne indgås konkrete aftaler om fordeling af udgifter  

 til særlige og ekstraordinære foranstaltninger, som indebærer grundlæggende  

 ændringer i jernbaneforbindelsens udformning og funktion.
 Hvad angår stationerne Tårnby og Københavns Lufthavn, Kastrup, vil  

 ansvaret for drift og vedligehold overgå til DSB, der vil afholde udgifter  

 hertil.
 A/S Øresundsforbindelsen vil som ejer af anlæggene således ikke skulle  

 afholde udgifter hertil i driftsfasen.
Efter bestemmelsen i stk. 4 er det trafikministeren, der fastsætter  

 afgifterne for jernbanevirksomhedernes benyttelse af tilslutningsanlægget for  

 jernbanetrafik.
Bestemmelsen giver mulighed for, at afgifterne kan fastsættes  

 som en integreret del af de afgifter, der vil blive fastsat for benyttelsen  

 af den øvrige infrastruktur, der administreres af Banestyrelsen.
Samtidig  

 bemyndiges trafikministeren til at afgøre alle tvivlsspørgsmål, der måtte  

 opstå mellem Banestyrelsen og A/S Øresundsforbindelsen, herunder spørgsmål  

 vedrørende drift og vedligeholdelse, forsikringsforhold samt  

 afgiftsbetalingen.
 Til nr. 2.
 Efter bestemmelsen i lovens § 18 bemyndiges ministeren til med undtagelse  

 af færgefarten mellem Helsingør og Helsingborg at indstille DSB's færgefarter  

 over Øresund, når Øresundsforbindelsen tages i brug.
 DSB's rederivirksomhed er i medfør af lov nr. 231 af 4. april 1995 udskilt  

 i et aktieselskab, DSB Rederi A/S (nu Scandlines A/S), og rederivirksomheden  

 er reguleret af denne lov.
 Lovens § 18 er således overflødig og foreslås ophævet efter bestemmelsen i  

 nr. 2 i lovforslaget.
Skriftlig fremsættelse (9. oktober 1997) Trafikministeren (Bjørn Westh):
 Herved tillader jeg mig for det høje Ting at fremsætte:
 Forslag til lov om ændring af lov om anlæg af fast forbindelse over  

 Øresund.
(Lovforslag nr.
L 25).
Lovforslaget indebærer, at Banestyrelsen skal varetage driften af  

 jernbaneanlæggene på de danske landanlæg på Øresundsforbindelsen.
Disse anlæg  

 etableres af A/S Øresundsforbindelsen.
Med lovforslaget vil forvaltningen af disse anlæg komme til at svare til  

 ordningen for Storebæltsforbindelsens jernbanedel som blev gennemført ved en  

 ændring af anlægsloven for Storebælt i december 1996. Ordningen indebærer  

 bl.a., at Banestyrelsen er infrastrukturforvalter for Storebæltsforbindelsens  

 jernbanedel samt at Banestyrelsen betaler en afgift til A/S  

 Storebæltsforbindelsen for jernbaneselskabernes benyttelse af forbindelsen og  

 samtidig opkræve benyttelsesafgifter hos jernbanevirksomhederne.
Afgiften  

 fastsættes af trafikministeren.
 Tilsvarende bliver det Banestyrelsen, der skal erlægge afgiften til A/S  

 Øresundsforbindelsen efter ibrugtagningen i efteråret 1998 og opkræve  

 afgifter hos jernbanevirksomhederne.
 Med lovforslaget vil Banestyrelsen komme til at forvalte både statens  

 jernbaneinfrastruktur og jernbaneinfrastrukturen i de helejede statslige  

 selskaber A/S Storebæltsforbindelsen og A/S Øresundsforbindelsen.
 Hermed tillader jeg mig at anbefale lovforslaget til det høje Tings  

 velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 590 af 19. august 1991 om anlæg af fast forbindelse over Øresund  

 foretages følgende ændringer:
 1. § 14, stk. 1, ophæves og i stedet indsættes:
»For jernbanevirksomhedernes benyttelse af tilslutningsanlægget for  

 jernbanetrafik betaler Banestyrelsen en afgift til selskabet.
Afgiften  

 fastsættes af trafikministeren.
 Stk. 2. Banestyrelsen træffer afgørelse om jernbanevirksomhedernes  

 benyttelse af tilslutningsanlægget for jernbanetrafik.
 Stk. 3. Banestyrelsen forestår drift og vedligeholdelse af  

 tilslutningsanlægget for jernbanetrafik og afholder udgifterne herved.
 Stk. 4. Trafikministeren fastsætter afgifterne for  

 jernbanevirksomhedernes benyttelse af tilslutningsanlægget for jernbanetrafik  

 og afgør eventuelle tvivlsspørgsmål mellem selskabet og Banestyrelsen.«.
 Stk. 2 bliver stk. 5.
 § 14 . DSB betaler et fast årligt beløb til selskabet for  

 benyttelsen af tilslutningsanlægget for jernbanetrafik, jf. § 3. Vederlaget  

 fastsættes af trafikministeren på grundlag af DSB's netto-fordele herved i  

 åbningsåret.
 Stk. 2. Trafikministeren kan fastsætte takster og andre  

 bestemmelser for togrejser mellem Kastrup Lufthavn og Københavns  

 Hovedbanegård efter forhandling med Hovedstadsområdets Trafikselskab.
 2. § 18 ophæves.
 § 18 . Trafikministeren bemyndiges til med undtagelse af DSB's  

 færgefart mellem Helsingør og Helsingborg at indstille DSB's færgefart over  

 Øresund, når Øresundsforbindelsen tages i brug.
 § 2  Loven træder i kraft dagen efter bekendtgørelsen i  

 Lovtidende.
