 I medfør af § 9, stk. 6, i lov nr. 421 af 15. juni 1973 om radio- og  

 fjernsynsvirksomhed (i det følgende kaldet radioloven) fastsættes følgende  

 forretningsorden for radiorådet:
 § 1.  Radiorådet fastsætter som Danmarks Radios  

 øverste ledelse de almindelige retningslinier for Danmarks Radios virksomhed  

 inden for de i loven givne rammer, og fører tilsyn med, at de i radioloven  

 fastsatte bestemmelser for institutionens virksomhed overholdes, jfr. dog  

 nedenfor § 2 om virksomhed finansieret af statskassen.
 Stk. 2.  Radiorådet er ansvarligt for Danmarks Radios  

 programvirksomhed, der skal omfatte nyhedsformidling, oplysning,  

 underholdning og kunst, og for at der ved programlægningen lægges afgørende  

 vægt på hensynet til informations- og ytringsfriheden, samt for at der i  

 programudbuddet tilstræbes den størst mulige alsidighed.
 Stk. 3.  Radiorådet har den endelige administrative  

 afgørelse i sager, der vedrører Danmarks Radios programvirksomhed, jfr. dog §  

 2 og radiolovens §§ 16-18 om radionævnet.
 Stk. 4.  Henvendelse fra Rådet til ministerier sker  

 gennem ministeriet for kulturelle anliggender, dog kan henvendelse til  

 generaldirektoratet for post- og telegrafvæsenet samt til de ministerier,  

 hvormed der måtte være truffet aftale, jfr. § 2, ske direkte.
 Stk. 5.  Aftaler mellem Danmarks Radio og  

 generaldirektoratet for post- og telegrafvæsenet om oprettelse af nye  

 stationer og lignende samt om regler for refusion af generaldirektoratets  

 udgifter til forrentning, afskrivning og drift af stationer m.v. skal være  

 tiltrådt af ministeren for kulturelle anliggender.
§ 2.  I det omfang der stilles midler til rådighed af  

 statskassen i henhold til radiolovens § 15 om særlig programvirksomhed,  

 fastsættes vilkårene herfor ved aftale mellem ministeren for kulturelle  

 anliggender, radiorådet og den minister, hvis forretningsområde berøres af  

 den pågældende virksomhed.
Ved en sådan aftale kan bestemmelserne i  

 forretningsordenens § 1, stk. 1 og 3, fraviges.
 § 3.  Radiorådet afgiver til ministeren for kulturelle  

 anliggender indstilling om størrelsen af de i radiolovens § 14 nævnte  

 afgifter for benyttelse af radiofoni- og fjernsynsmodtagere samt om regler  

 vedrørende opkrævningen og afgiftspligtens indtræden og ophør.
 Stk. 2.  Radiorådet deltager i den i radiolovens § 14,  

 stk. 3, omhandlede forhandling om fastsættelse af regler om nedsættelse eller  

 bortfald af afgifterne.
 § 4.  Danmarks Radios indtægter indgår i en særlig  

 fond, radiofonden, som bestyres af radiorådet.
 Stk. 2.  Radiorådet afgiver indstilling til ministeren  

 om regler for anbringelse af radiofondens midler.
§ 5.  Radiorådet udarbejder et budget (handlingsplan  

 I) for Danmarks Radios virksomhed i det kommende finansår.
Handlingsplan I  

 forelægges inden hvert års 15. august ministeren til godkendelse samtidig med  

 den i § 3, stk. 1, nævnte indstilling om størrelsen af radio- og  

 fjernsynsafgifterne i det kommende finansår.
Handlingsplanen skal indeholde  

 overslag over forventede drifts- og anlægsudgifter og indtægter i finansåret,  

 baseret på pris- og lønniveau i april måned det år, hvor handlingsplanen  

 udarbejdes, samt en redegørelse for påtænkte ændringer i Danmarks Radios  

 aktivitetsniveau og personaletal.
Handlingsplanen skal endvidere indeholde en  

 redegørelse for ændringer som følge af pris- og lønudviklingen i forhold til  

 foregående års handlingsplan samt om størrelsen af en reserve til dækning af  

 forventede pris- og lønstigninger.
 Stk. 2.  Radiorådet indsender samtidig med handlingsplan  

 I et overslag over forventede drifts- og anlægsudgifter, indtægter og  

 personaletal i de efterfølgende 3 finansår.
Stk. 3.  På grundlag af den af ministeren godkendte  

 handlingsplan I udarbejder radiorådet et revideret og specificeret budget  

 (handlingsplan II). Handlingsplan II skal bl.a. indeholde en redegørelse for  

 driftsudgifternes fordeling på de enkelte budgetansvarsområder,  

 personaleoversigter, forslag om oprettelse eller nedlæggelse af stillinger,  

 beskrivelse af programvirksomheden samt en redegørelse for bygge- og  

 anlægsvirksomheden.
Handlingsplan II forelægges ministeren til godkendelse  

 inden 15. februar.
Efter godkendelsen indsendes den i det antal eksemplarer,  

 der er nødvendigt for fremsendelsen til folketingets orientering, jfr.  

 radiolovens § 9, stk. 3.
Stk. 4.  I driftsåret må overskridelse af  

 handlingsplanens samlede summer for henholdsvis drifts- og anlægsudgifter  

 (inkl. den afsatte pris- og lønreserve) ikke ske uden ministerens samtykke.  

 Radiorådet kan i driftsåret ændre handlingsplanens specifikationer for  

 budgetansvarsområderne.
Dispositioner, som ikke er forudset i  

 handlingsplanen, og som ikke kan dækkes inden for handlingsplanens samlede  

 sum, skal forelægges ministeren til godkendelse, inden de iværksættes.
 Stk. 5.  For uundgåelige overskridelser i finansårets  

 løb kan godkendelse søges gennem et inden 1. marts indsendt tillægsbudget  

 (handlingsplan III). Handlingsplan III skal i øvrigt indeholde fornødne  

 budgetjusteringer i overensstemmelse med tidligere af ministeren godkendte  

 dispositionsændringer og de af pris- og lønændringer medførte korrektioner  

 samt de af radiorådet foretagne ændringer for budgetansvarsområderne.
 Stk. 6.  Det påhviler endvidere radiorådet hvert år at  

 vurdere Danmarks Radios økonomiske stilling på grundlag af et i november  

 måned fremlagt halvårsregnskab.
 Stk. 7.  Rådet afgiver indstilling til ministeren om en  

 regnskabsinstuks for Danmarks Radio, som skal indeholde de fornødne regler  

 for Danmarks Radios regnskabsaflæggelse.
Stk. 8.  Det af radiorådet udarbejdede regnskab for det  

 enkelte finansår fremsendes inden 1. september efter finansårets afslutning  

 til vedkommende revisionsdepartement, jfr. radiolovens § 9, stk. 4.  

 Revisionsdepartementets bemærkninger forelægges radiorådet, der snarest  

 muligt fremsender regnskabet til ministerens godkendelse, tillige med  

 revisionsdepartementets bemærkninger og rådets udtalelse herom.
Efter  

 godkendelsen indsendes regnskabet i det antal eksemplarer, der er nødvendigt  

 for fremsendelsen til folketingets orientering, jfr. radiolovens § 9, stk. 4.
 § 6.  Rådet afgiver til ministeren indstilling om  

 udnævnelse af en generaldirektør for Danmarks Radio, jfr. radiolovens § 13.
 Stk. 2.  Rådet fastsætter nærmere regler om  

 generaldirektørens kompetence og virksomhedens daglige drift i en  

 forretningsorden for Danmarks Radio.
 Stk. 3.  Rådet afgiver til ministeren indstilling om  

 udnævnelse af tjenestemænd i stillinger i lønramme 36-40. Ansættelser på  

 kontrakt i tilsvarende stillinger forelægges ministeren til godkendelse.
Stk. 4.  Ansættelse i stillinger i lønramme 36-40 kan  

 ske som tjenestemand på åremål efter regler i reglementet for de i Danmarks  

 Radio ansatte tjenestemænd.
Ansættelse på kontrakt i tilsvarende stillinger  

 kan ligeledes ske på åremål.
Stk. 5.  Rådet afgiver til ministeren indstilling om et  

 reglement for de i Danmarks Radio ansatte tjenestemænd.
De af Danmarks Radio  

 trufne aftaler med personaleorganisationer om løn- og andre ansættelsesvilkår  

 for institutionens personale, der under hensyn til institutionens særlige  

 forhold i videst muligt omfang bør følge eventuelle tilsvarende aftaler inden  

 for statstjenesten, forelægges ministeren til godkendelse.
§ 7.  Der påhviler med de nedenfor angivne  

 modifikationer rådets medlemmer tavshedspligt med hensyn til de forhold, som  

 de i denne egenskab bliver bekendt med, og hvis hemmeligholdelse bliver  

 vedtaget eller er påkrævet ifølge sagens natur, herunder sager behandlet på  

 lukkede møder.
Tavshedspligten ophører ikke med medlemmernes udtræden af  

 rådet.
 Stk. 2.  Rådet kan under et lukket møde træffe  

 beslutning om, at et bestemt spørgsmål frit må omtales uanset reglen i stk.  

 1.
 Stk. 3.  Bestemmelsen i stk. 1 er ikke til hinder for,  

 at radiorådets formand og næstformand på rådets vegne efter et lukket møde  

 orienterer pressen om beslutninger i sager, der har været til behandling i  

 mødet, medmindre hemmeligholdelse er påkrævet ifølge sagens natur eller af  

 hensyn til sagens videre behandling.
Stk. 4.  Medlemmer af rådet, der er udpeget af de  

 politiske partier, kan efter eget skøn med vedkommende folketingsgruppe under  

 fortrolige former drøfte sager, der i særlig grad interesserer gruppen.
Det  

 samme gælder medlemmer udpeget efter indstilling af en lytter- eller  

 fjernseerorganisation i forhold til organisationens bestyrelse, samt Danmarks  

 Radios medarbejderrepræsentanter i forhold til bestyrelsesmedlemmer i  

 Danmarks Radios personaleforeninger og tilsvarende personalegrupper.
§ 8.  Formanden bestemmer tid og sted for rådets møder  

 og leder forhandlingerne.
Efter begæring af 8 medlemmer er han pligtig at  

 indkalde til møde.
Stk. 2.  Rådets beslutninger træffes ved simpel  

 stemmeflerhed; i tilfælde af stemmelighed gør formandens stemme udslaget.
Et  

 mindretal i rådet på mindst 3 medlemmer har dog ret til at forlange rådets  

 beslutninger forelagt ministeren til endelig afgørelse, med mindre der er  

 tale om sager, der vedrører Danmarks Radios programvirksomhed, jfr. § 1, stk.  

 3.
Stk. 3.  Rådet er beslutningsdygtigt, når halvdelen af  

 medlemmerne er til stede og deltager i afstemningen.
Er færre medlemmer til  

 stede, kan der dog træffes beslutning i sager, hvis afgørelse ikke eller kun  

 vanskeligt kan udsættes til næste møde.
Sådanne beslutninger skal straks  

 meddeles rådets fraværende medlemmer, der inden for en i den enkelte sag  

 fastsat frist skal meddele radiorådets formand, om beslutningen kan  

 tiltrædes.
I førstkommende ordinære møde giver formanden meddelelse om sagens  

 udfald.
En sag, der er udsat på grund af manglende beslutningsdygtighed, kan  

 afgøres i næste møde, selvom rådet ikke er beslutningsdygtigt i henhold til  

 1. pkt.
 Stk. 4.  Hvis rådets formand er forhindret i at deltage  

 i rådets møder, træder næstformanden i hans sted.
Stk. 5.  I det omfang pladsforholdene tillader det, er  

 der offentlig adgang til den del af radiorådets møder, der ikke afholdes for  

 lukkede døre.
Pressens radiomedarbejdere og fire observatører udpeget af de  

 forhandlingsberettigede organisationer i Danmarks Radio har fortrinsret til  

 at være til stede.
Stk. 6.  For lukkede døre behandles sager af personlig  

 karakter samt sager vedrørende organisationsforhandlinger, køb og salg af  

 fast ejendom, lejemål m.v., medmindre forretningsudvalget i det enkelte  

 tilfælde skønner, at sagen uden skade kan behandles på åbent møde.
Andre  

 sager kan behandles for lukkede døre, når forretningsudvalget bestemmer det.  

 Ethvert medlem af radiorådet kan dog forlange afgjort ved afstemning, om en  

 sag skal overgå til henholdsvis lukket eller åbent møde.
 Stk. 7.  To observatører, udpegede af de  

 forhandlingsberettigede organisationer i Danmarks Radio, har adgang til at  

 overvære den del af rådets møder, som afholdes for lukkede døre, dog ikke for  

 så vidt angår behandlingen af sager om overenskomstforhold.
 § 9.  Radiorådet, der tillige virker som programudvalg  

 i særskilte lukkede møder, har i denne egenskab følgende opgaver:
Stk. 2.  Programmerne må ikke omfatte annoncering  

 bortset fra statens og Danmarks Radios egne bekendtgørelser.
Disse  

 bekendtgørelser skal tillige på sædvanlig måde tilgå pressen.
§ 10.  Det påhviler radiorådet at indbyde formændene  

 for amternes programråd til mindst 2 gange årligt at deltage i særskilte  

 møder med radiorådet i dets egenskab af programudvalg.
Hovedsigtet med disse  

 møder er gennem en fri meningsudveksling om Danmarks Radios programvirksomhed  

 eller sider af denne at bidrage til at sikre en større kreds af lyttere og  

 seere indflydelse på programvirksomheden, således at denne til stadighed er  

 udtryk for Danmarks Radios nære forbindelse til alle befolkningskredse.
Stk. 2.  Debatten, der finder sted inden for de rammer,  

 der gælder for radiorådets virksomhed som programudvalg, jfr. ovenfor § 9,  

 stk. 1, koncentreres om principielle drøftelser af generelle  

 programspørgsmål, og det påhviler radiorådets formand at drage omsorg for, at  

 formændene for amternes programråd er gjort bekendt med hovedemnet eller  

 hovedemnerne for mødet i god tid før dette.
Andre emner eller udsendelser af  

 principiel betydning, som ønskes behandlet, anmeldes til radiorådets formand  

 senest 10 dage før mødet.
Stk. 3.  Radiorådets formand bestemmer tid og sted for  

 møderne og leder forhandlingerne.
Hvis formanden er forhindret, træder  

 næstformanden i hans sted.
Bestemmelserne om tavshedspligt, jfr. ovenfor § 7,  

 finder tilsvarende anvendelse på disse møder.
 § 11.  Radiorådet nedsætter et forretningsudvalg  

 bestående af formanden, næstformanden, det af ministeren for offentlige  

 arbejder udpegede radioteknisk kyndige medlem samt yderligere 6 af rådets  

 medlemmer.
Stk. 2.  Formanden bestemmer tid og sted for udvalgets  

 møder og leder forhandlingerne.
Hvis formanden er forhindret, træder  

 næstformanden i hans sted.
Stk. 3.  Forretningsudvalget behandler alle sager af  

 økonomisk og administrativ art, der ikke er henlagt til generaldirektørens  

 afgørelse, og forbereder sager af principiel karakter til forelæggelse for  

 radiorådet.
Dersom specificerede udgiftsposter i de af radiorådet godkendte  

 budgetter må forudses at blive overskredet med mere end 10 pct., forelægges  

 de til drøftelse i forretningsudvalget under ansvar for radiorådet.  

 Bevillingssager vedrørende udgiftsposter, der ikke er medtaget i de godkendte  

 specificerede budgetter, men som falder inden for disses rammer eller  

 forudsætninger, forelægges for forretningsudvalget til afgørelse under ansvar  

 for radiorådet, såfremt bevillingen overstiger 50.000 kr.
Overstiger  

 bevillingen 100.000 kr. træffes afgørelsen af radiorådet.
 Stk. 4.  Forretningsudvalget skal have forelagt  

 kvartalsvise regnskabsoversigter.
 Stk. 5.  Generaldirektøren skal underrette  

 forretningsudvalget om besvarelser af vigtigere forespørgsler af  

 ikke-principiel karakter fra ministeriet for kulturelle anliggender eller  

 andre ministerier, som Danmarks Radio er bemyndiget til at brevveksle med,  

 jfr. § 1, stk. 4.
Stk. 6.  Forretningsudvalgets beslutninger træffes ved  

 simpel stemmeflerhed.
I tilfælde af stemmelighed gør formandens stemme  

 udslaget.
Stk. 7.  Forretningsudvalget er beslutningsdygtigt, når  

 halvdelen af medlemmerne er til stede og deltager i afstemningen.
Er færre  

 til stede, kan der dog træffes beslutning i sager, hvis afgørelse ikke eller  

 kun vanskeligt kan udsættes til næste møde.
Sådanne beslutninger skal straks  

 meddeles udvalgets fraværende medlemmer, der inden for en i den enkelte sag  

 fastsat frist skal meddele formanden eller sekretæren, om beslutningen kan  

 tiltrædes.
I førstkommende ordinære møde giver formanden meddelelse om sagens  

 udfald.
En sag, der er udsat på grund af manglende beslutningsdygtighed, kan  

 afgøres i næste møde, selvom udvalget ikke er beslutningsdygtigt i henhold  

 til 1. pkt.
 § 12.  Radiorådet kan nedsætte andre udvalg end  

 forretningsudvalget.
Stk. 2.  Rådet bestemmer selv sådanne udvalgs  

 sammensætning og kompetence.
Såfremt udvalg nedsættes til bedømmelse af  

 ansøgerne til ledige stillinger, om hvis besættelse rådet træffer beslutning  

 eller skal gøre indstilling til ministeren for kulturelle anliggender,  

 indtræder generaldirektøren, personaledirektøren og den direktør, under hvis  

 område den pågældende stilling henhører, i bedømmelsesudvalget.
§ 13.  For deltagelse i råds- og udvalgsmøder samt for  

 nødvendige rejsedage modtager medlemmerne godtgørelse i overensstemmelse med  

 de inden for staten gældende regler.
Befordringsudgifter godtgøres efter  

 regning.
§ 14.  Når et medlem af radiorådet meddeler formanden,  

 at han på grund af sygdom eller udsendelse i offentligt hverv i mindst 6 uger  

 ikke vil kunne deltage i møderne, kan radiorådet tilstå ham orlov.
Forholdet  

 indberettes til ministeren med henblik på, om en stedfortræder skal udpeges.
Stk. 2.  Et medlem, der har fået orlov i henhold til  

 foranstående, bevarer retten til honorar i orlovsperioden.
En eventuel  

 stedfortræder oppebærer for sin beskikkelsesperiode sædvanligt honorar,  

 diæter og rejsegodtgørelse.
 § 15.  Forretningsordenen af 22. oktober 1964 som  

 ændret ved skrivelse af 20. august 1973 ophæves.
 Ministeriet for kulturelle anliggender,  

 den 26. juni 1974.
 Nathalie Lind.
/ W.
Weincke.
