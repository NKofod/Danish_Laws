Vejledning til bekendtgørelse om orlov  

 til uddannelse Indledning Uddannelsesorlovsordningen retter sig mod  

 dagpengeberettigede medlemmer af en a-kasse (lønmodtagere,  

 selvstændige erhvervsdrivende og ledige), der er fyldt 25 år ved  

 orlovens start.
Lønmodtagere og selvstændige erhvervsdrivende  

 kan opnå uddannelsesorlov i op til 52 uger.
Ledige kan opnå  

 uddannelsesorlov i op til 6 uger i dagpengeperioden.
Der kan opnås uddannelsesorlov til de uddannelser,  

 der er omfattet af Arbejdsministeriets bekendtgørelse om uddannelser,  

 hvortil der kan opnås orlov til uddannelse og  

 uddannelsesgodtgørelse.
Ifølge sidstnævnte  

 bekendtgørelse kan der ikke længere bevilges orlov til  

 uddannelse i udlandet.
Arbejdsformidlingen administrerer  

 uddannelsesorlovsordningen i samarbejde med a-kasserne.
Arbejdsformidlingen  

 har bevillingskompetencen.
Betingelserne for at få bevilget  

 uddannelsesorlov skal være opfyldt på orlovens starttidspunkt.  

 Orlovspersonens status ved orlovens start vil være afgørende  

 for, om pågældende kan opnå orlov enten som  

 beskæftiget eller som ledig.
Kapitel 1 Betingelser for orlov Betingelser for personen Generelle betingelser Til § 1, stk. 2 og 3 (25 år og medlemskab af a-kasse) De generelle betingelser for at opnå orlov  

 gælder for både beskæftigede lønmodtagere,  

 selvstændige erhvervsdrivende og ledige.
Orlovspersonen skal være  

 fyldt 25 år og være medlem af en a-kasse ved orlovens start.  

 Medlemskab af en a-kasse skal bevares i hele orlovsperioden.
Der stilles ikke  

 krav om medlemskab af den samme a-kasse i hele orlovsperioden, idet der kan  

 ske overflytning til en anden a-kasse under orloven.
Til § 1, stk. 4 og 5 (dagpengeberettiget) Reglerne om dagpengeret fremgår af lov om  

 arbejdsløshedsforsikring m.v. (arbejdsløshedsforsikringsloven)  

 med de dertil hørende bekendtgørelser.
Det er a-kassen, der vurderer, hvorvidt orlovspersonen er  

 dagpengeberettiget.
Orlovspersonen skal være dagpengeberettiget i  

 henhold arbejdsløshedsforsikringsloven på orlovens  

 starttidspunkt.
For ledige gælder, at de skal være  

 dagpengeberettigede og være i dagpengeperioden i hele  

 orlovsperioden.
 En orlovsperson, der siger sit arbejde op for at  

 påbegynde en uddannelse, er ikke berettiget til  

 arbejdsløshedsdagpenge og kan derfor ikke få bevilget  

 uddannelsesorlov.
For at kunne anses for dagpengeberettiget skal  

 orlovspersonen bl.a. stå til rådighed for arbejdsmarkedet.
Heri  

 ligger bl.a. et krav om, at orlovspersonen ved orlovens start skal opholde  

 sig og have bopæl i Danmark.
I relation til orlovsreglerne er der  

 situationer, hvor rådighedsbetingelsen anses for opfyldt, selv om  

 orlovspersonen ikke opholder sig i Danmark ved orlovens start.
Dette  

 gælder f.eks. i tilfælde, hvor der søges om orlov i  

 umiddelbar forlængelse af ferie i henhold til ferielovens regler, der  

 afholdes i udlandet, hvis ansøgningen om orlov er indgivet inden  

 udrejsen fra Danmark.
En orlovsperson, der deltager i en uddannelse med  

 orlovsydelse, og som søger om en ny orlovsperiode i direkte  

 forlængelse af den 1. orlov, anses for dagpengeberettiget uanset, at  

 pågældende er i et fortsat uddannelsesforløb.
Det er  

 herved forudsat, at pågældende har opretholdt samme status  

 (lønmodtager, selvstændig eller ledig) ved ansøgning af  

 den 2. orlov.
 En person, der er påbegyndt en uddannelse, vil som  

 udgangspunkt kun være dagpengeberettiget ved ansøgning om orlov,  

 hvis uddannelsen kan følges med bevarelse af dagpengeretten efter  

 § 62 a i arbejdsløshedsforsikringsloven.
 Hvis en pålagt effektiv karantæne ikke er  

 afviklet inden orlovens start, vil orlovspersonen kunne påbegynde  

 orloven, men der vil ikke kunne udbetales orlovsydelse i et antal timer, der  

 svarer til den effektive karantæne.
Hvis en orlovsperson driver selvstændig  

 bibeskæftigelse, skal a-kassen for beskæftigede påse, at  

 bibeskæftigelsen ved orlovens start er forenelig med ret til dagpenge.  

 For ledige skal a-kassen påse, at orlovspersonen har ret til dagpenge i  

 hele orlovsperioden.
Der henvises til vejledningen til § 40.
Til § 1, stk. 6 (orlovsansøgerens status som  

 lønmodtager eller som ledig) Ansøgerens status som henholdsvis beskæftiget  

 eller ledig ved orlovens start er afgørende for, om  

 pågældende kan opnå orlov som beskæftiget eller som  

 ledig.
Hvis personen på ansøgningstidspunktet sidder i opsagt  

 stilling og vil blive ledig, fx 1 måned inden orlovens start, vil  

 personen skulle indgive ansøgning som ledig.
Dog kan der til  

 beskæftigede lønmodtagere og til selvstændige  

 erhvervsdrivende bevilges orlov, hvor et beskæftigelsesforhold  

 afsluttes samtidig med orlovens start, fx således, at  

 beskæftigelsesforholdet slutter med udgangen af en kalendermåned  

 og orloven derefter påbegyndes den førstkommende hverdag.
Til § 1, stk. 7 (strejke og lockout - konflikt) Der kan ikke bevilges orlov til medlemmer af en a-kasse,  

 hvis de pågældende er omfattet af en konflikt.
Orlovspersoner,  

 der er omfattet af konflikt, er ikke dagpengeberettigede, hvorfor  

 betingelserne for at få bevilget orlov ikke er opfyldt, jfr. § 61  

 i arbejdsløshedsforsikringsloven.
Er orloven bevilget - men ikke påbegyndt - inden  

 konflikten starter, vil der ikke kunne udbetales orlovsydelse.
Se  

 vejledningen til § 24, stk. 6. Der er derimod ikke noget til hinder  

 for, at orloven påbegyndes som planlagt.
I så fald vil der  

 først kunne udbetales orlovsydelse, når konflikten er  

 ophørt.
Beskæftigede lønmodtagere Til § 2, stk. 1 (aftale med arbejdsgiveren m.v.) For lønmodtagere er det en betingelse for orlov, at  

 der indgås en skriftlig aftale med arbejdsgiveren om orlov.
Aftalen  

 skal indeholde nærmere vilkår for tilbagevenden til  

 arbejdspladsen efter orloven.
En naturlig forståelse af begrebet  

»orlov« er, at lønmodtageren vender tilbage til arbejdspladsen  

 efter orloven.
Den skriftlige aftale kan dog indeholde vilkår om, at  

 lønmodtageren ikke vender tilbage til ansættelsesforholdet efter  

 endt orlov.
Ved orlovens ophør vil a-kassen i så fald skulle  

 vurdere, om pågældende skal have en karantæne for  

 selvforskyldt ledighed.
 Der kan kun søges om orlov som lønmodtager,  

 hvis der er et ansættelsesforhold at søge orlov fra.
 Arbejdsformidlingen skal som udgangspunkt ikke se aftalen,  

 der er indgået mellem lønmodtager og arbejdsgiver, men kan  

 anmode om en kopi af aftalen, hvis det vurderes, at der er behov herfor.
 Både fuldtids- og deltidsbeskæftigede  

 lønmodtagere kan gå på uddannelsesorlov.  

 Deltidsbeskæftigede lønmodtagere, som samtidig står  

 tilmeldt AF - med eller uden ret til supplerende dagpenge - skal søge  

 orlov efter reglerne for lønmodtagere.
 Da det som nævnt er en betingelse for at få  

 bevilget orlov som lønmodtager, at der er indgået en  

 orlovsaftale med en arbejdsgiver, vil lønmodtagere, der ikke er i et  

 fast ansættelsesforhold hos en arbejdsgiver, der kan aftales orlov med,  

 som f.eks. freelancebeskæftigede, ikke være omfattet.
Personer, der er i støttet arbejde, f.eks.  

 jobtræning, vil kunne søge orlov efter reglerne for  

 lønmodtagere.
Personer i jobtræning er omfattet af en individuel  

 handlingsplan i henhold til bestemmelserne i aktivlovgivningen, men en  

 eventuel uddannelse med uddannelsesorlov under en sådan  

 jobtræning kan ikke indgå som en del af den individuelle  

 handlingsplan.
 En lønmodtager, der søger orlov fra  

 beskæftigelse, vil under orloven ikke kunne fortsætte i  

 uændret omfang i samme beskæftigelsesforhold.
Til § 2, stk. 2, 3 og 4 (beskæftigelseskrav) En fuldtidsbeskæftiget lønmodtager skal inden  

 for de sidste 5 år have været ansat som lønmodtager eller  

 have drevet selvstændig erhvervsvirksomhed i væsentligt omfang  

 svarende til mindst 3 års fuldtidsbeskæftigelse.
 En deltidsbeskæftiget lønmodtager skal inden  

 for de sidste 5 år have været ansat som lønmodtager eller  

 drevet selvstændig erhvervsvirksomhed svarende til mindst 2 års  

 fuldtidsbeskæftigelse.
 Til opfyldelse af beskæftigelseskravet medregnes  

 også beskæftigelse i udlandet.
En lønmodtager anses for at være  

 fuldtidsbeskæftiget, hvis pågældende i de sidste 10 uger  

 før orloven har været ansat på fuld tid (37 timer om  

 ugen). Lønmodtagere, der er ansat i færre timer end 37 timer om  

 ugen, anses for at være ansat på fuld tid, hvis de er ansat  

 på vilkår, der efter overenskomst eller lignende aftale mellem  

 arbejdsgivere og lønmodtagere kan sidestilles med fuld tid.
I alle  

 andre tilfælde anses lønmodtageren for at være  

 deltidsbeskæftiget.
Til § 2, stk. 5 og 6 (lønmodtagerbegrebet og  

 opgørelse af beskæftigelseskravet) Spørgsmålet om der er tale om  

 lønmodtagerbeskæftigelse i relation til opfyldelse af  

 beskæftigelseskravet, skal afgøres efter reglerne i  

 direktoratets bekendtgørelse om beskæftigelseskrav,  

 dagpengeperiode og aktivperiode.
Det er kun reglerne om, hvad der betragtes  

 som lønarbejde, der finder anvendelse.
Derimod finder reglerne om  

 forlængelse på grund af sygdom, barsel m.v. ikke anvendelse.  

 Barselorlov vil i et ansættelsesforhold altid kunne medregnes til  

 opfyldelse af beskæftigelseskravet i relation til orlovsreglerne,  

 uanset om der under barselorloven er modtaget løn eller dagpenge efter  

 lov om dagpenge ved sygdom eller fødsel.
Ved opgørelse af beskæftigelseskravet  

 medregnes ikke beskæftigelse, hvortil der ydes offentligt tilskud til  

 lønnen.
Der medregnes heller ikke udøvelse af selvstændig  

 virksomhed, hvortil der er ydet offentligt tilskud til etablering og drift.  

 Der medregnes endvidere ikke orlovsperioder med orlovsydelse og perioder med  

 orlov uden løn.
 AF påser, at orlovspersonen har angivet, at  

 beskæftigelseskravet er opfyldt.
Til § 2, stk. 7 (tro- og loveerklæring) Lønmodtageren skal på  

 ansøgningsblanketten på tro og love erklære, at kravet om  

 forudgående beskæftigelse er opfyldt.
Hvis Arbejdsformidlingen  

 finder, at der er tvivl om, hvorvidt beskæftigelseskravet er opfyldt,  

 kan AF kræve dokumentation i form af lønsedler el. lign.
Selvstændige erhvervsdrivende Til § 3, stk. 1, 2 og 3 (beskæftigelseskrav) Det er en betingelse for orlov med orlovsydelse til  

 selvstændige erhvervsdrivende, at virksomheden drives mere end  

 midlertidigt og i væsentligt omfang.
Der henvises til direktoratets  

 bekendtgørelse om beskæftigelseskrav, dagpengeperiode og  

 aktivperiode.
Vedrørende fastlæggelse af begrebet  

 selvstændig erhvervsdrivende henvises til direktoratets  

 bekendtgørelse om optagelse i en a-kasse for selvstændige  

 erhvervsdrivende.
En person, der driver selvstændig virksomhed som  

 bibeskæftigelse, vil således ikke kunne gå på orlov  

 med orlovsydelse fra bibeskæftigelsen.
En person, der modtager etableringsydelse, og som ikke  

 ønsker at ophøre med virksomheden, skal søge orlov efter  

 reglerne for selvstændige erhvervsdrivende.
Personer på  

 etableringsydelse vil kunne genindtræde i etableringsydelsen efter  

 orlovens ophør.
Dette er en følge af, at der i  

 bekendtgørelsen om en aktiv arbejdsmarkedsindsats er fastsat regler  

 om, at en periode med etableringsydelse forlænges med en orlovsperiode.  

 En person, der modtager etableringsydelse, skal således ikke  

 udtræde af etableringsydelsesordningen for at gå på orlov  

 efter lov om orlov.
Selvstændige erhvervsdrivende skal inden for de  

 sidste 5 år have været ansat som lønmodtagere eller have  

 drevet selvstændig erhvervsvirksomhed i væsentligt omfang  

 svarende til mindst 3 års fuldtidsbeskæftigelse.
Til opfyldelse  

 af beskæftigelseskravet medregnes også beskæftigelse i  

 udlandet.
Ved opgørelse af beskæftigelseskravet  

 medregnes ikke beskæftigelse, hvortil der ydes offentligt tilskud til  

 lønnen.
Der medregnes heller ikke udøvelse af selvstændig  

 virksomhed, hvortil der er ydet offentligt tilskud til etablering og drift.  

 Der medregnes endvidere ikke orlovsperioder med orlovsydelse og perioder med  

 orlov uden løn.
 Der henvises til vejledningen til § 2, stk. 5 og  

 6, vedrørende spørgsmålet om, hvorvidt der er tale om  

 lønmodtagerbeskæftigelse, der kan medregnes til opfyldelse af  

 beskæftigelseskravet.
Til § 3, stk. 4 (tro- og loveerklæring) Den selvstændige erhvervsdrivende skal på  

 ansøgningsblanketten på tro og love erklære, at kravet om  

 forudgående beskæftigelse er opfyldt.
Til § 3, stk. 5 (Ophør med arbejde i virksomheden i  

 orlovsperioden) En selvstændig, der ansøger om orlov med  

 orlovsydelse, skal over for a-kassen skriftligt erklære at ville  

 ophøre med arbejdet i virksomheden i orlovsperioden.
Endvidere skal  

 den selvstændige erhvervsdrivende enten sandsynliggøre, at det  

 er muligt at ophøre med arbejdet i virksomheden i hele orlovsperioden  

 eller dokumentere, at der ansættes en afløser i hele  

 perioden.
 A-kassen skal på orlovsansøgningen attestere,  

 at pågældende har fremlagt materiale, der sandsynliggør,  

 at det er muligt at ophøre med at arbejde i virksomheden i  

 orlovsperioden.
I tilfælde, hvor der ansættes en  

 afløser i orlovsperioden, skal orlovspersonen fremlægge  

 ansættelseskontrakt, eller afgive en tro- og loveerklæring om, at  

 der er sket ansættelse af en afløser med oplysning om bl.a. navn  

 på afløseren og timetal for ansættelsen.
I  

 sidstnævnte tilfælde skal der efterfølgende  

 fremlægges lønseddel for pågældende.  

 Afløseren skal ansættes på sædvanlige løn- og  

 ansættelsesvilkår inden for faget.
Der stilles krav om en vis  

 tidsmæssig sammenhæng mellem afløserens ansættelse  

 og orlovens påbegyndelse.
Afløseren vil dog kunne ansættes  

 i en oplæringsperiode forud for orlovens start.
 Til brug for a-kassens vurdering af, om det er  

 sandsynliggjort, at orlovspersonen kan ophøre med arbejdet i  

 virksomheden i orlovsperioden, skal pågældende   såfremt  

 der ikke ansættes en afløser   give oplysninger om virksomhedens  

 art og omfang, driftens tilrettelæggelse, orlovspersonens  

 arbejdsfunktioner m.v.
 Hvis virksomheden drives af orlovspersonen alene, skal  

 pågældende sandsynliggøre, at virksomheden kan holdes  

 lukket i orlovsperioden.
Drives virksomheden sammen med ægtefællen  

 eller medejere, eller er der ansatte i virksomheden, skal orlovspersonen ved  

 oplysninger om sine arbejdsfunktioner i virksomheden sandsynliggøre,  

 at arbejdet kan ophøre eller overføres til en anden  

 beskæftiget i orlovsperioden.
Orlovspersonens arbejdsfunktioner skal  

 være klart beskrevne og afgrænsede til sandsynliggørelse  

 af, at arbejdsfunktionerne kan udføres af andre eller  

 ophøre.
Som del af en sandsynliggørelse vil det  

 således kunne accepteres, at en ægtefælle/medejer  

 erklærer, at pågældende i et vist omfang kan og vil  

 overtage nogle af orlovspersonens arbejdsfunktioner, forudsat at dette  

 »merarbejde« fremstår som foreneligt med arten og omfanget af  

 ægtefællens eller medejerens eget arbejde i virksomheden.
Det vil  

 også kunne accepteres, at virksomheden køber sig bistand til en  

 nærmere angiven del af arbejdet f.eks. hos et service- eller  

 vikarbureau.
 Det kan endvidere sandsynliggøres, at det er muligt  

 at ophøre med arbejdet, hvis orlovspersonens arbejde i virksomheden er  

 af en sådan karakter, at det ikke er muligt at erstatte  

 pågældendes funktion i orlovsperioden.
Det vil f.eks. være tilfældet, hvis  

 orlovspersonens arbejdsopgaver består i det kreative arbejde i en  

 designvirksomhed, såsom tegneopgaver og design i en så personlig  

 stil, at det må anses for udelukket, at en anden person kunne  

 udføre arbejdsopgaverne.
Det har herunder betydning, at virksomhedens  

 kundegrundlag ikke vil kunne acceptere en helt anden stil/streg i forhold til  

 tidligere kollektioner/designs/produktioner.
 Der vil ikke kunne gives orlov med orlovsydelse i  

 tilfælde, hvor den selvstændige erhvervsdrivende ønsker at  

 fortsætte på »lavt blus« i virksomheden i orlovsperioden eller  

 vil hjælpe til i virksomheden f.eks. med administration eller,  

 når der i særlige situationer er behov herfor.
Det er afgørende, at det ved ophør med  

 arbejdet i virksomheden sikres, at pågældende ikke er  

 erhvervsaktiv i virksomheden i orlovsperioden.
Den selvstændige  

 erhvervsdrivende må derfor ikke aktivt indgå med sin arbejdskraft  

 i virksomhedens almindelige drift, men må dog gerne foretage enkelte  

 dispositioner i forbindelse med virksomhedens overordnede drift, f.eks.  

 økonomiske dispositioner, deltage i bestyrelsesmøder o.l.
I  

 orlovsperioden kan den selvstændige endvidere i ekstraordinære  

 situationer udføre enkelte helt uopsættelige opgaver i  

 virksomheden.
Arbejde i orlovsperioden medfører fradrag i  

 orlovsydelsen.
 Da orlovsydelse ikke må virke som  

 erhvervsstøtte, kan der ikke bevilges orlov til en periode, hvor  

 virksomheden er indstillet på grund af midlertidig arbejdsmangel eller  

 arbejdsfri perioder, der indgår som tilbagevendende elementer i driften  

 af en sæsonbetinget virksomhed.
 Ved virksomhedsudøvelse, hvortil kræves  

 særlig bevilling, er det ikke muligt at ophøre med arbejdet i  

 virksomheden, hvis bevillingen forudsætter, at bevillingshaver  

 fører personligt tilsyn eller deltager i driften af virksomheden.
Ledige Til § 4, stk. 1 (fuldtids- eller deltidsforsikret) Personer, der modtager arbejdsløshedsdagpenge som  

 fuldt ledige som enten fuldtids- eller deltidsforsikrede, skal gå  

 på orlov efter reglerne for ledige.
 Personer, der modtager supplerende dagpenge på grund  

 af lønarbejde, skal gå på orlov efter reglerne for  

 lønmodtagere, jf. vejledningen til § 2, stk. 1. Derimod skal  

 personer, der modtager supplerende dagpenge på grund af udøvelse  

 af bibeskæftigelse ved selvstændig virksomhed, gå på  

 orlov efter reglerne for ledige, hvis de ikke har anden  

 beskæftigelse.
 Der stilles ikke krav om en bestemt forudgående  

 ledighedsperiode.
Har en ledig ved orlovens start en effektiv  

 karantæne i henhold til arbejdsløshedsforsikringslovens  

 § 63 eller § 87, kan der ikke udbetales orlovsydelse i en periode  

 svarende til karantænen, der herefter anses for udstået.
Den  

 pålagte karantæne berører således ikke den lediges  

 opfyldelse af dagpengeretten.
Grænsearbejdere er ikke omfattet af reglerne om  

 uddannelsesorlov.
Grænsearbejdere, der bor i et andet EØS-land  

 og arbejder i Danmark, opfylder ikke dagpengeretsbetingelsen, idet de i  

 tilfælde af fuld ledighed ikke er berettiget til dagpenge i  

 Danmark.
 Dette følger af EF-forordning nr. 1408/71,  

 hvorefter grænsearbejdere med bopæl i et andet EØS-land  

 kun er dagpengeberettiget i Danmark ved delvis eller midlertidig  

 ledighed.
 Andre arbejdstagere end grænsearbejdere - f.eks.  

 personer, der ikke vender tilbage til bopælen mindst en gang om ugen -  

 som arbejder i Danmark kan have ret til dagpenge ved fuld ledighed i Danmark  

 og vil i så fald kunne opnå orlov til uddannelse.
Direktoratet kan tillade, at en grænsearbejder  

 stilles som anden arbejdstager end grænsearbejder, når personen  

 har opretholdt en særlig personlig tilknytning til Danmark, der  

 gør, at personen må anses for at have størst mulighed for  

 på ny at opnå beskæftigelse her.
Sådanne sager skal  

 altid forlægges direktoratet, da direktoratet træffer  

 afgørelse som 1. instans i disse sager.
 Der henvises i øvrigt til direktoratets vejledning  

 om arbejdsløshedsforsikring i relation til EØS-landene.
Til § 4, stk. 2 (orlov må ikke indgå i en  

 handlingsplan) Der kan ikke gives tilbud om orlov til uddannelse i en  

 handlingsplan.
De 6 ugers orlov til uddannelse for ledige kan anvendes til  

 selvvalgt uddannelse.
Når adgangen til orlov til uddannelse i op til 6  

 uger er anvendt, har ledige under 60 år i dagpengeperioden på  

 begæring ret til at få udarbejdet en handlingsplan med henblik  

 på eventuel yderligere uddannelse.
Der henvises til  

 bekendtgørelse om en aktiv arbejdsmarkedsindsats.
Til § 4, stk. 3 (kun orlov i dagpengeperioden) Lediges adgang til 6 ugers orlov skal være afviklet  

 i dagpengeperioden.
Søges der f.eks. om orlov, der går ind i  

 aktivperioden, vil der kun kunne bevilges orlov for de uger, der ligger i  

 dagpengeperioden.
Krav til uddannelsen Til § 5, stk. 1, 2, 3 og 4 (»positivlisten« og krav til  

 uddannelsens omfang m.v.) Den uddannelse, der søges om orlov til, skal  

 være omfattet af Arbejdsministeriets bekendtgørelse om  

 uddannelser, hvortil der kan opnås orlov til uddannelse og  

 uddannelsesgodtgørelse (»positivlisten«).
Herudover stilles krav til uddannelsens omfang.  

 Uddannelsen skal enten have et ugentligt antal undervisningstimer på  

 mindst 20 timer, eller være normeret som heltidsundervisning efter  

 ministerielt fastsatte regler, eller være godkendt som en uddannelse,  

 der berettiger til statens uddannelsesstøtte.
Ved undervisningstimer  

 forstås lektioner på fx 45 minutter.
Ved orlov af kortere varighed end til og med 2 uger  

 må der ikke forekomme undervisningsfri dage.
Ved orlov bevilget for  

 mere end 2 uger, skal eventuelle undervisningsfri dage indgå som et  

 naturligt led i uddannelsen i form af nødvendig forberedelsestid.
Der  

 er krav om, at undervisningen er tilrettelagt over mindst 5  

 undervisningsdage, men der stilles ikke krav om, at undervisningstimerne er  

 jævnt fordelt på undervisningsdagene.
Forberedelsestimer tæller ikke med til opfyldelse af  

 de 20 undervisningstimer.
Kravet om 20 ugentlige undervisningstimer kan  

 opfyldes ved at sammensætte flere uddannelser.
Det er en  

 forudsætning, at de uddannelser, der sammensættes, alle opfylder  

 (»positivlistens«) betingelser.
 Såfremt orlovspersonen har sammensat flere  

 uddannelser for at opfylde kravet om 20 ugentlige undervisningstimer, og et  

 af kurserne eksempelvis ikke oprettes eller nedlægges efter en periode,  

 skal Arbejdsformidlingen foretage en konkret vurdering af, om der kan  

 dispenseres fra 20-timers kravet efter de retningslinier, som det regionale  

 arbejdsmarkedsråd har fastsat i henhold til § 5, stk. 3, i  

 uddannelsesorlovsbekendtgørelsen.
 Efter denne bestemmelse kan Arbejdsformidlingen efter  

 retningslinier fastsat i det regionale arbejdsmarkedsråd efter en  

 konkret vurdering fravige kravene til uddannelsens omfang, hvis det fremmer  

 den uddannelsessøgendes muligheder på arbejdsmarkedet.
 Der kan ikke bevilges uddannelsesorlov til selvstudium.  

 Derimod kan der bevilges uddannelsesorlov til fjernstudium forudsat, at  

 betingelserne for at bevilge orloven i øvrigt er opfyldt.
Til § 5, stk. 5 (dokumentation for optagelse) Dokumentation for optagelse på uddannelsen  

 foreligger, når uddannelsesinstitutionen på  

 ansøgningsskemaet har attesteret, at orlovsansøgeren er optaget  

 på uddannelsen.
Til § 5, stk. 6 (dokumentationskrav   »positivlisten« og  

 uddannelsens omfang) Orlovspersonen skal selv fremskaffe dokumentation for, at  

 uddannelsen er omfattet af »positivlisten«, og opfylder kravene til  

 uddannelsens omfang.
Til § 6, stk. 1 og 2 (orlov til uddannelser, hvori  

 indgår praktikperioder) Meritpædagoguddannelsen er omfattet af § 6.
Hvis det samlede uddannelsesforløb ikke er kendt  

 ved påbegyndelse af uddannelsen, fordi orlovspersonen ikke har  

 fået en praktikplads, kan der senere bevilges orlov for praktikdelen,  

 hvis personen kan anses for berettiget til dagpenge ved praktikperiodens  

 påbegyndelse.
Der henvises til direktoratets  

 rådighedsbekendtgørelse.
Til § 7 (uddannelser med undervisningsfri perioder) For at der kan bevilges orlov til et  

 uddannelsesforløb, der består af flere dele, som ikke er  

 tidsmæssigt sammenhængende, er det en forudsætning, at den  

 samlede uddannelse foregår efter en forud fastlagt undervisningsplan,  

 ligesom hver enkelt del skal have en varighed på mindst en uge jf. i  

 øvrigt bekendtgørelsens § 5, stk. 3. I disse  

 tilfælde kan der indgives ansøgning til AF om uddannelsesorlov  

 på een blanket, der således omfatter orlov til hele uddannelsen  

 eller så meget af uddannelsen, som den orlovssøgende har ret  

 til.
Det er en forudsætning, at orlovspersonen er dagpengeberettiget  

 ved starten af hver enkelt uddannelsesdel og det er tillige en  

 forudsætning, at beskæftigede lønmodtagere imellem  

 uddannelsesdelene vender tilbage til et arbejde, der ikke er led i  

 uddannelsen.
Uddannelsesorlov til opdelte uddannelser er navnlig anvendelig i  

 forbindelse med jobrotationsprojekter, der bl.a. indebærer, at de  

 involverede uddannelsesinstitutioner og virksomheder på forhånd  

 fastlægger terminerne for de ansattes vekslen mellem arbejde og  

 uddannelse.
 Uddannelser, der er tilrettelagt som deltidsuddannelser,  

 men hvor der indgår enkelte perioder med 20 undervisningstimer pr. uge,  

 er ikke omfattet af § 7.
 Som supplement til den udfyldte ansøgningsblanket  

 påføres i et særskilt bilag start- og sluttidspunkt for  

 hvert enkelt uddannelsesdel i uddannelsen.
Til § 8 (uddannelser, der samtidig er lønarbejde) En person, der er påbegyndt en uddannelse, der  

 samtidig er lønarbejde, kan ikke opnå orlov til denne  

 uddannelse.
Kapitel 2 Orlovsperioder Orlovens varighed Til § 9, stk. 1 (mindst en sammenhængende uge) Den mindste periode, der kan bevilges orlov til  

 uddannelse, er 1 sammenhængende uge (7 dage), og der kan højst  

 bevilges orlov i op til 52 uger (lønmodtagere og selvstændige  

 erhvervsdrivende).
Til § 9, stk. 2 (bevilling for mindst 7 dage) Når der bevilges orlov for 1 sammenhængende  

 uge, skal bevillingen gives for 7 dage incl. lørdag og søndag.  

 Bevillingen skal gives for den kalenderuge, hvor der foregår  

 undervisning.
Er der i en uge undervisning fra mandag til fredag, bevilges  

 orlov fra mandag til søndag i den pågældende uge.
Ved uddannelsesforløb, der er afbrudt af  

 undervisningsfri perioder, jf. uddannelsesorlovsbekendtgørelsens  

 § 7, skal der til de enkelte undervisningsdele, der søges om  

 orlov til, bevilges orlov efter samme retningslinier.
Der skal således  

 altid bevilges orlov for mindst 1 sammenhængende uge (7 dage) for den  

 enkelte del af uddannelsen.
Som udgangspunkt bevilges orlov til uddannelse fra den 1.  

 undervisningsdag til den sidste undervisningsdag.
Hvis der f.eks.  

 søges om orlov til en uddannelse, der starter onsdag i en uge, og  

 slutter tirsdag i den følgende uge, bevilges orlov kun for  

 undervisningsdagene, hvilket vil sige fra onsdag til tirsdag.
Det samme  

 gælder ved undervisningsperioder, der strækker sig over en  

 længere periode.
Slutter undervisningen i et længere  

 kursusforløb (dvs. et kursusforløb, der strækker sig over  

 mere end 1 uge) en fredag, gives bevillingen til og med denne dag.
Til § 9, stk. 3 (lønmodtagere og selvstændige  

 erhvervsdrivende   op til 52 uger) Beskæftigede lønmodtagere og  

 selvstændige erhvervsdrivende har adgang til orlov i op til 52 uger.  

 Der foretages fradrag i de 52 ugers orlov for tidligere forbrug af  

 orlovsperioder efter reglerne i uddannelsesorlovsbekendtgørelsens  

 § 11. Der henvises til vejledningen til § 11.
Til § 9, stk. 4 og 5 ( ledige i dagpengeperioden   op til 6  

 uger) Ledige kan i dagpengeperioden opnå orlov til  

 uddannelse i op til 6 uger.
Der foretages fradrag i de 6 ugers orlov for  

 tidligere forbrug af orlovsperioder efter reglerne i  

 uddannelsesorlovsbekendtgørelsens § 12. Der henvises til  

 vejledningen til § 12.
Ledige har kun adgang til 6 ugers orlov, hvis  

 orlovsperioden kan indeholdes i de 52 ugers orlov, som en person højst  

 kan opnå inden for en periode på 5 år.
Vedrørende  

 opgørelsen af fradrag i de 52 ugers orlov henvises nærmere til  

 vejledningen til § 11. Hvis orlovspersonen inden for en periode på  

 5 år har brugt 52 ugers orlov, er der således ikke adgang til  

 yderligere orlov.
Er der f.eks. brugt 48 ugers orlov, vil der kun kunne  

 bevilges 4 ugers orlov.
Jobrotation Til § 10, stk. 1 (orlov på enkeltdage) Såfremt uddannelsesorloven afholdes som led i et  

 jobrotationsprojekt, kan det regionale arbejdsmarkedsråd godkende, at  

 orloven afholdes på enkeltdage.
Ved enkeltdage forstås som  

 udgangspunkt 1 enkelt dag med flere dages mellemrum.
Orloven skal sammenlagt  

 være på mindst 1 uge, hvilket forudsætter, at projektet  

 skal indeholde i alt 5 uddannelsesdage.
Til § 10, stk. 2 (under 25 år) Såfremt orlov afholdes som led i et større  

 jobrotationsprojekt, der er etableret ved kollektiv aftale på en  

 arbejdsplads, kan det regionale arbejdsmarkedsråd i særlige  

 tilfælde godkende, at der bevilges orlov til uddannelse til  

 lønmodtagere, som ikke er fyldt 25 år.
Det er en betingelse, at  

 den altovervejende del af deltagerne i jobrotationsprojektet er fyldt 25  

 år.
Til § 10, stk. 3 (jobrotationsbegrebet) Ved jobrotation forstås en aftale mellem en eller  

 flere lønmodtagere og en arbejdsgiver om deltagelse i uddannelse, hvor  

 lønmodtagerne under fraværet erstattes af en eller flere  

 afløsere, der umiddelbart forud for ansættelsen er registrerede  

 som ledige.
Både lønmodtagerne og afløserne skal  

 være ansat hos arbejdsgiveren under hele forløbet.
Forbrug af orlovsperioder Til §11, stk. 1 (fradrag for sabbatorlov) En person kan højst anvende orlov til uddannelse og  

 orlov til sabbat i samlet 52 uger inden for en periode på 5 år.  

 En person, der f.eks. har haft 52 ugers sabbatorlov som lønmodtager,  

 kan således ikke inden for en 5-års-periode få  

 uddannelsesorlov, uanset om pågældende har skiftet profil fra  

 lønmodtager til selvstændig erhvervsdrivende.
Til § 11, stk. 2 (fradrag for uddannelsesgodtgørelse  

 m.v.) I de 52 uger, hvor en person kan anvende orlov til  

 uddannelse, indgår uger, hvor der er udbetalt  

 uddannelsesgodtgørelse efter lov om en aktiv arbejdsmarkedspolitik,  

 godtgørelse efter lov om arbejdsmarkedsuddannelser eller orlovsydelse  

 til uddannelse efter lov om orlov.
Der skal herudover foretages fradrag for  

 perioder med sabbatorlov.
Til § 11, stk. 3(a-kassens opgørelse) Det er a-kassen, der foretager opgørelsen  

 af, hvor mange uger, der tidligere er forbrugt af  

 uddannelsesgodtgørelse, AMU-godtgørelse og orlovsydelse til  

 uddannelse.
A-kassens beregning foretages på baggrund af de seneste  

 5 år regnet fra den ansøgte orlovs påbegyndelse.
 Ved de uger, der ligger mere end 4 år før  

 orlovens påbegyndelse, skal a-kassen oplyse, i hvilke uger, der er  

 udbetalt uddannelsesgodtgørelse, AMU-godtgørelse, og  

 orlovsydelse til uddannelse.
Det bemærkes, at perioder med AMU-godtgørelse  

 kun medregnes, hvis godtgørelsen er udbetalt i mindst én  

 sammenhængende uge.
Perioder med orlov til uddannelse, der indgår  

 i et jobrotationsprojekt, medregnes ikke, hvis orloven er afholdt på  

 enkeltdage, jf. vejledningen til stk. 6.
 AMU-godtgørelse og uddannelsesgodtgørelse  

 medregnes kun for perioder, der er påbegyndt den 1. januar 1996 eller  

 senere.
Arbejdsformidlingen skal på grundlag af  

 a-kassens opgørelse af tidligere forbrug af orlovsperioder foretage en  

 selvstændig beregning af orlovspersonens resterende ret til  

 uddannelsesorlov.
I beregningen indgår tillige perioder/uger, hvor der  

 tidligere er blevet bevilget sabbatorlov, idet bemærkes, at perioder  

 med orlovsydelse til sabbat ikke indgår i a-kassens  

 opgørelse.
5-års-perioden, inden for hvilken der kan  

 opnås i alt 52 ugers orlov, er »rullende«, hvilket vil sige, at  

 perioden forskubber sig i takt med tiden.
Dette har betydning, hvis der er  

 afholdt orlovsperioder mere end 4 år før den ansøgte  

 orlovs påbegyndelse, idet der i Arbejdsformidlingens beregning af  

 retten til orlov i så fald skal tages højde for, hvornår  

 ugerne er placerede, jf. nedenfor under pkt. 2.
 Forbrug, der ligger inden for de sidste 4 år  

 før den nu ansøgte orlovs påbegyndelse:
 Hvis a-kassen på ansøgningsskemaet oplyser,  

 at der er forbrugt uddannelsesgodtgørelse, AMU-godtgørelse  

 eller orlovsydelse til uddannelse inden for de sidste 4 år, kan  

 Arbejdsformidlingen lægge det oplyste antal uger til grund for  

 beregningen.
 Arbejdsformidlingen skal i disse tilfælde  

 fratrække det af a-kassen oplyste antal uger fra de 52 uger, og der vil  

 kunne bevilges uddannelsesorlov for det antal uger, der fremkommer ved  

 beregningen med fradrag for eventuelle sabbatorlovsperioder.
 Forbrug, der ligger mere end 4 år før  

 den nu ansøgte orlovs påbegyndelse:
 I disse tilfælde har det betydning, hvor ugerne med  

 udbetalt uddannelsesgodtgørelse, AMU-godtgørelse eller  

 orlovsydelse til uddannelse er placerede.
Arbejdsformidlingens beregning foretages på baggrund  

 af de seneste 5 år regnet fra den ansøgte orlovs  

 sluttidspunkt.
Hvis nogle af de uger, som a-kassen har oplyst, ligger  

 forud for 5-års-perioden, indgår disse uger ikke i  

 Arbejdsformidlingens beregning af den resterende ret til  

 uddannelsesorlov.
 Beregningen af for hvor mange uger, der vil kunne bevilges  

 orlov, ser således ud:
52 uger minus det antal uger, som a-kassen har  

 oplyst med fradrag for det antal uger, der ligger forud for  

 5-års-perioden.
Der skal tillige foretages fradrag for eventuelle  

 sabbatorlovsperioder.
Eks.
En person har afholdt orlov til uddannelse i perioden  

 fra den 3. oktober 1994 til den 31. marts 1995, i alt 26 uger.
Der  

 søges på ny om orlov i perioden fra den 6. april 1999 til den 2.  

 april 2000, i alt 52 uger.
 A-kassen oplyser på ansøgningsskemaet, at  

 orlovsansøgeren har forbrugt i alt 26 ugers orlov mere end 4 år  

 før orlovens påbegyndelse.
Arbejdsformidlingens beregning tager udgangspunkt i den nu  

 ansøgte orlovs sluttidspunkt den 2. april 2000, hvorfra der regnes 5  

 år tilbage til den 2. april 1995. Da de uger, som a-kassen har oplyst,  

 ligger forud for 5-års-perioden (som går fra den 2. april 1995  

 til den 2. april 2000), skal der ses bort fra disse uger.
Arbejdsformidlingen  

 vil således kunne bevilge 52 ugers orlov til den nu ansøgte  

 orlovsperiode.
Til § 11, stk. 4 (tro- og loveerklæring) Orlovspersonen skal på tro og love erklære, om  

 der i perioden fra ansøgningstidspunktet til orlovens  

 påbegyndelse er perioder med anden uddannelse med  

 uddannelsesgodtgørelse, AMU-godtgørelse eller  

 uddannelsesorlovsydelse.
 Endvidere skal orlovspersonen på tro og love  

 erklære, om pågældende som ikke-forsikret efter den 1.  

 januar 1996 har deltaget i kurser med AMU-godtgørelse.
Til § 12, stk. 1 og 2 (fradrag i de 6 ugers orlov for  

 ledige) I de 6 uger, som en ledig kan anvende orlov til  

 uddannelse, foretages fradrag for de dage, hvor der er udbetalt orlovsydelse  

 til ledige eller godtgørelse efter lov om arbejdsmarkedsuddannelser,  

 § 3 a, stk. 4.
Det bemærkes, at der kun skal foretages fradrag,  

 hvis udbetalingen er sket i henhold til ansøgninger, der er indgivet  

 til Arbejdsformidlingen, a-kassen eller uddannelsesstedet den 1. januar 1999  

 eller senere.
Der henvises til uddannelsesorlovsbekendtgørelsens  

 § 43 og vejledningen hertil.
 I modsætning til § 11, hvor fradraget foretages  

 for udbetalte uger, foretages fradraget efter § 12 for de dage,  

 hvor der er udbetalt en af de nævnte ydelser.
Ved bevilling af uddannelsesorlov for hele uger skal der  

 altid foretages fradrag for ugerne i orlovsretten.
Dette gælder  

 også, selv om der er foretaget modregning i orlovsydelsen for  

 eventuelle lønindtægter, som orlovspersonen har haft på  

 enkelte dage, idet modregning i orlovsydelsen opgøres ugevis, da  

 modregningen ikke relaterer sig til de enkelte dage.
Er der således  

 sket udbetaling af orlovsydelse for 1 uge, dækker udbetalingen hele  

 ugen   også i de tilfælde, hvor der er foretaget modregning i  

 orlovsydelsen   og der skal foretages fradrag i orlovsretten for 1 uge.
 I de tilfælde, hvor der indgår enkelte dage i  

 en orlovsperiode (fx. hvis orloven bevilges for halvanden uge) foretages  

 fradrag for de enkeltdage, der ligger ud over hele uger.
Eks.
Hvis der bevilges og udbetales orlovsydelse til et  

 kursus, der går fra mandag i en uge til onsdag i den følgende  

 uge, foretages fradrag i orlovsretten for 8 dage (1 hel uge er lig med 5  

 dage, og enkeltdagene i den 2. uge tæller med for de faktiske dage fra  

 mandag til onsdag, dvs. 3 dage).
 Perioder med godtgørelse efter lov om  

 arbejdsmarkedsuddannelser, § 3 a, stk. 4, medregnes kun, hvis  

 godtgørelsen er udbetalt for mindst én hel dag.
Til § 12, stk. 3 (sammenhængen til § 11) Når der er foretaget en opgørelse af den  

 lediges forbrug af de 6 ugers orlov efter stk. 1 og 2, skal forbruget  

 medregnes i den samlede adgang til uddannelsesorlov efter reglerne i  

 § 11.
 Hvis der f.eks. er forbrugt 8 dage af orlovsretten efter  

 opgørelsen i stk. 1 (hvilket svarer til 1 hel uge plus 3  

 enkeltdage), vil de 8 dage skulle medregnes med 2 hele uger i  

 opgørelsen efter § 11, idet forbruget efter § 11 foretages  

 for udbetalte uger.
Eks.
Har en ledig før 1. januar 1999 forbrugt 48  

 uger af orlovsretten, og efter 1. januar 1999 fået bevilget orlov til  

 et kursus for en periode, der går fra mandag i en uge til onsdag i den  

 følgende uge, opgøres forbruget efter § 12, stk. 1,  

 til 8 dage.
Da en ledigs ret til de 6 ugers orlov forudsætter,  

 at der er »plads« i de 52 ugers orlov, som en person højst kan  

 opnå, skal forbruget af de 8 dages orlov medregnes i opgørelsen  

 efter § 11, hvilket betyder, at de 8 dages orlov skal medregnes med 2  

 uger.
Den ledige vil derfor samlet have forbrugt 50 ugers orlov.
Afbrydelse af orlov/ny orlovsansøgning Til § 13, stk. 1 (afbrydelse af orlov) Bliver det nødvendigt for orlovspersonen at afbryde  

 orloven på grund af f.eks. ophør i uddannelsen, sygdom eller  

 påbegyndelse af arbejde, skal dette meddeles Arbejdsformidlingen og  

 a-kassen.
Den resterende del af den bevilgede orlovsperiode bortfalder ved  

 afbrydelsen, og orlovspersonen kan ikke senere genindtræde i orloven.  

 Der kan derimod eventuelt søges om orlov igen.
Hvis orlovspersonen afholder barselorlov i orlovsperioden,  

 udsættes den resterende del af orloven i en periode, der svarer til den  

 afholdte barselorlov.
Det forudsættes, at barselorloven varsles over  

 for Arbejdsformidlingen.
 Udføres der i orlovsperioden arbejde i et andet  

 EØS-land eller på Færøerne, og bliver  

 orlovspersonen på grund af beskæftigelsens omfang omfattet af det  

 pågældende lands forsikringssystem, vil den orlovssøgende  

 ikke kunne opretholde medlemskab af en dansk a-kasse, og orloven vil derfor  

 blive anset for afbrudt.
Såfremt orloven afbrydes, skal orlovspersonen  

 meddele a-kassen dette.
A-kassen skal uden ugrundet ophold stoppe  

 udbetalingen af orlovsydelsen og give Arbejdsformidlingen meddelelse om  

 dette.
Ved afbrydelse af orloven har orlovspersonen alene  

 forbrugt den faktisk afholdte orlovsperiode.
Ved en eventuel senere  

 ansøgning om orlov vil den afholdte orlovsperiode blive fratrukket i  

 retten til orlov.
 Lønmodtagere i beskæftigelse:
Hvis en lønmodtager før orlovsperiodens  

 udløb ønsker at stille sig til rådighed for  

 arbejdsmarkedet og modtage dagpenge, skal pågældende, for at  

 kunne anses for at stå til rådighed i resten af en orlovsperiode,  

 opfylde betingelserne i direktoratets bekendtgørelse om  

 rådighed.
Det er bl.a. en betingelse, at den resterende orlovsperiode  

 forventes at ville vare over 4 uger, og at orlovspersonen ikke har mulighed  

 for at vende tilbage til arbejdspladsen med det samme.
 Ved afbrydelse af orloven pålægges der  

 således ikke karantæne, idet en vurdering alene går  

 på orlovspersonens rådighed.
 Selvstændige erhvervsdrivende:
En selvstændig erhvervsdrivende vil ikke kunne  

 afbryde orloven og modtage dagpenge i en resterende orlovsperiode.
Afbrydes  

 orloven, anses beskæftigelsen i den selvstændige virksomhed for  

 genoptaget.
 Ledige:
 En ledig, der afbryder orloven, vil umiddelbart kunne  

 modtage dagpenge, hvis de almindelige betingelser herfor er opfyldt.  

 Orlovspersonen skal bl.a. tilmelde sig Arbejdsformidlingen som  

 arbejdssøgende.
Til § 13, stk. 2 (ny orlovsansøgning) Ønsker orlovspersonen på et senere tidspunkt  

 at søge orlov, skal der på ny indgives orlovsansøgning,  

 og Arbejdsformidlingen vil kunne bevilge orloven, hvis betingelserne i  

 øvrigt er opfyldt.
Den del af orlovsperioden, som ikke holdes på grund  

 af afbrydelse, trækker ikke fra i adgangen til uddannelsesorlov.
Det  

 samme gælder for det antal uger i en bevilget orlovsperiode, hvor der  

 ikke er udbetalt orlovsydelse.
Ugerne anses ikke for forbrugt, og  

 tæller ikke med i opgørelsen efter § 11. Samme princip  

 gør sig gældende for så vidt angår opgørelsen  

 efter § 12.
Kapitel 3 Forhold under orloven Lediges rådighedsforpligtelse Til § 14, stk. 1 (passiv rådighed og tilmelding til  

 AF) Ledige skal i orlovsperioden stå til rådighed  

 for arbejde formidlet af Arbejdsformidlingen eller a-kassen (passiv  

 rådighed), medmindre Arbejdsformidlingen har fraveget denne betingelse.  

 I kravet om passiv rådighed ligger, at den ledige ikke er forpligtet  

 til selv at være aktivt arbejdssøgende, men skal tage imod  

 ordinært arbejde, der formidles af Arbejdsformidlingen eller  

 a-kassen.
Hvis den ledige er omfattet af den passive  

 rådighedsforpligtelse, skal den ledige være tilmeldt  

 Arbejdsformidlingen i hele orlovsperioden.
Har Arbejdsformidlingen truffet  

 afgørelse om, at den ledige er fritaget for den passive  

 rådighedsforpligtelse, skal den ledige afmeldes Arbejdsformidlingen.
AF  

 skal underrette den ledige herom, samt om eventuel gentilmelding, jfr.  

 bekendtgørelsen om en aktiv arbejdsmarkedsindsats.
Til § 14, stk. 2 og 3 (fravigelse af kravet om passiv  

 rådighed) Arbejdsformidlingen kan efter retningslinier fastsat af  

 det regionale arbejdsmarkedsråd træffe afgørelse om at  

 undlade at formidle arbejde, hvis 1)	der ikke er eller kan forventes mangel på arbejdskraft inden  

 for den lediges fagområde, 2)	Arbejdsformidlingen efter retningslinier fastsat af det regionale  

 arbejdsmarkedsråd skønner, at uddannelsen opfylder  

 arbejdsmarkedets behov, 3)	uddannelsen medvirker til, at den ledige kan opnå fast  

 beskæftigelse.
 Hvis Arbejdsformidlingen har fraveget kravet om passiv  

 rådighed under uddannelsesorloven, skal dette markeres på  

 orlovsbevillingen.
 Ved formidlingen af ordinært arbejde til en ledig  

 på uddannelsesorlov skal AF handle fleksibelt, idet AF skal tage hensyn  

 til den lediges situation på baggrund af følgende  

 kriterier:
 1)	AF bør tilstræbe, at der ikke formidles arbejde til en  

 ledig, der er i gang med et uddannelsesforløb, hvis der findes en  

 anden ledig med de efterspurgte kvalifikationer.
 2)	Det skal indgå i AF's vurdering, hvor lang tid den ledige har  

 tilbage af uddannelsen.
 3)	Der skal tages hensyn til, om den lediges varige  

 beskæftigelsesmuligheder øges betydeligt ved at  

 gennemføre uddannelsen.
 4)	Varigheden af det ordinære arbejde skal ses i forhold til den  

 uddannelse, den ledige tages ud af.
Til §§ 15 og 16 (selvforskyldt ledighed) Direktoratets bekendtgørelse om selvforskyldt  

 ledighed finder anvendelse på udbetaling af orlovsydelse.
Ledige, der  

 er omfattet af den passive rådighedsforpligtelse under  

 uddannelsesorloven, og som afslår et formidlet arbejde uden en gyldig  

 grund, betragtes som selvforskyldt ledige.
 Hvis den ledige, der er omfattet af den passive  

 rådighedsforpligtelse, afslår et formidlet arbejde, skal  

 Arbejdsformidlingen give underretning herom til den lediges a-kasse, der  

 træffer afgørelse om, hvorvidt den ledige skal gennemgå en  

 karantæne for selvforskyldt ledighed.
Ferie under orlov Til § 17, stk. 1 (udsættelse af orlov) Hvis en lønmodtager afholder optjent ferie i  

 orlovsperioden, udsættes den resterende del af orlovsperioden i en  

 periode, der svarer til den afholdte ferie forudsat, at ferien varsles og  

 afholdes i overensstemmelse med ferielovens regler.
 I de tilfælde, hvor tidspunktet for orlovens  

 ophør er sammenfaldende med uddannelsens sluttidspunkt,  

 forlænges orlovsperioden ikke med afholdelse af ferie i orlovsperioden,  

 idet orloven ikke kan strække sig ud over uddannelsens varighed.  

 Afholdelse af ferie i disse tilfælde bevirker imidlertid, at  

 lønmodtageren forbruger tilsvarende mindre af orlovsperioden, da  

 lønmodtageren ikke modtager orlovsydelse i den periode, hvor der  

 afholdes ferie.
Til § 17, stk. 2 (aftale med arbejdgiveren om ferie) Den skriftlige aftale med arbejdsgiveren om orlov kan  

indeholde lønmodtagerens aftale med arbejdsgiveren om  

 ferie.
Er der på tidspunktet for orlovsaftalens indgåelse aftalt  

 ferie med arbejdsgiveren, vil det fremgå af orlovsansøgningen,  

 hvornår ferie skal afholdes.
Til § 17, stk. 3 (meddelelse om ferie til AF) Indgås aftale om ferie mellem arbejdsgiver og  

 lønmodtager efter orlovsaftalens indgåelse, skal  

 lønmodtageren senest 14 dage før orlovens ophør give  

 meddelelse til Arbejdsformidlingen om, at der er aftalt ferie med  

 arbejdsgiveren.
Det skal fremgå, hvornår ferien er  

 afholdt/afholdes, og at arbejdsgiveren er indforstået med, at den  

 resterende del af orlovsperioden udsættes i en periode, der svarer til  

 den afholdte ferie.
 Når Arbejdsformidlingen har modtaget oplysning fra  

 en lønmodtager om afholdelse af ferie, skal Arbejdsformidlingen  

 underrette a-kassen herom samt oplyse om orlovens ændrede  

 udløbsdato.
 I forbindelse med vejledning om orlovsordningen bør  

 Arbejdsformidlingen gøre opmærksom på, at orlovspersonen  

 skal holde ferie inden ferieårets udløb for at få  

 eventuelle optjente feriepenge udbetalt.
Det bemærkes i øvrigt, 1)	at hvis selvstændige erhvervsdrivende eller ledige afholder  

 optjent ferie under orloven, udsættes orloven ikke.
Ledige  

 på uddannelsesorlov kan få udbetalt feriedagpenge under  

 uddannelsesinstitutionens ferielukning, 2)	at hvis der afholdes ferie i en orlovsperiode, hvorunder der ikke  

 udbetales orlovsydelse, vil der ikke ske forbrug af orlovsretten, jf.  

 bekendtgørelsens § 11og § 12, og 3)	at hvis der er indlagt ferie i uddannelsen, kan bevillingen omfatte  

 ferieperioden forudsat, at orlovspersonen fortsætter uddannelsen efter  

 ferieperiodens udløb.
Barselorlov og afskedigelse under orlov Til § 18, stk. 1 (barselorlov) Hvis orlovspersonen opfylder betingelserne for at gå  

 på barselorlov i orlovsperioden, har den pågældende ret til  

 at gå på barselorlov på de vilkår, der følger  

 af ansættelsesforholdet.
Ved barselorlov i orlovsperioden  

 udsættes den resterende del af uddannelsesorloven i en periode, der  

 svarer til den afholdte barselorlov.
Det forudsættes, at den  

 orlovssøgende varsler sin barselorlov over for  

 Arbejdsformidlingen.
Til § 18, stk. 2 (afskedigelse) De almindelige ansættelsesretlige regler  

 gælder under orloven.
Orlovspersonen kan således afskediges eller  

 sige op i orlovsperioden under iagttagelse af de regler, der er  

 gældende for det pågældende ansættelsesforhold,  

 herunder gældende varsel.
Hvis orlovspersonen afskediges under orloven, har den  

 pågældende ret til at afbryde orloven og vende tilbage til de i  

 ansættelsesforholdet gældende løn- og  

 ansættelsesvilkår.
Udnytter orlovspersonen denne ret, skal  

 pågældende give arbejdsgiveren meddelelse herom i  

 tidsmæssig nær tilknytning til afskedigelsen.
Med  

 »tidsmæssig tilknytning« menes omkring en uge.
Ophører ansættelsesforholdet i orlovsperioden  

 enten på grund af afskedigelse eller på grund af  

 lønmodtagerens opsigelse, vil pågældende kunne  

 fortsætte med at holde orlov indtil orlovsperiodens udløb.
En  

 lønmodtager, som sidder i opsagt stilling, kan få orlov til  

 uddannelse, der strækker sig ud over ansættelsens  

 ophør.
Sygdom under orlov Til § 19, stk. 1(kortvarig sygdom) Opstår der kortvarig sygdom i orlovsperioden, anses  

 orlovspersonen for fortsat at være på orlov, og der vil kunne  

 udbetales orlovsydelse.
Til § 19, stk. 2 (længerevarende sygdom) Ved længerevarende sygdom skal orlovspersonen  

 meddele dette til Arbejdsformidlingen og a-kassen med henblik på, at  

 udbetalingen af orlovsydelsen standses.
Som hovedregel anses sygdom af  

 mere end 14 dages varighed som længerevarende sygdom.
Der henvises til  

 Arbejdsministeriets bekendtgørelse om uddannelsesaktivitet og  

 indberetningspligt i forbindelse med uddannelser, der følges med  

 uddannelsesgodtgørelse eller med uddannelsesorlovsydelse m.v. med  

 tilhørende vejledning.
 Vælger orlovspersonen at afbryde orloven på  

 grund af sygdom, vil der kunne modtages sygedagpenge.
Kapitel 4 Orlovsydelsen Orlovsydelsens størrelse Beskæftigede lønmodtagere Til § 20, stk. 1 og 2 (fuldtidsforsikrede) Det er kun den beskæftigelse, som orlovspersonen  

 går på orlov fra, som kan danne grundlag for udbetaling af  

 orlovsydelse.
 For fuldtidsforsikrede lønmodtagere er det  

 beskæftigelsens omfang i de sidste 10 uger før orloven, der er  

 afgørende for med hvilken sats, orlovsydelsen udbetales.
Orlovsydelsen til fuldtidsforsikrede lønmodtagere  

 udgør et beløb, der svarer til arbejdsløshedsdagpengenes  

 højeste beløb, jf. § 47 i  

 arbejdsløshedsforsikringsloven, hvis 1)	lønmodtageren i de sidste 10 uger før orloven i  

 gennemsnit har været ansat i mindst 24 timer, eller 2)	lønmodtageren i de sidste 10 uger før orloven i  

 gennemsnit har arbejdet i mindst 24 timer, eller 3)	lønmodtageren i løbet af 10-ugers-perioden forud for  

 orlovens start har modtaget supplerende dagpenge.
Til § 20, stk. 3 (deltidsforsikrede og visse  

 fuldstidsforsikrede) Orlovsydelsen til deltidsforsikrede lønmodtagere og  

 til fuldtidsforsikrede lønmodtagere, der ikke opfylder kravet om  

 ansættelse eller arbejde i mindst 24 timer i gennemsnit i de sidste 10  

 uger før orloven, udgør et beløb, der svarer til  

 arbejdsløshedsdagpengenes højeste beløb for  

 deltidsforsikrede, jf. § 70 i arbejdsløshedsforsikringsloven.
Selvstændige erhvervsdrivende Til § 21 (orlovsydelsen) Selvstændige erhvervsdrivende kan kun gå  

 på orlov fra deres selvstændige virksomhed, hvis virksomheden  

 drives i væsentligt omfang, hvilket vil sige som  

 hovedbeskæftigelse.
Orlovsydelsen til selvstændige  

 erhvervsdrivende udgør derfor et beløb, der svarer til  

 arbejdsløshedsdagpengenes højeste beløb for  

 fuldtidsforsikrede, jf. § 47 i  

 arbejdsløshedsforsikringsloven.
Ledige Til § 22, stk. 1 (fuldtidsforsikrede) Orlovsydelsen til ledige udbetales på grundlag af  

 den lediges forsikringsstatus i a-kassen.
Til fuldtidsforsikrede ledige  

 udbetales orlovsydelsen med et beløb, der svarer til  

 arbejdsløshedsdagpengenes højeste beløb for  

 fuldtidsforsikrede, jf. § 47 i  

 arbejdsløshedsforsikringsloven.
Til § 22, stk. 2 (deltidsforsikrede) Til deltidsforsikrede ledige udbetales orlovsydelsen med  

 et beløb, der svarer til arbejdsløshedsdagpengenes  

 højeste beløb for deltidsforsikrede, jf. § 70 i  

 arbejdsløshedsforsikringsloven.
Til § 22, stk. 3 (dimittender) Orlovsydelsen til ledige på dimittendsats  

 udgør et beløb svarende til dagpengebeløbet for  

 dimittender (nyuddannede).
Supplerende beløb Til § 23, stk. 1 og 2 (»flaskehalsområder«) Det regionale arbejdsmarkedsråd kan beslutte at yde  

 et supplerende tilskud til orlovsydelsen på op til 20 pct. af  

 orlovsydelsens højeste beløb.
Supplementet kan gives til  

 lønmodtagere, der gennemfører en uddannelse inden for  

 erhvervsområder, hvor der er eller kan forventes mangel på  

 arbejdskraft (flaskehalsområder). Der er ikke i  

 uddannelsesorlovsbekendtgørelsen fastsat nogen frister for indgivelse  

 af ansøgning om supplerende ydelse.
Udbetaling af orlovsydelsen Udbetaling til orlovspersonen Til § 24, stk. 1 (orlovsydelsen udbetales til  

 orlovspersonen) Orlovsydelsen udbetales som udgangspunkt til  

 orlovspersonen, jf. dog § 25, hvor arbejdsgiveren indtræder i  

 lønmodtagerens sted og får udbetalt orlovsydelsen.
Til § 24, stk. 3 (offentlig forsørgelsesydelse) Når der modtages orlovsydelse, kan der ikke samtidig  

 modtages offentlig forsørgelsesydelse efter anden lovgivning.
Ved  

 offentlig forsørgelsesydelse forstås ydelser, der udbetales med  

 henblik på at dække modtagerens basale  

 forsørgelsesbehov.
Der kan f.eks. ikke modtages Statens  

 Uddannelsesstøtte, social pension, dagpenge efter lov om dagpenge ved  

 sygdom eller fødsel, kontanthjælp efter lov om en aktiv  

 socialpolitik eller mere specielle forsørgelsesydelser f.eks.  

 godtgørelse for tabt arbejdsfortjeneste ved pasning af døende i  

 hjemmet o.l.
Derimod kan en orlovsperson i særlige tilfælde  

 søge om hjælp til dækning af udgifter til sygebehandling,  

 medicin eller lignende eller hjælp til nødvendige merudgifter  

 til pasning af handicappet barn i hjemmet, herunder dækning af tabt  

 arbejdsfortjeneste i begrænset omfang.
For så vidt angår  

 dækning for tabt arbejdsfortjeneste er det afgørende, om der er  

 tale om dækning for fuld eller delvis forsørgelse.
Således  

 kan en orlovsperson, der er beskæftiget 27 timer om ugen, og som  

 samtidig modtager dækning for tabt arbejdsfortjeneste for 10 timer,  

 gå på orlov fra beskæftigelsen og modtage nævnte  

 dækning ved siden af orlovsydelsen.
Til § 24, stk. 5 (strejke og lockout) Om orlovspersonen er omfattet af konflikt afgøres  

 efter § 61 i arbejdsløshedsforsikringsloven.  

 Uddannelsesorlovsbekendtgørelsens § 24, stk. 6, omhandler  

 den situation, hvor orlov er bevilget, men ikke påbegyndt inden  

 konflikten starter.
Hvis orloven ikke er påbegyndt, inden konflikten  

 starter, vil der ikke kunne udbetales orlovsydelse.
Der er dog ikke noget til  

 hinder for, at orloven påbegyndes som planlagt, men der vil i så  

 fald først kunne udbetales orlovsydelse, når konflikten er  

 ophørt.
 Er orloven derimod påbegyndt, inden konflikten  

 starter, kan der fortsat udbetales orlovsydelse.
 For så vidt angår bevilling af orlov  

 til personer, der er omfattet af konflikt, henvises til vejledningen til  

 § 1, stk. 6.
Til § 24, stk. 6 (aktiv deltagelse i uddannelsen) For at få udbetalt orlovsydelsen skal orlovspersonen  

 deltage aktivt i uddannelsen, jf.
Arbejdsministeriets bekendtgørelse  

 om uddannelsesaktivitet og indberetningspligt i forbindelse med uddannelser,  

 der følges med uddannelsesgodtgørelse eller med  

 uddannelsesorlovsydelse m. v.
Refusion til arbejdsgiveren Til § 25, stk. 1 (udbetaling af orlovsydelsen til  

 arbejdsgiveren) Fortsætter arbejdsgiveren under orloven med at  

 udbetale en løn, der svarer til lønmodtagerens hidtidige  

 sædvanlige løn, hvori indgår alle fast påregnelige  

 løndele (eksclusive overarbejdsbetaling), og overstiger lønnen  

 orlovsydelsen, kan orlovsydelsen udbetales til arbejdsgiveren.
Orlovsydelsen  

 udbetales til arbejdsgiveren med det beløb, som lønmodtageren  

 ellers ville have modtaget i orlovsydelse, d.v.s. efter eventuelt fradrag for  

 lønarbejde m.v. i orlovsperioden.
Til § 25, stk. 2 (samme uddannelses- og  

 ansættelsessted) Bestemmelsen beskriver den situation, hvor der er  

 sammenfald mellem arbejdsgiver og uddannelsesstedet.
Udbetales under orloven  

 en løn, der er knyttet til en uddannelsesaftale, der fører frem  

 til en egentlig erhvervsuddannelse, vil arbejdsgiveren/uddannelsesstedet ikke  

 kunne få udbetalt orlovsydelsen.
 Det bemærkes i den forbindelse, at orlovspersonen  

ikke kan fraskrive sig retten til den overenskomstmæssige  

 løn for i stedet at modtage orlovsydelse.
Fradrag i orlovsydelsen Til § 26, stk. 1 (fradrag for arbejdsindtægter m.v.) Har orlovspersonen indtægter fra arbejde eller andre  

 skattepligtige indtægter under orloven, skal der ske fradrag i  

 orlovsydelsen efter reglerne i direktoratets bekendtgørelse om fradrag  

 i dagpenge for personer, der deltager i jobtræning eller i individuel  

 jobtræning og fradrag i ydelser i henhold til lov om en aktiv  

 arbejdsmarkedspolitik og lov om orlov.
Til § 26, stk. 2 (supplerende beløb til  

 lønmodtageren fra arbejdsgiveren) Arbejdsgiveren har mulighed for at supplere  

 lønmodtagerens orlovsydelse med et aftalt beløb uden, at der  

 sker fradrag i orlovsydelsen.
Det er afgørende, at det er aftalt  

 på forhånd mellem lønmodtager og arbejdsgiver, at det  

 beløb, der udbetales af arbejdsgiveren, er et supplement til  

 orlovsydelsen.
Til § 26, stk. 3 (arbejdsgiverens indtræden i retten  

 til orlovsydelsen) Arbejdsgiveren, der fortsætter med at udbetale  

 sædvanlig løn under orloven til lønmodtageren,  

 indtræder i lønmodtagerens ret til orlovsydelsen, jf.  

 bekendtgørelsens § 25, stk. 1. Arbejdsgiveren kan ikke  

 opnå en højere ydelse end lønmodtageren ville have  

 fået udbetalt, og der skal således foretages fradrag i  

 arbejdsgiverens refusionsbeløb for de indtægter, som  

 lønmodtageren har under orloven.
A-kassen kan ikke modregne  

 medlemsbidraget i den ydelse, som arbejdsgiveren får udbetalt som  

 refusion.
Kapitel 5 Administration Arbejdsformidlingens administration Ansættelse af afløser Til § 27, stk. 2 (formidling af erstatningsarbejdskraft) Arbejdsgiveren angiver på orlovsansøgningen,  

 om der ønskes erstatningsarbejdskraft til den ledige stilling, og om  

 erstatningsarbejdskraften ønskes formidlet af Arbejdsformidlingen.
Der  

 er ikke pligt for arbejdsgiveren til at ansætte  

 erstatningsarbejdskraft.
Hvis det på ansøgningsblanketten er  

 angivet, at der ønskes formidlet en afløser af  

 Arbejdsformidlingen, skal Arbejdsformidlingen tage kontakt til virksomheden.
Hvis der formidles en ledig, der er dagpengeberettiget,  

 som afløser til orlovsstillingen, kan der ydes tilskud efter reglerne  

 i lov om en aktiv arbejdsmarkedspolitik.
Den ledige kan f.eks. ansættes  

 i jobtræning eller i puljejob.
Forud for orloven kan den ledige  

 ansættes i en oplæringsperiode, hvor der kan udbetales  

 uddannelsesgodtgørelse.
 Uddannelsesorlov kan endvidere afholdes som led i et  

 jobrotationsprojekt, hvor Arbejdsformidlingen efter reglerne i  

 bekendtgørelse om en aktiv arbejdsmarkedsindsats kan yde støtte  

 til både den beskæftigedes og den lediges uddannelse, og  

 herudover kan der ydes løntilskud til virksomheden ved  

 ansættelse af den ledige i jobtræning eller puljejob.
Ansøgning og bevilling Til § 28, stk. 1 og 2 (frist for indlevering af  

 ansøgningen) Orlovsansøgningen kan tidligst indleveres til  

 Arbejdsformidlingen, a-kassen eller uddannelsesstedet 3 måneder  

 før orlovens start.
Fristen er fastsat af hensyn til administrationen  

 således, at Arbejdsformidlingen, a-kassen eller uddannelsesstedet ikke  

 skal have ulejlighed af at opbevare ansøgninger i en længere  

 periode, før sagsbehandlingen kan påbegyndes.
 Arbejdsformidlingen kan tidligst bevilge orloven 2  

 måneder før orlovens start, ligesom a-kassen tidligst kan  

 attestere dagpengeretten 2 måneder før orlovens start.
Til § 28, stk. 3 og 4 (ansøgningsfrist) Grundlaget for udbetaling af orlovsydelse er  

 Arbejdsformidlingens bevilling af orlov.
Der kan ikke udbetales orlovsydelse,  

 hvis Arbejdsformidlingens bevilling ikke foreligger.
 Orlovsansøgningen skal være indgivet til  

 Arbejdsformidlingen, a-kassen eller uddannelsesstedet inden orlovens  

 start.
 Indgives orlovsansøgningen efter orlovens start,  

 vil der ikke kunne bevilges orlov.
Ved orlovens start forstås det tidspunkt, fra  

 hvilket der er søgt om orlov.
Som altovervejende hovedregel vil  

 tidspunktet for orlovens start være sammenfaldende med uddannelsens  

 start.
Det kan dog ikke udelukkes, at der kan søges om orlov fra et  

 senere tidspunkt end uddannelsens starttidspunkt.
Dette hænger sammen  

 med reglerne om dagpengeret i arbejdsløshedsforsikringsloven,  

 ifølge hvilke dagpengeretten undtagelsesvis kan bevares ved deltagelse  

 i undervisning.
Hvis orlovens starttidspunkt afviger fra uddannelsens  

 start, og a-kassen har attesteret, at orlovspersonen er dagpengeberettiget  

 ved orlovens start, skal Arbejdsformidlingen - hvis der er tvivl om  

 attestationen - forelægge sagen for a-kassen på ny, forinden der  

 træffes afgørelse om bevilling af orloven.
Arbejdsformidlingen  

 må i denne situation ikke afslå bevillingen med den begrundelse,  

 at orlovspersonen er i gang med en uddannelse.
 Fastholder a-kassen, at orlovspersonen er  

 dagpengeberettiget, selv om pågældende er påbegyndt en  

 uddannelse, vil orlov kunne bevilges.
Behandling af orlovsansøgningen Til § 29 (AF s kontrol af betingelserne for orlov) Bestemmelsen opsummerer de betingelser, der skal  

 være opfyldt for at gå på orlov, og som  

 Arbejdsformidlingen, der har bevillingskompetencen, skal påse er  

 opfyldt, inden orlov kan bevilges.
Generelt bemærkes, at samtlige felter på  

 orlovsansøgningen skal være udfyldt, før  

 Arbejdsformidlingen kan afslutte sagsbehandlingen.
Hvis der er uklarheder  

 på enkelte punkter, eller der er tvivl om, hvorvidt betingelserne kan  

 anses for opfyldt, bør Arbejdsformidlingen altid undersøge  

 sagen nærmere, inden der træffes afgørelse om bevilling af  

 orlov eller meddeles afslag på den ansøgte orlov.
 Til de enkelte punkter skal særligt  

 bemærkes:
ad pkt. 6) Arbejdsformidlingen skal være  

 opmærksom på, at der skal foretages fradrag for tidligere afholdt  

 sabbatorlov, ad pkt. 7, 8 og 13) Arbejdsformidlingen skal - på  

 baggrund af det oplyste fra a-kassen og orlovsansøgeren - foretage en  

 selvstændig beregning af orlovsansøgerens resterende ret til  

 orlov efter reglerne i bekendtgørelsens §§ 11 og 12. Der henvises  

 nærmere til vejledningen til § 11, stk. 1, 2 og 3.
Til § 30, stk. 1 (AF s fremsendelse af bevillingen) Kopi af bevillingen sendes til a-kassen, orlovspersonen,  

 uddannelsesstedet og til arbejdsgiveren.
 I de tilfælde, hvor AF bevilger orlov i en kortere  

 periode, end den ansøgte som følge af, at orlovspersonen ikke  

 har dagpengeret i den ansøgte orlovsperiode, skal AF underrette  

 orlovsansøgeren herom.
 På den godkendte bevillingsblanket skal  

 Arbejdsformidlingen angive det 2-cifrede AF-regionsnummer samt  

 registreringsnummeret i statsregnskabet (Reg.nr.), som a-kassen herefter vil  

 anføre i sit regnskab ved de fremtidige udbetalinger af  

 orlovsydelser.
Tilbagekaldelse af bevillingen Til § 31, stk. 1 (urigtige oplysninger) AF kan annullere orlovsbevillingen, hvis orlovspersonen  

 ved ansøgningen om orlov har givet AF urigtige oplysninger eller har  

 fortiet forhold, der havde betydning for bevilling af orloven.
 Annullation skal som udgangspunkt ske fra tidspunktet for  

 orlovens start.
 AF kan annullere orlovsbevillingen, hvis betingelserne for  

 orloven ikke var tilstede ved bevillingen af orlov, selv om orlovspersonen  

 ikke har givet urigtige oplysninger eller fortiet forhold.
Til § 31, stk. 2 (tilbagekaldelsessituationer) AF kan tilbagekalde orlovsbevillingen, hvis betingelserne  

 for orloven ikke længere er tilstede under orloven.Vurderer  

 Arbejdsformidlingen, at den orlovssøgende har været i god tro  

 ved modtagelsen af orlovsbevillingen, bør AF tilbagekalde bevillingen  

 fra det tidspunkt, hvor AF s datering af tilbagekaldelsen må antages at  

 være kommet frem til pågældende.
 Hvis AF undlader at annullere en orlovsbevilling, selv om  

 a-kassen senere oplyser, at orlovspersonen ikke var dagpengeberettiget ved  

 orlovens start, skal AF forelægge sagen for Arbejdsmarkedsstyrelsen,  

 før Arbejdsformidlingen træffer sin afgørelse.
Til § 31, stk. 3 (AF s underretning til a- kassen) AF underretter a-kassen, hvis orlovsbevillingen  

 tilbagekaldes, hvorefter a-kassen standser udbetalingen af orlovsydelse.
A-kassen træffer herefter afgørelse om  

 eventuel tilbagebetaling og sanktion.
Her tænkes bl.a. på  

 betingelserne om uddannelselsesaktivitet, jf.
Arbejdsministeriets  

 bekendtgørelse om uddannelsesaktivitet m.m.
A-kassens administration Attestation af orlovsansøgningen Til § 32, stk. 1, 2 og 3 (a-kassens kontrol forud for  

 attestationen) A-kassen skal på orlovsansøgningen attestere, 1)	at orlovspersonen er medlem af en a-kasse og dagpengeberettiget  

 (gælder for alle grupper), 2)	forbruget af uddannelsesorlovsadgangen (gælder for alle  

 grupper), og 3)	at selvstændige har sandsynliggjort, at det er muligt at  

 ophøre med arbejdet i orlovsperioden, (se vejledningen til § 3,  

 stk. 5).
A-kassen står kun inde for forholdene på  

 attestationstidspunktet og skal derfor påføre ansøgningen  

 dato for attestationen.
Bliver a-kassen opmærksom på, at der er  

 sket ændringer i de oprindelige betingelser for orlov, skal a-kassen  

 give Arbejdsformidlingen meddelelse om forholdet.
 Dagpengeret:
 A-kassen kan tidligst attestere, at orlovspersonen er  

 dagpengeberettiget 2 måneder før orlovens  

 påbegyndelse.
Til brug for a-kassens attestation af orlovspersonens  

 dagpengeret skal lønmodtagere og selvstændige erhvervsdrivende  

 udfylde henholdsvis blanket AR 245 og blanket AR 248. A-kassens vurdering af,  

 om dagpengeretsbetingelsen er opfyldt, foretages på grundlag af  

 orlovspersonens oplysninger på blanketten.
Dette gælder ved  

 vurderingen af opfyldelsen af arbejdskravet (for orlovspersoner, der ikke er  

 indplaceret), hvor der alene skal indhentes dokumentation, hvis der er tvivl  

 om, hvorvidt orlovspersonen opfylder § 53, stk. 2, i  

 arbejdsløshedsforsikringsloven på tidspunktet for orlovens  

 begyndelse.
Rådighedskravet skal ligeledes baseres på  

 orlovspersonens oplysninger på blanketten.
En person, der går  

 på orlov fra et beskæftigelsesforhold, anses som udgangspunkt for  

 at opfylde de almindelige krav om at stå til rådighed for  

 arbejdsmarkedet.
 Der kan dog være forhold, der gør, at  

 orlovspersonen ikke anses for dagpengeberettiget på grund af fx  

 deltagelse i en uddannelse, der ikke berettiger til udbetaling af dagpenge,  

 eller ansøgning om/tilkendelse af social pension, jf.  

 arbejdsløshedsforsikringslovens § 62 a og § 64.
 Personer, der går på orlov som ledige, og som  

 endnu ikke er indplaceret i dagpengeperioden/aktivperioden, skal til brug for  

 a-kassens attestation af dagpengeretten udfylde ledighedserklæring.  

 Opfyldelse af arbejdskravet følger reglerne for udbetaling af  

 dagpenge, hvor der stilles krav om fremlæggelse af dokumentation.
 I tilfælde hvor Arbejdsformidlingen finder, at en  

 uddannelse er opbygget af forløb, der ikke er sammenhængende,  

 kan der bevilges opdelt orlov, jf. vejledningen til § 7.  

 Arbejdsløshedsforsikringslovens § 62 a er i disse tilfælde  

 ikke til hinder for, at arbejdsløshedskassen kan attestere, at  

 orlovsansøgeren er dagpengeberettiget ved hver orlovsperiodes  

 påbegyndelse.
 Hvis orloven ikke skal holdes i en sammenhængende  

 periode, vil a-kassens attestation af dagpengeretsbetingelsens opfyldelse  

 (ved hver orlovsperiodes påbegyndelse ) alene kunne gives under  

 forudsætning af, at forholdene ikke ændres.
 Orlovspersonen skal på ansøgningsblanketten  

 skrive under på, at der vil blive givet meddelelse til  

 Arbejdsformidlingen, såfremt der sker ændringer i de oprindelige  

 betingelser for orloven.
 Særligt om lønmodtagere i beskæftigelse:
A-kasssen skal træffe afgørelse om, hvilken  

 orlovsydelse lønmodtageren er berettiget til.
Afgørelsen  

 baseres på lønmodtagerens oplysninger om beskæftigelsen i  

 de sidste 10 uger forud for orloven.
 Særligt om ledige:
 Da ledige kun kan opnå samlet 6 ugers  

 uddannelsesorlov, skal a-kassen på ansøgningsblanketten  

 attestere, hvor mange dage den ledige har forbrugt af  

 uddannelsesorlovsadgangen for ledige.
Ledige skal i hele orlovsperioden have dagpengeret efter  

 arbejdsløshedsforsikringslovens § 55, stk. 1. A-kassen skal  

 derfor i forbindelse med behandlingen af orlovsansøgningen gøre  

 Arbejdsformidlingen opmærksom på, om orlovspersonens dagpengeret  

 efter § 55, stk. 1, udløber under den ansøgte  

 orlovsperiode.
I givet fald skal Arbejdsformidlingen have besked på,  

 hvilken dato dagpengeperioden udløber.
Udbetaling Til § 33, stk. 2 (afbrudt orlov) A-kassen skal meddele AF, hvis udbetalingen af  

 orlovsydelse stoppes på grund af, at orloven afbrydes.
AF skal herefter  

 betragte orloven som ophørt.
 Tilbagebetaling, sanktion m.v.
Til § 35, stk. 1 (meddelelse til AF om ændringer i  

 betingelserne for orlov) Bliver a-kassen opmærksom på, at betingelserne  

 for orlov ikke var tilstede ved bevillingen af orlov, eller at der er sket  

 ændringer i de oprindelige betingelser for orloven, skal a-kassen  

 ligeledes give AF meddelelse om dette.
Til § 35, stk. 2 (underretning mellem AF og a-kassen) AF skal underrette a-kassen om alle forhold af betydning  

 for udbetalingen af ydelsen.
 Udløber orlovsansøgerens dagpengeret i den  

 ansøgte orlovsperiode, skal a-kassen give meddelelse herom til AF i et  

 følgebrev til den attesterede orlovsansøgning.
Kapitel 7 Klageadgang Til § 37, stk. 1, 2 og 3 (klage over AF s afgørelser) AFs afgørelser kan ikke indbringes for anden  

 administrativ myndighed.
 Dog kan AFs afgørelser om tilbagekaldelse af en  

 bevilling af orlov indbringes for Arbejdsmarkedets Ankenævn inden 4  

 uger efter, at klageren har fået meddelelse om afgørelsen.  

 Arbejdsmarkedets Ankenævn kan se bort fra denne klagefrist, når  

 der er særlig grund hertil.
Til § 38 (klage over a-kassens afgørelser) A-kassens afgørelser om udbetaling af orlovsydelse  

 m.v. kan indbringes for Direktøren for  

 Arbejdsløshedsforsikringen inden 4 uger efter, at klageren har  

 fået meddelelse om afgørelsen, jf. § 98 i  

 arbejdsløshedsforsikringsloven.
Direktørens afgørelser  

 kan indbringes for Arbejdsmarkedets Ankenævn inden 4 uger efter, at  

 klageren har fået meddelelse om afgørelsen, jf. § 99 i  

 arbejdsløshedsforsikringsloven.
Kapitel 8 Øvrige bestemmelser Til § 40, stk. 1 og 2 (optjening af dagpengeret) Orlov til uddannelse medregnes i ydelsesperioderne, jf.  

 § 55 i arbejdsløshedsforsikringsloven.
 Udfører orlovspersonen arbejde i orlovsperioden,  

 vil dette arbejde kunne medregnes til opfyldelse af arbejdskravet i henhold  

 til § 53, stk. 2, i arbejdsløshedsforsikringsloven.
Da orlovsperioden ikke medregnes i ydelsesperioderne for  

 beskæftigede, vil en orlovsperson, der i orlovsperioden driver  

 selvstændig virksomhed, ikke opbruge af den begrænsede ret til  

 dagpenge, der gælder for orlovssøgende med selvstændig  

 bibeskæftigelse.
Ledige bruger derimod af den begrænsede  

 dagpengeret, da orlovsperioden medregnes i ydelsesperioden.
Kapitel 9 Overgangsbestemmelser og ikrafttræden Til § 41, stk. 1, 2 og 3 ( bestemmelser i forbindelse med  

 ikrafttræden) Bekendtgørelsen trådte i kraft den 17.  

 november 1999, og finder anvendelse på ansøgninger om orlov til  

 uddannelse, der er indgivet til Arbejdsformidlingen,  

 arbejdsløshedskassen eller uddannelsesstedet den 17. november 1999  

 eller senere.
 Ansøgninger om orlov til uddannelse, der er  

 indgivet til Arbejdsformidlingen, a-kassen eller uddannelsesstedet før  

 bekendtgørelsens ikrafttræden, dvs. senest den 16. november  

 1999, er omfattet af de hidtil gældende regler om uddannelsesorlov i  

 Arbejdsmarkedsstyrelsens bekendtgørelse nr. 984 af 17. december 1998  

 om orlov til uddannelse.
Til §§ 42 og 43 (forbrug af orlovsrettigheder) Uddannelsesgodtgørelse og AMU-godtgørelse  

 skal kun medregnes i forbruget af orlovsretten, hvis uddannelsesperioden er  

 påbegyndt den 1. januar 1996 eller senere.
§ 43 knytter sig til § 12, der vedrører  

 opgørelsen af forbruget af orlovsretten for ledige.
I de 6 ugers  

 orlov, som ledige har adgang til i dagpengeperioden, foretages fradrag for  

 udbetalt orlovsydelse til ledige og godtgørelse efter lov om  

 arbejdsmarkedsuddannelser § 3 a, stk. 4.
 § 43 er en overgangsregel, der fastslår, at der  

 kun skal foretages fradrag for orlovsydelse til ledige og godtgørelse  

 efter lov om arbejdsmarkedsuddannelser § 3 a, stk. 4, hvis  

 ydelserne er udbetalt i henhold til ansøgninger, der er indgivet den  

 1. januar 1999 eller senere.
 Orlovsansøgeren skal således have modtaget en  

 af de to nævnte ydelser på baggrund af en ansøgning om  

 adgang til arbejdsmarkedsuddannelser eller en ansøgning om orlov til  

 uddannelse, der er indgivet til Arbejdsformidlingen, a-kassen eller  

 uddannelsesstedet den 1. januar 1999 eller senere.
 Vedrørende opgørelsen af fradraget i lediges  

 ret til 6 ugers orlov henvises til vejledningen til § 12.
 Direktoratet for Arbejdsløshedsforsikringens vejledning nr. 138 af  

 7. august 1998 om de forsikringsmæssige aspekter af orlov til  

 uddannelse og Arbejdsmarkedsstyrelsens cirkulære nr. 86 af 16. juni  

 1998 om Arbejdsformidlingens administration af orlov til uddannelse  

 ophæves.
Kombinationsforsikrede orlovssøgende Kombinationsforsikrede orlovssøgende har status som  

 fuldtidsforsikrede, og er omfattet af arbejdsløshedsforsikringslovens  

 almindelige regler for fuldtidsforsikrede, medmindre der er fastsat  

 særlige regler i bekendtgørelse om kombinationsforsikring.
Der  

 er i bekendtgørelsen ikke fastsat regler om kombinationsforsikredes  

 orlovsmuligheder.
I dette afsnit gennemgås de særlige forhold,  

 der gør sig gældende for kombinationsforsikrede  

 orlovssøgende.
Afsnittet skal læses i sammenhæng med denne  

 vejledning i øvrigt.
En orlovsperson, der er beskæftiget som både  

 lønmodtager og selvstændig erhvervsdrivende, vil kun kunne  

 gå på orlov fra lønarbejdet, idet selvstændig  

 virksomhed for at berettige til orlov med orlovsydelse skal udøves i  

 væsentligt omfang.
Dette betyder, at kun lønarbejdet vil kunne  

 udløse en orlovsydelse.
 Orlovspersonen skal ved påbegyndelsen af orloven  

 være dagpengeberettiget i tilfælde af ledighed fra den  

 beskæftigelse, som pågældende går på orlov  

 fra.
 Såfremt virksomheden drives videre under orloven,  

 skal den orlovssøgendes dagpengeret afgøres efter reglerne i  

 direktoratets bekendtgørelse om udøvelse af selvstændig  

 virksomhed som bibeskæftigelse.
Dette bevirker bl.a., at arbejdet med virksomheden til  

 enhver tid skal kunne udføres uden for normal arbejdstid.
Der skal  

 foretages fradrag i orlovsydelsen for tidsforbruget ved den  

 selvstændige virksomhed.
Fradraget foretages med et beløb  

 svarende til de på virksomheden anvendte timer ganget med den  

 gældende omregningssats.
 Størrelsen af orlovsydelsen afhænger af  

 lønarbejdets omfang i 10-ugers-perioden forud for orlovens  

 påbegyndelse.
 I tilfælde, hvor orlovspersonen er ophørt med  

 virksomheden, og fortsætter lønarbejdet, kan den  

 orlovssøgende gå på orlov fra lønarbejdet.  

 Størrelsen af orlovsydelsen afhænger af lønarbejdets  

 omfang, og/eller om der er modtaget supplerende dagpenge i 10-ugers-perioden  

 forud for orlovens start.
I tilfælde, hvor orlovspersonen er ledig fra  

 lønarbejdet, og virksomheden fortsættes, vil der kunne  

 opnås uddannelsesorlov som ledig, hvis den orlovssøgende ville  

 kunne modtage dagpenge, som ledig.
Der henvises til direktoratets  

 bekendtgørelse om udøvelse af bibeskæftigelse ved  

 selvstændig virksomhed.
Der skal foretages fradrag i orlovsydelsen for  

 tidsforbruget ved den selvstændige virksomhed.
 Ved ledighed fra begge beskæftigelser udgør  

 orlovsydelsen arbejdsløshedsdagpengenes højeste beløb  

 for fuldtidsforsikrede, jf. § 47 i  

 arbejdsløshedsforsikringsloven.
Ophævelse af kapitalpension i forbindelse med  

 afholdelse af orlov Orlovspersonen har mulighed for at ophæve sin  

 kapitalpension helt eller delvist til supplerende financiering af afholdelse  

 af orlov.
Der kan maksimalt hæves differencen mellem orlovsydelsen og  

 orlovspersonens hidtidige indtægt, som beregnes på grundlag af  

 gennemsnittet af de sidste 3 måneders indtægt forud for orlovens  

 påbegyndelse.
Ved hidtidig indtægt forstås indtægter,  

 herunder sygedagpenge og orlovsydelse, der ligger 3 måneder umiddelbart  

 forud for den orlovsperiode, som ophævelsen af kapitalpensionen knytter  

 sig til.
Det forudsættes, at der er tale om en  

 kapitalpension, som kan ophæves i utide.
Forudsætter en  

 ophævelse f.eks. arbejdsgiverens samtykke, skal dette indhentes, inden  

 ophævelsen kan finde sted.
AF påser, at orlovspersonen på tro og love har  

 udfyldt ansøgningsblanketten i samtlige relevante rubrikker, hvorefter  

 blanketten dateres og stemples som indgivet i udfyldt stand med  

 tilhørende indtægtsoplysninger.
AF skal ikke kontrollere de  

 afgivne indtægtsoplysninger.
Ansøgningsblanketten forevises det  

 pengeinstitut/forsikringsselskab, i hvilket kapitalpensionen er oprettet.  

 Pengeinstituttet/forsikringsselskabet påser, at udregningen af det  

 hæveberettigede beløb er korrekt.  

 Pengeinstituttet/forsikringsselskabet skal ikke kontrollere de af  

 orlovspersonen afgivne indtægtsoplysninger.
Herefter udbetaler  

 pengeinstituttet det hæveberettigede beløb.
 Eventuelle fejlberegninger er udelukkende en sag mellem  

 orlovspersonen og skattevæsenet.
Arbejdsmarkedsstyrelsen og Direktoratet for  

 Arbejdsløshedsforsikringen, den 27. januar 2000 Jakob Konoy /Kenn Sessing Olsen INDHOLD Kapitel 1 Betingelser for orlov Betingelser for personen Generelle betingelser § 1, stk. 2 og 3 25 år og medlemskab af a-kasse § 1, stk. 4 og 5 Dagpengeberettiget § 1, stk. 6 Orlovsansøgerens status som lønmodtager eller som ledig § 1, stk. 7 Strejke og lockout   konflikt Beskæftigede lønmodtagere § 2, stk. 1 Aftale med arbejdsgiveren m.v.
§ 2, stk. 2, 3 og 4 Beskæftigelseskrav § 2, stk. 5 og 6 Lønmodtagerbegrebet og opgørelse af  

 beskæftigelseskravet § 2, stk. 7 Tro- og loveerklæring Selvstændige erhvervsdrivende § 3, stk. 1, 2 og 3 Beskæftigelseskrav § 3, stk. 4 Tro- og loveerklæring § 3, stk. 5 Ophør med arbejde i virksomheden i orlovsperioden Ledige § 4, stk. 1 Fuldtids- og deltidsforsikret § 4, stk. 2 Orlov må ikke indgå i en handlingsplan § 4, stk. 3 Kun orlov i dagpengeperioden Krav til uddannelsen § 5, stk. 1, 2, 3 og 4 »Positivlisten« og krav til uddannelsens omfang m.v.
§ 5, stk. 5 Dokumentation for optagelse § 5, stk. 6 Dokumentationskrav   »positivlisten« og uddannelsens omfang § 6, stk. 1 og 2 Orlov til uddannelser, hvori indgår praktikperioder § 7 Uddannelser med undervisningsfri perioder § 8 Uddannelser, der samtidig er lønarbejde Kapitel 2 Orlovsperioder Orlovens varighed § 9, stk. 1 Mindst en sammenhængende uge § 9, stk. 2 Bevilling for mindst 7 dage § 9, stk. 3 Lønmodtagere og selvstændige erhvervsdrivende   op til 52  

 uger § 9, stk. 4 og 5 Ledige i dagpengeperioden   op til 6 uger Jobrotation § 10, stk. 1 Orlov på enkeltdage § 10, stk. 2 Under 25 år § 10, stk. 3 Jobrotationsbegrebet Forbrug af orlovsperioder § 11, stk. 1 Fradrag for sabbatorlov § 11, stk. 2 Fradrag for uddannelsesgodtgørelse m.v.
§ 11, stk. 3 A-kassens opgørelse § 11, stk. 4 Tro- og loveerklæring § 12, stk. 1 og 2 Fradrag i de 6 ugers orlov for ledige § 12, stk. 3 Sammenhængen til § 11 Afbrydelse af orlov/ny orlovsansøgning § 13, stk. 1 Afbrydelse af orlov § 13, stk. 2 Ny orlovsansøgning Kapitel 3 Forhold under orloven Lediges rådighedsforpligtelse § 14, stk. 1 Passiv rådighed og tilmelding til AF § 14, stk. 2 og 3 Fravigelse af kravet om passiv rådighed §§ 15 og 16 Selvforskyldt ledighed Ferie under orlov § 17, stk. 1 Udsættelse af orlov § 17, stk. 2 Aftale med arbejdsgiveren om ferie § 17, stk. 3 Meddelelse om ferie til AF Barselorlov og afskedigelse under orlov § 18, stk. 1 Barselorlov § 18, stk. 2 Afskedigelse Sygdom under orlov § 19, stk. 1 Kortvarig sygdom § 19, stk. 2 Længerevarende sygdom Kapitel 4 Orlovsydelsen Orlovsydelsens størrelse Beskæftigede lønmodtagere § 20, stk. 1 og 2 Fuldtidsforsikrede § 20, stk. 3 Deltidsforsikrede og visse fuldtidsforsikrede Selvstændige erhvervsdrivende § 21 Orlovsydelsen Ledige § 22, stk. 1 Fuldtidsforsikrede § 22, stk. 2 Deltidsforsikrede § 22, stk. 3 Dimittender Supplerende beløb § 23, stk. 1 og 2 »Flaskehalsområder« Udbetaling af orlovsydelsen Udbetaling til orlovspersonen § 24, stk. 1 Orlovsydelsen udbetales til orlovspersonen § 24, stk. 3 Offentlig forsørgelsesydelse § 24, stk. 5 Strejke og lockout § 24, stk. 6 Aktiv deltagelse i uddannelsen Refusion til arbejdsgiveren § 25, stk. 1 Udbetaling af orlovsydelsen til arbejdsgiveren § 25, stk. 2 Samme uddannelses- og ansættelsessted Fradrag i orlovsydelsen § 26, stk. 1 Fradrag for arbejdsindtægter m.v.
§ 26, stk. 2 Supplerende beløb til lønmodtageren fra arbejdsgiveren § 26, stk. 3 Arbejdsgiverens indtræden i retten til orlovsydelsen Kapitel 5 Administration Arbejdsformidlingens administration Ansættelse af afløser § 27, stk. 2 Formidling af erstatningsarbejdskraft Ansøgning og bevilling § 28, stk. 1 og 2 Frist for indlevering af ansøgningen § 28, stk. 3 og 4 Ansøgningsfrist Behandling af orlovsansøgningen § 29 AF s kontrol af betingelserne for orlov § 30, stk. 1 AF s fremsendelse af bevillingen Tilbagekaldelse af bevillingen § 31, stk. 1 Urigtige oplysninger § 31, stk. 2 Tilbagekaldelsessituationer § 31, stk. 3 AF s underretning til a-kassen Arbejdsløshedskassens administration Attestation af orlovsansøgningen § 32, stk. 1, 2 og 3 A-kassens kontrol forud for attestation Udbetaling § 33, stk. 2 Afbrudt orlov Tilbagebetaling, sanktion m.v.
