I bekendtgørelse nr. 18 af 19. januar 1978 om sikkerheds- og  

 kontrolbestemmelser foretages følgende ændringer: § 1 1. I § 1 indsættes efter stk. 2 som nyt stykke:
»Stk. 3.  For materiel, der er omfattet af  

 EF-direktiv af 18. december 1975 (76/117/EØF) om indbyrdes tilnærmelse af  

 medlemsstaternes lovgivning vedrørende elektrisk materiel til anvendelse i  

 eksplosionsfarlig atmosfære og EF-direktiv af 6. februar 1979 (79/196/EØF) om  

 indførelse af visse beskyttelsesmåder for sådant materiel, skal, når  

 materiellet er bestemt til brug her i landet, det i stk. 1 nævnte krav være  

 opfyldt på en af de i § 2a nævnte måder.« Stk. 3  og 4 bliver herefter stk. 4 og 5.
 2. Som ny § 2a indsættes:
»§ 2a. eksplosionsbeskyttet materiel skal uanset mærkespænding og  

 uanset, om materiellet er beregnet for net- eller batteritilslutning, være  

 udført eneten i overensstemmelse med de harmoniserede normer, der er  

 anført i bilag I til EF-direktiv af 6. februar 1979 (79/197/EØF) og  

 bekendtgjort i stærkstrømsreglementet eller på en måde, der yder  

 mindst samme sikkerhed som materiel, der opfylder nævnte harmoniserede  

 normer.
I begge tilfælde skal der fremlægges et certifikat udstedt af DEMKO  

 eller et dertil bemyndiget organ i en anden af medlemsstaterne i De  

 europæiske Fællesskaber eller et certifikat, som kan anerkendes af DEMKO  

 eller elektricitetsrådet.
Endvidere skal materiellet, i det omfang de  

 elektriske sikkerhedskrav ikke omfattes af de nævnte harmoniserede normer,  

 være udført i overensstemmelse med stærkstrømsreglementets  

 bestemmelser.« 3. § 3, stk. 1 affattes således:
»§ 3.  Elektrisk materiel, der ikke opfylder de i  

 §§ 1, 2 og 2a nævnte sikkerhedskrav (ulovligt materiel) må ikke sælges,  

 udleveres eller tages i brug her i landet.« 4. I § 5 indsættes efter stk. 2. som nyt stykke:
»Stk. 3.  For så vidt angår eksplosionsbeskyttet  

 materiel kan prøvning af materiellet dog kun undlades, såfremt der yderligere  

 fremlægges et certifikat som nævnt i § 2a.« 5. I § 6 indsættes efter stk. 4 som nyt stykke:
»Stk. 5.  Materiel, der er omfattet af de i § 1,  

 stk. 3, nævnte EF-direktiver, kan forsynes med det i bilag II til EF-direktiv  

 af 6. februar 1979 (79/196/EØF) viste særlige fællesskabsmærke, under  

 forudsætning af, at fabrikanten underkaster sig kontrol med fabrikationen af  

 det pågældende materiel.« 6. § 16, stk. 1, affattes således:
»Overtrædelse af bestemmelserne i denne bekendtgørelse, herunder  

 tilsidesættelse af forbud eller påbud, udstedt efter §§ 10-12 og misbrug af  

 fællesskabs- eller godkendelsesmærke som nævnt i § 6, stk. 5, og §§ 8-9,  

 straffes med bøde.« 7. I den som bilag til bekendtgørelsen optagne  

 fortegnelse over registerpligtigt materiel ændres følgende:
a.
Som nyt nr. 3.2. indsættes: »Afdækningsrammer til gruppeafsætning  

 for max. 18 enheder a 36 mm.« b.
Nr. 5.1. affattes således: »Sikringer (sikringspropper,  

 sikringsholdere, sikringshoveder, bundskruer og pasringe) efter længde og  

 diametersystemet (max. 63 A).« c.
Nr. 16.3.5. affattes således: »Motor- og kupevarmere til biler,  

 traktorer, trucks m.m.« d.
Som nyt nr. 16.4. indsættes: »Termiske apparater til  

 laboratoriebrug i eksplosionsbeskyttet udførelse.« e.
I nr. 18.1. tilføjes: »Højttalere i eksplosionsbeskyttet udførelse  

 uanset mærkespænding.« f.
I nr. 18.4. tilføjes: »Telefoner og kaldeanlæg i  

 eksplosionsbeskyttet udførelse.« g.
Som nyt nr. 29.1. indsættes: »Måleinstrumenter i  

 eksplosionsbeskyttet udførelse.« h.
Som nyt nr. 30.1. indsættes: »Apparater med egensikre  

 strømkredse.« 8. I den som bilag til bekendtgørelsen optagne  

 fortegnelse over godkendelsespligtigt materiel udgår numrene 3, 4 og 5. Nr.  

 6, 7 og 8 bliver herefter nr. 3, 4 og 5.
 9. I den som bilag til bekendtgørelsen optagne  

 fortegnelse over almindelige undtagelser fra registrerings- og  

 godkendelsespligten indsættes som nyt litra:
»f.
Materiel, der er indbygget i eller påbygget  

ikke-registreringspligtige eller ikke-godkendelsespligtige  

 belysningsarmaturer, termiske apparater, elektroniske apparater samt  

 motordrevne og elektromagnetisk drevne apparater, for alles vedkommende med  

 eventuelt tilhørende pulte og tavler.« § 2 Denne bekendtgørelse træder i kraft den 8. august 1980.
