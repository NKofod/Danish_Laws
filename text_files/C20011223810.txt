Cirkulæreskrivelse om meddelelse om, at  

 udlejer blev anset for selvstændig erhvervsdrivende ved delvis  

 udlejning af eget hus Kommentar m.v.:
 Et medlem, der udlejede en del af sin private bopæl  

 som 2 særskilte lejemål, blev anset for at drive  

 selvstændig bibeskæftigelse, idet medlemmet selv ønskede  

 at forestå ejendomsadministrationen og viceværtsfunktionen.  

 Medlemmet forventede at bruge under 10 timer herpå.
 Meddelelse om afgørelsen:
Medlemmet købte i 1994 et hus til privat beboelse.  

 Medlemmet boede selv på 1. sal, mens stueetagen var indrettet som 2  

 særskilte lejemål.
Lejemålene havde separate indgange.
 Lejerne stod selv for den indvendige vedligeholdelse af  

 lejemålene.
Medlemmet ønskede selv at stå for den  

 løbende drift af udlejningsejendommen.
Medlemmet forventede at bruge 9  

 timer årligt til snerydning, udfærdigelse af  

 regnskab/selvangivelse og diverse småting.
Medlemmet var ikke  

 momsregistreret, men anvendte skattereglerne for selvstændige  

 erhvervsdrivende.
 Medlemmet forventede et årligt dækningsbidrag  

 1 på 75.600 kr. baseret på den årlige lejeindtægt.
 Medlemmet ønskede at fortsætte  

 udlejningsvirksomheden med den gældende lejeindtægt samtidig med  

 fleksibel efterløn.
 Arbejdsdirektoratet traf afgørelse om, at  

 medlemmet ikke kunne få lov til at drive udlejningsvirksomheden som  

 bibeskæftigelse samtidig med fleksibel efterløn, idet  

 dækningsbidraget var højere end den i loven fastsatte  

 beløbsgrænse.
 Direktoratet forudsatte i denne forbindelse, at medlemmet  

 skulle anses for selvstændig erhvervsdrivende.
 Direktoratet lagde vægt på, at medlemmet  

 anvendte skattereglerne for selvstændige erhvervsdrivende, og at  

 medlemmet selv ønskede at forestå ejendomsadministrationen og  

 viceværtsfunktionen.
 Direktoratet fandt det ikke afgørende, at medlemmet  

 forventede at bruge mindre end 10 timer årligt på driften.
 Ankenævnet fastholdt direktoratets  

 afgørelse og begrundelse under henvisning til, at den årlige  

 indtægtsgrænse for bibeskæftigelse samtidig med  

 efterløn er fastsat ved lov og derfor ikke kan fraviges.
 Ankenævnet noterede sig, at arbejdsindsatsen efter  

 sin karakter ikke kunne anses for at være af investeringsmæssig  

 art, selvom arbejdsindsatsen på årsbasis er beskeden.
