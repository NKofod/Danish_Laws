Vejledning om bevilling i medfør af lov om førstegangsomsætning af fisk 1. Hvad omfatter loven ? Loven om førstegangsomsætning af fisk af 27. april 1994 trådte i kraft den  

 1. september 1994.
 Loven fastsætter, at alle, der driver næringsvirksomhed ved  

 førstegangsomsætning af fisk, skal have en bevilling.
 Bevillingen udstedes af Fiskeridirektoratet.
Formål og område Formålet med loven er, at etablere en større gennemsigtighed i  

 førstegangsomsætningen af fisk og fiskevarer i Danmark.
En større  

 gennemsigtighed vil således, ifølge lovens forarbejder, »styrke  

 prisdannelsen for fisk til gavn for fiskerne og modvirke ulige konkurrence  

 mellem de virksomheder, der forarbejder og handler med fisk«.  

 Bevillingssystemet gør det muligt for myndighederne at stoppe virksomheder og  

 enkeltpersoner, der gentagne gange groft overtræder fiskeribestemmelserne og  

 medvirker til omsætning af såkaldt »sorte« eller »grå«  

 fisk, idet bevillingen kan inddrages.
 Loven omfatter selvstændig næringsvirksomhed ved:
* offentlig fiskeauktion, * modtagelse og køb af fisk uden om offentlig fiskeauktion, * modtagelse af fisk i kommission, som agent eller lignende, * samlecentraler og fiskesorteringer * andre former for modtagelse og opbevaring af fisk og * import af fisk.
Ministeren har efter loven mulighed for at bestemme, at loven også skal  

 omfatte afsætning af egen fangst eller opdræt af fisk direkte til forbruger  

 eller til eksport.
Denne mulighed er ikke udnyttet.
 Dog skal fiskere, der afsætter egen fangst direkte til forbrugere eller  

 til eksport registreres (ved identifikationskode) som opkøbere i  

 Fiskeridirektoratets opkøberregister og indberette sådan anvendelse af egen  

 fangst i medfør af bekendtgørelse nr. 98 af 8. februar 1995 om registrering  

 og kontrol af oplysninger om fisk, der landes direkte, og fisk, der  

 importeres, jf. § 2, stk. 4. (Denne bekendtgørelse forventes i øvrigt i  

 nærmeste fremtid at blive erstattet med en ny bekendtgørelse).
Der er endvidere udstedt en bekendtgørelse nr. 792 af 24. august 1994 om  

 undtagelser fra lovens anvendelsesområde i medfør af § 2, stk. 3, i lov om  

 førstegangsomsætning af fisk.
Efter denne bekendtgørelse er en stribe af  

 nærmere angivne importerede fisk m.v. undtaget fra loven.
Hjemmel Hjemlen til at ministeren for fødevarer, landbrug og fiskeri  

 (fødevareministeren) - efter forhandling med det rådgivende udvalg, der er  

 nedsat i henhold til lovens § 18 - fastsætter de nærmere regler for  

 udstedelse af bevilling til førstegangsomsætning af fisk fremgår af lovens §  

 3, stk. 2. Bestemmelsen er det juridiske grundlag for nærværende vejledning  

 tillige med lovens § 17, om fastsættelse af regler for, hvilke forpligtelser,  

 der kan pålægges en bevillingshaver og om udøvelse af virksomhed i henhold  

 til loven.
Særlige regler for bevilling til offentlig auktion Bekendtgørelse nr. 833 af 21. september 1994 om offentlig fiskeauktion  

 indeholder de nærmere regler for udstedelse af bevilling til afholdelse af  

 offentlig fiskeauktion.
Nærværende vejledning redegør udelukkende for  

 administrationen af reglerne og betingelserne for opnåelse af en almindelig  

 bevilling til førstegangsomsætning.
Bevilling til afholdelse af offentlig  

 fiskeauktion er således ikke omfattet af denne vejledning.
2. Bevillingsansøgning Bevillingspligt og forbud mod afsætning til ikke-bevillingshavere.
Den, der driver en virksomhed, der er omfattet af loven, skal  

 ansøge Fiskeridirektoratet om bevilling, da det ikke er tilladt at drive  

 førstegangsomsætning uden.
Overtrædelse af bestemmelsen i lovens § 3, stk. 1,  

 kan straffes med bøde, ligesom en sådan overtrædelse vil have indflydelse på  

 om bevilling efterfølgende vil kunne meddeles.
Det er heller ikke tilladt at sælge fisk til en førstegangsomsætter, der  

 ikke har bevilling.
Overtrædelse vil ligeledes kunne straffes med bøde.
Ansøgningsskema Fiskeridirektoratet benytter fire forskellige ansøgningsskemaer til brug  

 for følgende situationer:
* ansøger driver enkeltmandsfirma eller I/S fra kun en adresse/et  

 forretningssted (skema A1) * ansøger driver enkeltmandsfirma eller I/S fra flere  

 adresser/forretningssteder (skema A2) * ansøger er et registreret A/S, ApS, K/S, Amba, en forening, en  

 erhvervsdrivende fond etc. og virksomheden drives kun fra en  

 adresse/forretningssted (skema B 1) * ansøger er et registreret A/S, ApS, K/S, Amba, en forening, en  

 erhvervsdrivende fond og drives fra flere adresser/forretningssteder (skema B  

 2) ./. Der henvises til de vedlagte skemaer i bilag 1-4.
 Ansøgningsskemaerne rekvireres hos og indsendes i udfyldt stand - med  

 relevante bilag - til nærmeste Fiskeriinspektorat, jf. adresselisten i bilag  

 5. Fiskeriinspektoratet videresender sagen til Fiskeridirektoratet, Stormgade  

 2, 1470 København K, som står for den afsluttende del af sagsbehandlingen og  

 selve bevillingsudstedelsen.
 Fiskeridirektoratet udsteder bevillingerne gratis.
 De oplysninger og bilag, som ansøgningsskemaerne forudsætter afgivet, er  

 obligatoriske oplysninger og dokumentation.
Manglende udfyldning eller manglende dokumenter m.v. vil blive søgt  

 udbedret ved kontakt til ansøger fra Fiskeridirektoratets side.
Kravet om  

 medfølgende straffeattester er en følge af, at en dom for visse strafbare  

 forhold efter loven kan føre til nægtelse af bevilling/godkendelse af en  

 bestyrer.
 Er ansøger et selskab m.v. stilles krav om straffeattester for medlemmerne  

 af direktion, bestyrelse m.fl., jf. ansøgningsskemaerne vedrørende selskaber  

 (skema B 1 og B 2 ) vedlagt som bilag 4 og 5.
 Manglende eller ufyldestgørende oplysninger fra ansøgers side vil kunne  

 føre til afslag på ansøgningen, såfremt manglerne ikke udbedres af ansøger  

 inden for rimelig tid og såfremt manglerne umuliggør en konstatering af om  

 ansøgningskravene er opfyldt.
 3. Bevillingens indhold og vilkår.
Indhold Bevillingen til førstegangsomsætning giver bevillingshaveren ret til at  

 købe, modtage, transportere og opbevare, samt importere fisk i første  

 handelsled efter fangst eller opdræt samt efter import.
 Ved fisk forstås i sammenhængen fisk, krebsdyr og bløddyr samt bestanddele  

 og produkter heraf.
 Bevillingen er udstedt i A 4- format og er formuleret sådan, at den giver:  

 »bevilling til at drive selvstændig næringsvirksomhed i medfør af lov  

 nr. 285 af 27. april 1994 om førstegangsomsætning af fisk«.
Bevillingen er individuelt nummereret af kontrolmæssige hensyn.
Nummeret  

 benævnes »opkøbernummer« og bevillingshaverens forskriftsmæssige  

 indberetninger vedrørende afregninger, modtagelse, og eller anvendelse af  

 fisk i første handelsled til Fiskeridirektoratet, registreres i  

 Fiskeridirektoratets EDB- system under dette nummer.
 Tidsbegrænsede bevillinger vil kunne forekomme, hvis Fiskeridirektoratet  

 finder det sagligt begrundet at meddele en tidsbegrænset bevilling, fremfor  

 at meddele et afslag.
 Tidsbegrænsede bevillinger vil således kunne forekomme og de vil også  

 kunne gøres individuelt betinget, f.eks. af at den pågældende ikke i  

 bevillingsperioden dømmes for et strafbart forhold, som efter reglerne ville  

 kunne føre til afslag på en bevillingsansøgning.
Vilkår Adgangen til at meddele bevilling til personer og selskaber m.v. efter  

 lovens § 4, stk. 1. er fakultativ. (Det vil sige, at myndighederne kan  

 meddele bevilling, men ikke uden videre er forpligtet hertil). Dette betyder,  

 at der efter forvaltningsmæssige regler kan meddeles bevilling på særlige  

vilkår.
 Normalt vil bevilling til førstegangsomsætning af fisk blive meddelt  

 på standardvilkår af følgende ordlyd:
 * at ethvert førstehåndskøb, modtagelse, opbevaring, anvendelse  

 m.v. indberettes som sådant af bevillingshaveren til Fiskeridirektoratet i  

 overensstemmelse med de til enhver tid gældende regler herom.
 * at bevillingshaveren efterkommer fiskerikontrollens skriftlige og  

 forskriftsmæssigt udstedte påbud og forbud, der er nødvendige for  

 gennemførelse af kontrol med overholdelsen af fiskerilovgivningen.
 * at bevillingshaveren på fiskerikontrollens foranledning - uden  

 unødigt ophold - kan redegøre tilfredsstillende for varerne, herunder så vidt  

 muligt fremvise dokumentation for lovligheden af de købte, videresolgte,  

 modtagne, transporterede, opbevarede m.m. fisk. (Som minimum skal navn og  

 adresse på sælgeren/overdrageren oplyses).
 * at bevillingshaveren undlader at indgå i kompagniskab, i  

 økonomisk interessefællesskab eller i tilsvarende tætte og strukturerede  

 former for professionelt samarbejde med en person eller selskab (el. lign.),  

 hvis bevilling efter loven enten er bortfaldet på grund af strafbart  

 forhold eller andre personlige forhold,  tilbagekaldt eller  

frakendt ved dom efter straffeloven. (Faste leverandøraftaler/  

 handelsaftaler m.m. er omfattet, hvorimod rent lejlighedsmæssig  

 samhandel/samarbejde ikke betragtes som tilstrækkelige tætte relationer, i  

 denne henseende).
 * at bevillingshaveren straks giver fiskerikontrollen meddelelse,  

 såfremt denne personligt eller dennes ansatte/medarbejdere under udførelsen  

 af deres arbejde i virksomheden tilbydes fisk under omstændigheder, der  

 umiddelbart kan begrunde mistanke om overtrædelse af fiskerilovgivningen  

 eller manglende adkomst.
 Ved siden af standardvilkårene gælder lovens øvrige bestemmelser, jf. især  

 § 9.
I forbindelse med indgivelse af ansøgning om bevilling skal ansøger  

 endvidere skriftligt erklære, at han/hun har læst loven og nærværende  

 vejledning, og er klar over, at bevillingen vil kunne inddrages såfremt  

 bevillingshaveren tilsidesætter de forpligtelser, der påhviler ham/hende  

 efter loven og de gældende forskrifter (herunder vejledningen), eller  

 undlader at overholde bevillingsvilkårene.
Den pågældende erklærer også at  

 være klar over at bevillingen bl.a. bortfalder, hvis bevillingshaveren  

 ophører med at opfylde betingelserne for at modtage bevilling.
 Endvidere afgives en erklæring vedrørende myndighed, økonomi m.v., som er  

 af betydning i relation til næringslovens principielle krav.
 4. Bortfald eller tilbagekaldelse af bevilling samt  

 eventuel frakendelse efter straffelovens § 79.
Bortfald Bevillingen gælder indtil videre. (I særlige tilfælde kan tidsbegrænsede  

 bevillinger dog forekomme).
 Bevillingen bortfalder, hvis den ikke har været benyttet inden for 12 på  

 hinanden følgende måneder eller ved bevillingshaverens død.  

 Fiskeridirektoratet kan dog efter ansøgning bestemme, at et dødsbo, en  

 efterlevende ægtefælle, der sidder i uskiftet bo, et konkursbo eller en værge  

 for en umyndiggjort kan fortsætte bevillingen med henblik på afvikling,  

 afhændelse eller tilsvarende af virksomheden.
Bevillingen bortfalder endvidere, hvis indehaveren ophører med at  

 opfylde betingelserne for at modtage bevilling . Bortfald vil således  

 kunne forekomme, såfremt bevillingshaveren bliver dømt for et strafbart  

 forhold, som efter reglerne ville medføre nægtelse af bevilling.
Bortfald vil  

 også kunne ske, dersom bevillingshaveren ikke længere opfylder de betingelser  

 som næringsloven stiller for at opnå næringsbrev.
Endelig vil bortfald af  

 bevillingen kunne forekomme, som følge af visse andre personlige forhold, som  

 efter praksis ville kunne begrunde nægtelse af bevilling efter lovens § 4,  

 stk. 4. Der henvises således til afsnit 5 nedenfor vedrørende »Nægtelse  

 af bevilling«.
Efter reglen i lovens § 4, stk. 5, andet punktum afgør Fiskeridirektoratet  

 om bevillingen til et selskab eller lignende »juridiske personer«  

 kan  opretholdes , i tilfælde af, at der indtræder nye medlemmer i  

 direktionen eller bestyrelsen eller der sker overdragelse af en bestemmende  

 aktiepost eller andel i et aktieselskab eller lignende.
Selskabet har pligt  

 til at anmelde enhver sådan forandring i forholdene inden 14 dage til  

 Fiskeridirektoratet.
Fiskeridirektoratet vil i forlængelse af en sådan  

 anmeldelse om ændringer i personkredsen anmode selskabet om oplysninger  

 vedrørende de pågældende personer, som er indtrådt i selskabet som  

 direktører, bestyrelsesmedlemmer eller ejere af bestemmende andele m.v.
Sager  

 om nyindtrådte personer behandles herefter på samme måde, som direktoratet  

 behandler personspørgsmålene i forbindelse med bevillingsansøgninger m.v.
Man  

 vil således afkræve selskabet oplysninger om de pågældendes myndighed,  

 erklæringer omkring gæld til det offentlige, straffeattester o.s.v.
Finder  

 Fiskeridirektoratet, at de foreliggende oplysninger om personen ville have  

 ført til nægtelse af bevilling til selskabet, jf. § 4, stk. 5, første  

 punktum, meddeler Fiskeridirektoratet dette til selskabet med anmodning om en  

 udtalelse i sagens anledning.
Samtidig gør Fiskeridirektoratet selskabet  

 opmærksom på, at såfremt den opståede situation ikke afhjælpes/ændres inden  

 for en rimelig frist, vil Fiskeridirektoratet e.o. anse bevillingen for  

 bortfaldet, jf. § 7, stk.2.
 Såfremt bevillingshaveren er et selskab eller tilsvarende, vil bevillingen  

 kunne bortfalde, hvis der indtræder nye medlemmer i direktionen eller  

 bestyrelsen, eller der sker overdragelse af en bestemmende aktiepost eller  

 andel i selskabet (el.lign), og virksomheden ikke inden 14 dage har foretaget  

 anmeldelse til Fiskeridirektoratet om dette.
 Fiskeridirektoratet kan dispensere fra bestemmelserne om bortfald af  

 bevilling, jf, § 7, stk. 3.
 Meddelelse fra Fiskeridirektoratet om bortfald af bevilling vil kunne  

 påklages til Ministeriet for Fødevarer, Landbrug og Fiskeri  

 (Fødevareministeriet), jf. nedenfor i afsnit 10 om klageadgang.
Tilbagekaldelse Bevillingen kan tilbagekaldes efter lovens § 9, såfremt en bevillingshaver  

 gør sig skyldig i tilsidesættelse af de pligter, der påhviler denne efter  

 loven eller i de henhold til loven fastsatte forskrifter eller  

 fiskerilovgivningen i øvrigt, og det efter de udviste forhold må antages, at  

 pågældende fremtidig ikke vil drive virksomheden på forsvarlig måde.
 Tilbagekaldelse vil normalt ske ved konstateret overtrædelse af et eller  

 flere af de vilkår, som fremgår af selve bevillingsmeddelelsen, med mindre  

 overtrædelsen af vilkårsbestemmelserne, efter Fiskeridirektoratets vurdering,  

 har karakter af en undskyldelig fejltagelse.
 Tilbagekaldelse af bevilling kan også ske, såfremt bevillingshaveren/  

 virksomheden flytter adresse uden at meddele dette til Fiskeridirektoratet,  

 jf. lovens § 5. Til brug ved overvejelserne vedrørende en eventuel  

 inddragelse kan det rådgivende udvalg, jf. § 18, høres, hvorved  

 erhvervets synspunkter kan indgå ved en eventuel beslutning.
Afgørelsen om administrativ tilbagekaldelse, der træffes af  

 Fiskeridirektoratet, indeholder oplysning om adgangen til domstolsprøvelse  

 efter reglen i lovens § 10. En afgørelse om tilbagekaldelse efter lovens  

 § 9 kan efter bestemmelsen af bevillingshaveren indbringes for domstolene  

 inden 8 uger efter, at afgørelsen er meddelt den pågældende.
Afgørelsens  

 indbringelse for retten har ikke opsættende virkning, men Fiskeridirektoratet  

 kan efter begæring bestemme, at den pågældende under sagens behandling må  

 udøve virksomhed i henhold til bevillingen.
Tidsbegrænset tilbagekaldelse Tilbagekaldelsen af bevillingen sker for en begrænset periode.  

 Almindeligvis vil tilbagekaldelsen gælde i 1 år til maksimalt 3 år (afhængigt  

 af omstændighederne), hvorefter der kan ansøges påny.
Frakendelse Frakendelse af bevilling efter straffelovens § 79 indebærer at den  

 pågældende person, ved en dom for strafbart forhold frakendes retten til  

 fortsat at udøve den pågældende virksomhed eller at udøve den under bestemte  

 former, såfremt det udviste forhold begrunder en nærliggende fare for misbrug  

 af stillingen.
Frakendelse gøres normalt tidsbegrænset af domstolene.  

 Frakendelse kan kun ske overfor personer.
For selskabers/juridiske personers  

 vedkommende kan der ikke ske rettighedsfrakendelse efter straffeloven.
Rejses der tiltale mod en bevillingshaver for overtrædelse af straffeloven  

 eller for overtrædelse af visse relevante særlove - herunder især skatte-og  

 afgiftsbestemmelser samt fiskerilovgivningen - skal spørgsmålet, om der  

 tillige skal påstås frakendelse af bevillingen til førstegangsomsætning ved  

 dom, forelægges for Rigsadvokaten til udtalelse.
Spørgsmålet om frakendelse  

 af bevillingen efter straffelovens § 79 vil således blive overvejet i  

 forbindelse med sådanne sager.
 Eventuelt vil det også blive vurderet, om der skal rejses en videregående  

 tiltale i forbindelse med overtrædelsessagen/straffesagen, ved påstand om  

 frakendelse af »retten til (i det hele taget) at drive næring med køb og  

 salg af fisk«, såfremt det udviste forhold begrunder fare for misbrug af  

 stillingen.
Indsendelse af selve bevillingen Er bevillingen bortfaldet efter lovens § 7, tilbagekaldt efter lovens § 9  

 eller frakendt efter straffelovens § 79, skal den straks afleveres til  

 Fiskeridirektoratet.
Andre eventuelle følger af bevillingsbortfald, tilbagekaldelse eller  

 frakendelse af bevilling I forbindelse med at en bevilling er bortfaldet, på grund af at den  

 bevillingspligtige er dømt for et strafbart forhold eller på grund af andre  

 personlige forhold, (som ville kunne betyde nægtelse af bevilling),  

eller i tilfælde af tilbagekaldelse efter lovens § 9, eller ved  

 frakendelse efter straffeloven, kan sagen f.eks. følges op af myndighederne  

 ved, at der fra det lokale Fiskeriinspektorat udstedes et individuelt påbud  

 om indberetning af ethvert køb, modtagelse, opbevaring, transport m.v.  

 »på anden hånd«, jf. for tiden reglen vedrørende sådanne påbud  

 efter § 6 i bekendtgørelse nr. 98 af 8. februar 1995 om registrering og  

 kontrol af oplysninger om fisk, der landes direkte, og fisk, der importeres.
5. Nægtelse af bevilling Efter reglerne kan Fiskeridirektoratet afslå/nægte bevilling til personer,  

 hvis ansøgeren er dømt for strafbart forhold, der kan begrunde en fare for  

 misbrug af bevillingen, eller hvis der i øvrigt efter de oplysninger, der  

 foreligger om pågældendes personlige forhold, er grund til at antage, at  

 vedkommende ikke vil drive virksomheden på forsvarlig måde, jf. lovens § 4,  

 stk. 4.
 Fiskeridirektoratet nægter bevilling efter følgende retningslinier:
 Strafbart forhold - jf. lovens § 4, stk. 4.
 Der meddeles som hovedregel afslag på ansøgningen, såfremt ansøgers  

 straffeattest viser, at han/hun tidligere, (inden for de forudgående 5 år),  

 er straffet for overtrædelse af straffelovens bestemmelser vedrørende:
*  formueforbrydelser (f.eks. bedrageri, underslæb, mandatsvig,  

 tyveri m.v.), * almenfarlige forbrydelser (f.eks. forsætlig brandstiftelse,  

 narko-forbrydelser, sundhedsfarlige handlinger m.v.), * forbrydelser vedrørende mærker og penge (f.eks. dokumentfalsk,  

 falskmøntneri, m.v.) samt * bestemmelserne omkring falsk forklaring for retten, falsk erklæring  

 overfor offentlige myndigheder, tro-og love erklæringer, falsk anklage  

 m.v.
 Det skal altid individuelt og konkret vurderes, om det /de strafbare  

 forhold konkret kan begrunde fare for misbrug af bevillingen.
 Endvidere kan bevilling nægtes, hvis pågældende inden for de sidste 5 år  

 er straffet ved dom for væsentlige overtrædelser på følgende særlovsområder:
- fiskerilovgivningen, - skatte- , moms- og afgiftsreguleringen, - bogføringsloven, - årsregnskabsloven og - næringsloven Det må igen konkret skønnes, at overtrædelsen kan begrunde fare for  

 misbrug af bevillingen.
Faren behøver ikke være nærliggende.
 Personlige forhold - jf. lovens § 4, stk. 4.
 Bevilling nægtes som hovedregel, hvis personen, der søger, ikke  

 principielt opfylder næringslovens betingelser for at opnå næringsbrev, som  

 handlende eller erhvervsdrivende.
 Efter næringsloven, jf. lovbekendtgørelse nr. 185 af 25. marts 1988,  

 kræves for at opnå næringsbrev som handlende eller industridrivende, at  

 vedkommende:
* har dansk indfødsret eller er statsborger i et land, som er medlem af EU  

 eller i et af de nordiske lande.
For lande uden for EU gælder i øvrigt visse  

 regler om udlændinges ret til næringsudøvelse, jf. bekendtgørelse nr. 622 af  

 12. december 1975, der administreres af Erhvervsministeriet, * har bopæl i Danmark (EU-borgere er dog undtaget fra bopælskravet), * er myndig eller har tilladelse efter myndighedsloven til på egen hånd at  

 drive den pågældende næring, * ikke under konkurs, * ikke har forfalden gæld til det offentlige på 50.000 kr. eller derover.
 Med hensyn til gælden er det i praksis sådan, at det er en forudsætning at  

 gælden vedrører virksomhed i henhold til tidligere næring inden for erhvervet  

 (typisk moms-og skattekrav).
 Fødevareministeren har en dispensationsmulighed efter lov om  

 førstegangsomsætning § 4, stk. 2.
 Af  andre personlige forhold , som konkret kan give  

 Fiskeridirektoratet grund til at antage, at vedkommende ikke vil drive  

 virksomheden på forsvarlig måde, kan eksempelvis anføres:
* manglende eller utilstrækkeligt varekundskab, * helbredsmæssige forhold, herunder f.eks. utilregnelighed, senil demens,  

 svære fysiske handicap m.v., * bestyrkede mistanker om overtrædelse af fiskerilovgivningen, som har  

 ført til tiltalerejsning mod den pågældende, * administrative bødevedtagelser for overtrædelser af fiskerilovgivningen  

 inden for de sidste 12 måneder, * væsentlige sociale problemer, * misbrug af nydelsesmidler, * økonomiske problemer - personlig betalingsstandsning eller akkord.
 Er bevillingsansøgeren et aktieselskab eller lignende selskab, kan  

 bevilling nægtes, hvis der om et medlem af bestyrelsen eller selskabets  

 direktion eller om indehaveren af en bestemmende aktiepost eller andel m.v.  

 foreligger oplysninger, som efter stk. 4. kan begrunde nægtelse af bevilling,  

 jf. § 4, stk. 5.
 6. Bevillingens »synlighed »på  

 forretningsstedet - fremgangsmåde ved ændringer i adresser, navne m.v.
 Før virksomheden påbegyndes, skal indehaveren eller den ansvarlige ledelse  

 anmelde til Fiskeridirektoratet, hvor den agtes drevet (forretningsstedet).
Adresseændring Ved adresseændring - både bevillingshaverens og /eller forretningsstedets  

 - skal den gamle bevilling indsendes til Fiskeridirektoratet med oplysning  

 herom.
I princippet er der tale om en ny anmeldelse.
En ny bevilling til den  

 ny virksomhedsadresse vil blive fremsendt til ansøgeren, såfremt der i øvrigt  

 ikke er sket ændringer i bevillingshaverens forhold/forholdet på  

 forretningsstedet og/eller betingelser for bevilling fortsat anses for  

 opfyldt.
Bevillingens synlighed Bevillingen skal være  ophængt på forretningsstedet på et for  

 publikum iøjnefaldende sted  .
 Navneændringer og ændringer i sammensætning af direktion m.v.
 Ved navneændringer på personer og selskaber, udskiftning af  

 bestyrelsesmedlemmer, ændringer i direktionens sammensætning, skal der ske en  

 ny anmeldelse til Fiskeridirektoratet.
For både enkeltmandsfirmaer og selskaber gælder det, at  

 forretningsbestyrere skal anmeldes til Fiskeridirektoratet på samme måde som  

 direktionen.
Er der flere forretningssteder, skal for hvert forretningssted  

 være udpeget en forretningsbestyrer som ansvarlig leder.
Denne skal anmeldes  

 og godkendes af Fiskeridirektoratet. Ændringer meddeles på samme facon.
 Er selskabets ejerforhold således, at der foreligger en bestemmende  

 aktiepost eller anpart, andel eller andet tilsvarende, skal det anføres i  

 ansøgningen.
Sker der senere ændringer af ejerforholdet, således at den bestemmende  

 post skifter ejer, indtræder der nye medlemmer i direktion eller bestyrelse  

 eller, opstår der en ny bestemmende post, skal dette anmeldes til  

 Fiskeridirektoratet inden 14 dage.
Fiskeridirektoratet afgør om bevillingen  

 kan opretholdes.
7. Medhjælpere i virksomheden Fiskeridirektoratet kan forbyde, at en bevillingshaver i sin virksomhed  

 lader personer, som ikke opfylder betingelserne for at opnå bevilling,  

 forestå modtagelse af fisk eller afslutte køb og salg eller anden lignende  

 virksomhed.
8. Godkendelse af bestyrere og flere forretningssteder Bestyrere Den daglige drift af virksomheden skal forestås af bevillingshaveren selv  

eller af en bestyrer, der er godkendt af Fiskeridirektoratet.
Såfremt virksomheden udøves fra flere forretningssteder, kan kun et af  

 disse forestås af bevillingshaveren.
Driften af de øvrige forretningssteder  

 skal forestås af godkendte bestyrere.
Er bevillingshaveren et selskab eller lignende, skal driften forestås af  

 en godkendt bestyrer.
Det samme gælder såfremt bevillingen udnyttes af et  

 dødsbo eller konkursbo, jf. lovens § 8.
Med hensyn til godkendelse af bestyrere samt bortfald og  

 tilbagekaldelse af godkendelse af bestyrere finder lovens bestemmelser i  

 § 3, stk.1 og 2 og §§ 4, 7, 9 og 10 tilsvarende anvendelse.
Der kan kort  

 fortalt efter loven generelt stilles samme krav til personer, som søges  

 godkendt som bestyrer, som kan stilles til bevillingshaveren.  

 (Fiskeridirektoratet kan dog dispensere fra kravet om, at bestyreren skal  

 opfylde næringslovens betingelser).
 En godkendelse af en forretningsbestyrer kan bortfalde, hvis den  

 pågældende dømmes for et strafbart forhold, som i princippet ville kunne  

 medføre nægtelse af bevilling, eller hvis andre personlige forhold tilsiger,  

 at bevillingen bør bortfalde, idet den pågældende ikke længere opfylder  

 betingelserne for at modtage bevilling etc.
Tilbagekaldelse af en godkendelse af en forretningsbestyrer vil kunne  

 forekomme i de i lovens § 9 omhandlede situationer.
Overtræder bestyreren -  

 så at sige på bevillingshavernes vegne - vilkårene for selve bevillingen, vil  

 tilbagekaldelse af godkendelsen kunne ske.
Det antages, at også  

 tilbagekaldelsen af godkendelse som bestyrer, kan indbringes for domstolene  

 efter reglen i lovens § 10, jf. § 12, stk. 4.
Flere forretningssteder Begrebet forretningssted har hidtil være fortolket lempeligt og bredt.  

 Imidlertid har Fiskeridirektoratet mulighed for at kunne afslå godkendelse af  

 bevilling til et eller flere forretningssteder, såfremt valget af  

 forretningssted konkret skønnes at kunne skabe grundlag for forveksling  

 mellem flere forskellige bevillingshavere og selskaber/firmaer, og dermed  

 medvirke til at gøre førstegangsomsætningen på det pågældende sted  

 uigennemskuelig for henholdsvis de kontrollerende myndigheder, fiskere og  

 andre handlende.
 Ved forretningssted (bortset fra hovedforretningsstedet/hjemstedet) skal  

 derfor forstås:
 en egentlig og klart identificerbar filial af det  

 bevillingspligtige selskab/virksomhed.
 Forretningssteder - som etableres af virksomheden ved at få  

 »C/o-adresse« hos en anden virksomhed, som også driver virksomhed  

 med omsætning af fisk, og som måske også er bevillingshaver, kan som  

 udgangspunkt ikke påregnes godkendt.
Godkendelse kan dog meddeles, såfremt ansøger kan redegøre  

 tilfredsstillende for nødvendigheden af »C/o- arrangementet« og  

 påpege væsentlige økonomiske konsekvenser af et eventuelt afslag på  

 godkendelse.
Samtidig skal der fra ansøgerens side kunne redegøres for,  

 hvilke foranstaltninger der vil blive iværksat, for at tilsikre, at der ikke  

 kan opstå tvivl hos de kontrollerende myndigheder, fiskere, øvrige handlende  

 m.fl. med hensyn til  

 bevillingshaverens/virksomhedens/»medkontrahentens« faktiske navn  

 og status (ingen risiko for vildledning).
9. Tilsyns-og kontrolforanstaltninger Fiskeridirektoratet og de lokale/regionale fiskeriinspektorater og  

 fiskerikontrolsteder administrerer og kontrollerer overholdelsen af lov om  

 førstegangsomsætning af fisk.
Tilbydes en bevillingspligtig fisk under omstændigheder, der kan begrunde  

 mistanke om overtrædelse af fiskerilovgivningen eller manglende lovlig  

 adkomst, skal denne straks give det nærmeste Fiskeriinspektorat meddelelse  

 derom samt tilbageholde varerne, indtil en repræsentant fra  

 fiskeriinspektoratet eller politiet kommer til stede.
Forpligtelsen er  

 udvidet til også at omfatte den bevillingspligtiges ansatte i kraft af et  

 særligt standardvilkår.
 Fødevareministeriet kan fastsætte regler for, hvilke forpligtelser, der  

 kan pålægges en bevillingshaver og om udførelsen af virksomheden i henhold  

 til loven, herunder regler om:
1. regnskabsførelse og opbevaring af forretningsbøger, 2. pligt til at afkræve leverandører legitimation, 3. forbud mod, at udvalgte fiskearter købes eller  

 modtages til førstegangsomsætning, 4. forretningslokalernes indretning, 5. opbevaring af modtagne fisk eller fiskevarer, 6. udfærdigelse af regninger, følgesedler m.v., 7. indberetning til Fiskeridirektoratet af købte,  

 solgte eller modtagne fisk og 8. formen og tidsfristen for indberetninger til  

 Fiskeridirektoratet.
 Fiskeridirektoratet - herunder de decentrale Fiskeriinspektorater - har  

 uden forudgående retskendelse adgang til at foretage eftersyn  af den  

 bevillingspligtiges forretningslokaler, varelagre og forretningsbøger og kan  

 indhente de oplysninger hos skattemyndighederne og andre offentlige  

 myndigheder, der anses for nødvendige for at kontrollere lovens overholdelse,  

 herunder oplysninger om lovovertrædelser, indkomst- og formueforhold,  

 momsafregning m.v., jf. § 15.
Fiskerikontrollen må imidlertid ikke foretage kontroleftersyn efter  

 de ovenstående retningslinier, såfremt fiskerikontrollen har bestyrkede  

 mistanker mod den pågældende bevillingspligtige for overtrædelse af  

 fiskerilovgivningen eller lovgivningen i øvrigt.
I så fald skal  

 fiskerikontrollen have indhentet forudgående retskendelse.
 Fiskeridirektoratet - herunder de decentrale fiskeriinspektorater - skal  

 på begæring af de statslige told- og skattemyndigheder meddele oplysninger,  

 der vedrører registrering og kontrol med momsafregninger m.v.
Endvidere kan Fiskeridirektoratet i overenstemmelse med lovens § 17, stk.  

 3, som led i kontrollen i særlige tilfælde udpege en statsautoriseret eller  

 registreret revisor til fornøden gennemgang af den bevillingspligtiges  

 regnskaber, regnskabsbøger m.v.
Dette kan ske for den bevillingspligtiges  

 regning.
10. Klageadgang og muligheder for dispensation Klageadgang Fiskeridirektoratets afgørelser efter loven om førstegangsomsætning kan  

 påklages efter de almindelige bestemmelser om administrativ rekurs.
Klage er  

 almindeligvis kun relevant såfremt ansøgningen ikke imødekommes (nægtelse af  

 bevilling) eller kun delvist imødekommes.
Klagen indsendes til:
 Ministeriet for Fødevarer, Landbrug og Fiskeri, 3. afdeling.
 Holbergsgade 2 ,1057 København K.
 Afgørelser som ikke fuldt imødekommer den bevillingspligtiges  

 forventninger vil i øvrigt - udover begrundelse for afslaget m.v. - indeholde  

 en klagevejledning.
 Sager om tilbagekaldelse af bevilling kan også påklages til  

 Fødevareministeriet.
Imidlertid skal 8-ugers fristen for klagerens indbringelse af sagen for  

 domstolene, jf. lovens § 10, regnes fra Fiskeridirektoratets afgørelse i  

 sagen.
Klagen til fødevareministeren over Fiskeridirektoratets afgørelse skal  

 således søges færdigbehandlet af ministeriet inden fristen for  

 domstolsindbringelse (8-uger) er udløbet.
Det er imidlertid klagerens eget  

 ansvar, at påse at fristen for indbringelse for domstolene ikke forpasses.
 Fødevareministeren har - efter lovens (§ 4, stk. 3. - mulighed for at  

 tillade, at bevilling meddeles og/eller en bestyrer godkendes selv om lovens  

 § 4, stk. 1 og 2 ikke er opfyldt (dispensationsadgang). (§ 4, stk. 1 og 2  

 indeholder reglerne vedrørende opfyldelse af næringslovens grundbestemmelser.  

 Med hensyn til reglerne om udlændinges adgang til erhvervsudøvelse,  

 dispenseres i overensstemmelse med Erhvervs-og Selskabsstyrelsens praksis,  

 hvis den pågældende har arbejds-og opholdstilladelse her i landet).
Sådanne dispensationssager forhandles med det rådgivende  

 »Omsætningsudvalg« eller »§ 18- udvalg«, der er nedsat i  

 medfør af lovens § 18. Udvalget er sammensat af repræsentanter fra det  

 offentlige samt fra erhvervsorganisationerne.
Oplysninger om udvalgets  

 sammensætning m.v. kan fås ved henvendelse til Fødevareministeriet.
 Ministeren har endvidere adgang til at kunne dispensere i forbindelse med  

 bevillingsbortfald, jf. § 7, stk. 3.
 Fødevareministeriet kan ikke herudover dispensere fra  

 loven  .
Konkret kan ministeriet omgøre Fiskeridirektoratets  

afgørelser efter almindelige forvaltningsretlige regler.
F.eks.  

 såfremt ministeriet måtte anse en for at være truffet på et forkert grundlag,  

 i strid med gældende regler eller på basis af et konkret fejlskøn m.v.
11. Supplerende oplysninger vedrørende  

 administrationen Yderligere oplysninger om loven og dens administration fås i  

 Fiskeridirektoratet, Stormgade 2, 1470 København K, telefon 33 96 30 00 eller  

 hos nærmeste Fiskeriinspektorat, jf. bilag 5.
Henrik Krøll ---------------------------- Bilag:
1. - ansøgningsskema (enkeltmandsvirksomhed - skema A  

 1) 2. - ansøgningsskema (enkeltmandsvirksomhed - flere  

 filialer/forretningssteder - skema A 2) 3. - ansøgningsskema (selskaber m.v. - skema B1) 4 - ansøgningsskema (selskaber m.v. med flere filialer -forretningssteder  

 - skema B 2) 5. - oversigt over Fiskeriinspektoraterne i Danmark.
Ansøgning om bevilling til førstegangsomsætning af fisk, for  

 enkeltmandsvirksomhed eller I/S med kun et forretningssted.
Godkendelse af bestyrer Da den daglige ledelse skal forestås af en bestyrer, vedlægges kopi af  

 dennes straffeattest og en underskrevet erklæring fra den pågældende  

 vedrørende myndighed og økonomi m.v., jf. bilag 1, hvoraf det fremgår  

 hvorledes erklæringen skal udformes.
 Undertegnede ansøger hermed om bevilling til førstegangsomsætning af fisk,  

 jf. lov nr.
 285 af 27. april 1994 om førstegangsomsætning af fisk, jf. § 3.
 Jeg erklærer ved min underskrift, at jeg er myndig eller har  

 tilladelse efter myndighedsloven til på egen hånd at drive næring ved køb og  

 salg af fisk, at jeg ikke er under konkurs og at jeg ikke har  

 gæld til det offentlige på 50.000 kr. eller derover.
 Jeg erklærer videre ved min underskrift nøje at have sat mig ind i loven  

 og Fødevareministeriets vejledning om bevilling i medfør af lov om  

 førstegangsomsætning af fisk.
 Jeg erklærer også, at jeg er klar over, at bevillingen kan inddrages,  

 såfremt jeg ikke overholder bevillingens vilkår eller tilsidesætter de  

 forpligtelser, der påhviler mig efter denne lov, de forskrifter, der er  

 fastsat i henhold til loven eller fiskerilovgivningen i øvrigt.
 Det er endvidere klart, at bevillingen bl.a. bortfalder, hvis jeg ophører  

 med at opfylde betingelserne for at modtage bevilling.
 Der vedlægges en kopi af min straffeattest og jeg erklærer mig  

 indforstået med, at Fiskeridirektoratet kan kræve regnskabsmæssige  

 oplysninger vedrørende virksomheden 2 år tilbage samt oplysninger om  

 eventuelle samarbejdsaftaler, økonomiske interessefællesskaber eller lignende  

 med andre virksomheder samt i øvrigt oplysninger og dokumentation af  

 betydning for bevillingssagens afgørelse.
 Ovennævnte I/S ansøger hermed om bevilling til førstegangsomsætning af  

 fisk, jf. lov nr. 285 af 27. april 1994 om førstegangsomsætning af fisk, jf.  

 § 3.
 Undertegnede interessenter erklærer alle ved vores underskrifter nøje at  

 have sat os ind i loven og Fødevareministeriets vejledning om bevilling i  

 medfør af lov om førstegangsomsætning af fisk.
 Vi erklærer endvidere, at vi er bekendt med at bevillingen til  

 virksomheden kan inddrages, såfremt virksomheden ikke overholder bevillingens  

 vilkår eller vi tilsidesætter de forpligtelser, der påhviler os som  

 indehavere af virksomheden efter denne lov eller de forskrifter, der er  

 fastsat i henhold til loven eller fiskerilovgivningen i øvrigt.
 Det er endvidere klart, at bevillingen bl.a. bortfalder, hvis  

 bevillingshaveren (I/S) ophører med at opfylde betingelserne for at modtage  

 bevilling.
 Vi erklærer også, at vi alle er myndige eller har tilladelser efter  

 myndighedsloven til på egen hånd at drive næring ved køb og salg af fisk,  

at  vi ikke individuelt er under konkurs og at vi ikke hver  

 især har forfalden gæld til det offentlige på 50.000 kr. eller derover.
Der vedlægges kopier af straffeattester for samtlige interessenter  

  samt kopi af interessentskabskontrakten.
Ved fremtidige ændringer i  

 kontrakten skal Fiskeridirektoratet orienteres ved kopi af de vedtagne  

 ændringer.
 Endelig erklærer vi os indforstået med, at Fiskeridirektoratet kan kræve  

 fremsendelse af regnskabsmateriale for 2 år tilbage for virksomheden og kan  

 kræve oplyst, i hvilket omfang ejerkredsen deltager i den daglige drift,  

 oplysninger om eventuelle koncernfællesskaber, samarbejdsaftaler, økonomiske  

 interessefællesskaber eller lignende med andre virksomheder samt i øvrigt  

 kræve oplysninger og dokumentation af betydning for bevillingssagens  

 afgørelse.
Godkendelse af bestyrer Såfremt den daglige ledelse af virksomheden skal varetages af en  

 forretningsbestyrer, ansøges hermed om godkendelse af denne :
