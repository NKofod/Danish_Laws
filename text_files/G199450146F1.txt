Formålet med registeret er at sikre, at den undervisning, som etableres, er i overensstemmelse med de retningslinier, som er udstrukket af Ribe Amt, at give mulighed for på ethvert tidspunkt at kunne beskrive den enkelte elevs nuværende og tidligere undervisning, at kunne få et sikkert grundlag for udarbejdelse af statistikker, prognoser, månedlige belægningslister og budgetter, at lette arbejdet med papirkartoteker, at give den enkelte lærer mulighed for at føre en fortløbende undervisningsdagbog for den enkelte elev/det enkelte elevhold, at få et tilstrækkeligt grundlag for planlægning af elev- og lærerskemaer, lokalefordeling og kørselstilrettelæggelse, at lette administrationen på specialskolerne ved at udarbejde fortegnelser over elevernes journaloplysninger, arbejdssted/fritidstilbud m.v., samt over den medicin p.t., som det er nødvendigt for eleverne at indtage i den tid, hvor de modtager undervisning på skolerne, samt at lette administrationen på institutionerne ved at udarbejde en fortegnelse over den enkelte elevs pårørende/værger/sagsbehandlere m.v.
Personkreds: Registeret må kun indeholde oplysninger om lærere og elever, der henholdsvis forestår og deltager i kompenserende specialundervisning i Ribe Amt.
Registeret må endvidere indeholde oplysninger om elever, der deltager i undervisning i andre amter, og som Ribe Amt er forpligtiget for.
 Ikrafttrædelsesdato: 16/06/1994.
