For et par uger siden fik jeg forelagt en sag vedrørende spørgsmålet om at  

 rejse tiltalemod en dansk statsborger med henblik på frakendelse af førerret  

 efter færdselslovens § 70, stk. 8 i anledning af, at den pågældende den  

 6.2.1968 i Tyskland havde ført bil, uagtet han på grund af spiritusnydelse  

 havde været ude af stand til at føre bilen på fuldt betryggende måde.
Sagen  

 var afgjort ved dom i Tyskland den 8.8.1968, og afgørelsen var kommet til det  

 danske politis kundskab i begyndelsen af oktober 1968, men først den  

 1.10.1969 blev spørgsmålet om frakendelse af førerret forelagt for  

 statsadvokaten.
 Der ermit indtryk, at der i disse sager alene hengår ret lang tid, inden  

 de danske politimyndigheder får kundskab om de i udlandet afsagte domme, men  

 også og især hengår meget lang tid, inden spørgsmålet om frakendelse af  

 førerret i henhold til færdselslovens § 70, stk. 8, forelægges for  

 statsadvokaten.
 Da jeg må finde det meget uheldigt, at disse sager afgøres her i landet  

 længe efter den i udlandet trufne afgørelse, og undertiden længe efter det i  

 udlandet fastsatte tidsrum for førerretsfrakendelsei dette er udløbet, skal  

 jeg anmode om, at man, når man er bekendt med en i udlandet verserende sag af  

 denne art, søger at fremskaffe oplysning om sagens afgørelse på det tidligst  

 mulige tidspunkt, og at sagerne iøvrigt forelægges for statsadvokaterne uden  

 unødigt ophold.
 Genoptrykt 1983.
