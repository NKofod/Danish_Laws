 I henhold til § 45 stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken samt i henhold til § 2 stk. 2, i den  

 mellem ministeriet for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende:
 Indledning.
 Det pligtige årlige timetal er fastsat under hensyn til, at det påhviler  

 seminariernes lærere/overlærere, praktikledere, souschefer og rektorer -  

 udover at tilrettelægge og gennemføre undervisningen samt foretage de  

 foreskrevne vurderinger af de studerendes standpunkt - at varetage en række  

 opgaver uden direkte forbindelse med undervisningen, derunder særlige  

 samarbejdsopgaver, bl.a. i form af deltagelse i råd og udvalg m.m., drøftelse  

 og planlægning af seminariets uddannelse uden for disse råd og udvalg,  

 ligesom det påhviler dem at yde de studerende faglig vejledning.
 Undervisningstimetallet.
 § 1.  Det pligtige undervisningstimetal udgør for:
a.
Heltidsansatte lærere/overlærere: 880 lektioner a 45 minutter svarende  

 til 22 lektioner ugentlig i 40 uger.
b.
Praktikledere: 880 lektioner a 45 minutter svarende til 22 lektioner  

 ugentlig i 40 uger.
Heraf afsættes 11 ugentlige undervisningstimer pr. klasse i praktik, til  

 tilrettelæggelse og supervision af praktikken.
Til disse funktioner regnes 1  

 undervisningstime = 2 arhejdstimer.
c.
Souschefer: 880 lektioner a 45 minutter svarende til 22 lektioner ugentlig i 40 uger.
Til souscheffunktioner ud over undervisning afsættes 11 ugentlige arbejdstimer, hvortil kommer 1 ugentlig arbejdstime for hver  

 klasse ud over 6.
 2 arbejdstimer regnes lig 1 undervisningstime.
d.
Rektorer: 360 undervisningstimer årlig svarende til 9 timer ugentlig i  

 40 uger.
Ved rektorfunktioner ud over undervisning fastsættes ingen højeste  

 tjenestetid.
 § 2.  Undervisningstimerne omfatter undervisningen i  

 de studerendes skemauger, studieuger og teoriindkald for studerende.
 § 3.  I antallet af undervisningsuger, i alt 40 uger,  

 indgår for lærere/overlærere, praktikledere, souschefer og rektorer følgende:
a.
De ovenfor i § 2 nævnte skemauger, studieuger og teoriindkald for de  

 studerende.
 b. 1 uge til studiebesøg, ekskursioner m.v.
c. 1 uge til medvirken i fællestimer, herunder gruppearbejde og drøftelser  

 med de studerende som forberedelse af fællestimer m.v.
Den tid, der medgår  

 til virksomhed under pkt. b og c, medregnes i lærernes/overlærernes og  

 praktikledernes pligtige årlige timetal med det gennemsnitlige ugentlige  

 timetal.
Dette gælder også, såfremt de pågældende er kvotalønnede.
d. 3 uger som eksaminator ved de afsluttende prøver.
Tiden medregnes i det  

 pligtige årlige timetal med det i § 1 stk. 1 pkt. a fastsatte timetal pr. uge.
For kvotalønnede lærere/overlærere og praktikledere medregnes tiden fuldt ud uanset de pågældendes  

 beskæftigelsesgrad.
e.
Indtil 1 uge til ledelse af studierejser.
Tiden medregnes indtil det i  

 § 1 stk. 1 pkt. a fastsatte ugentlige antal undervisningstimer.
For rejser  

 under 1 uge regnes med 4 1/2 time pr. dag.
Kvotalønnede får tiden medregnet  

 uanset deres beskæftigelsesgrad.
 Beregning af arbejdstimer.
 § 4.  Undervisning af flere klasser,  

 årgangsforelæsninger og undervisning i fællestimer regnes for den, der  

 meddeler undervisningen således, at 1 time regnes lig 2 1/2  

 undervisningstime.
 § 5.  Undervisningstimer i tilknytning til de  

 studerendes udarbejdelse af speciale: 6 timer regnes lig med 7  

 undervisningstimer.
 § 6.  3 studievejledningstimer regnes lig med 2  

 undervisningstimer.
 § 7.  Fra 1 august i det kalenderår, hvor den  

 pågældende fylder 60 år, ydes der heltidsansatte lærere/overlærere,  

 praktikledere, souschefer og rektorer aldersreduktion efter følgende skala:
Pligtigt årstimetal.
Aldersreduktion 880 160 timer 560 - 879 120 280 - 559 80 200 - 279 40 0 - 199 0 Overtimer.
 § 8.  Hvis løntimetallet overstiger det pligtige  

 undervisningstimetal for vedkommende lærer/overlærer, praktikleder og  

 souschef, aflønnes de fremkomne overtimer efter regler, der fastsættes herom.  

 Rektorer får dog ikke betaling for overtimer.
 Ikrafttrædelse.
 § 9.  Denne aftale er gældende fra 1. august 1975.
