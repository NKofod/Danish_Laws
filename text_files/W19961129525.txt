 Udtalt, at tilsynet generelt var betænkelig ved at basere  

 sikkerhedsforanstaltninger omkring edb-registre på, at personnummer anvendes  

 som adgangskode.
 En forening spurgte Registertilsynet, om et voice response-system og  

 hjemmesider på World Wide Web, hvor foreningens medlemmer ved opgivelse af  

 personnummer fik adgang til en udvidet medlemservice, var i overensstemmelse  

 med registerlovgivningen.
 Ved opringning til foreningens voice response-medlemservice eller via  

 hjemmesiderne på Internet kunne man f.eks. vælge at afgive adresseændring, at  

 opgive nyt ansættelsessted, at tilmelde sig foreningens forsikringsordning,  

 at bestille pjecer eller at tilmelde sig forskellige arrangementer.  

 Systemerne gav ikke adgang til personoplysninger.
 Foreningen oplyste, at det var mest hensigtsmæssigt, at et medlem, der -  

 via voice response-telefonservice eller via hjemmesiderne - ønskede at  

 anvende foreningens medlemservice, indtastede sit personnummer, fremfor et  

 femcifret medlemsnummer, der var svært at huske.
 De af foreningens medlemmer, der ikke ønskede at afgive oplysning om  

 personnummer, kunne opnå den ønskede medlemservice ved at ringe eller skrive  

 på traditionel vis.
 Registertilsynet udtalte, at ansvaret for, at der foretages den fornødne  

 kontrol af oplysninger, og for at der træffes de fornødne  

 sikkerhedsforanstaltninger, påhviler den enkelte virksomhed m.v., jf. § 6,  

 stk. 3 og 4.
Registertilsynet pegede dog på, at tilsynet generelt var betænkelig ved at  

 basere sikkerhedsforanstaltninger omkring edb-registre på, at personnummer  

 anvendes som adgangskode.
En sådan ordning indebar efter Registertilsynets  

 opfattelse en risiko for, at uvedkommende, der var kommet i besiddelse af en  

 andens personnummer, kunne afgive urigtige oplysninger, der herefter  

 registreres.
 Der henvistes til Registertilsynets årsberetning 1995 side 48 og 49.
 Registertilsynets Årsberetning 1996 side 110.
