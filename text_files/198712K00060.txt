Nr LSF 60 Forslag til Lov om ændring af lov om afgift for ekspedition af  

 udstykningssager.
Fremsat af boligministeren (Kofod-Svendsen) den 4. november 1987 Vedtaget ved tredjebehandling den 10. december 1987 LOV nr 842 af 18/12/1987 § 1 I lov om afgift for ekspedition af udstykningssager, jf.
lovbekendtgørelse nr. 122 af 25. marts 1977, foretages følgende ændringer:
1. I § 1, stk. 1, ændres »1500 kr.« til: »4500 kr.« 2. I § 1, stk. 2, ændres »450 kr.« til: »1350 kr.« 3. I § 2, stk. 1, 1. pkt., ændres »10.000 kr.« til: »21.000  

 kr.«, og i sidste pkt. ændres »Landbrugsministeren« til:  

 »Boligministeren«.
 4. I § 2a ændres »Landbrugsministeren« til:  

 »Boligministeren«.
 5. § 4, stk. 2, sidste pkt., affattes således:
»I Sønderjylland, hvor matrikulært arbejde udføres af de statslige landinspektørkontorer, hæfter den, på hvis vegne udstykningen foretages.« 6. I § 4, stk. 3, ændres »Landbrugsministeren« til:
»Boligministeren«. § 2 Stk. 1. Loven træder i kraft den 1. december 1987.
Stk. 2. For udstykningssager, som indkommer til Matrikeldirektoratet inden den 1. januar 1988, svares udstykningsafgiften efter de hidtidige bestemmelser.
Stk. 3. I Sønderjylland, hvor matrikulært arbejde udføres af de statslige landinspektørkontorer, svares udstykningsafgift efter de hidtidige bestemmelser, hvis udstykningen er rekvireret hos landinspektørkontoret før den 1. december 1987.
BEMÆRKNINGER TIL LOVFORSLAGET Almindelige bemærkninger Lov nr. 183 af 26. maj 1965 om afgift for ekspedition af udstykningssager trådte i kraft den 1. juni 1965.
Udstykningsafgiften er forhøjet ved lovændring i 1968 og 1972. Ved lovændring i 1977 blev afgiften forhøjet til 1500 kr. for hvert matrikelnummer, der fraskilles en samlet fast ejendom, idet afgiften i sager om strukturændringer inden for landbrugserhvervet dog blev fastsat uændret til 450 kr. for hvert matrikelnummer.
Ved bekendtgørelser er begge afgiftssatser senere forhøjet i takt med den almindelige pris- og lønudvikling i overensstemmelse med den bemyndigelse, der blev indsat i loven i 1972. Afgiftssatserne er senest forhøjet til henholdsvis 3000 kr. og 900 kr. ved bekendtgørelse nr. 253 af 30. april 1987 om afgift for ekspedition af udstykningssager.
Værdigrænsen for afgiftsfritagelse er ved nævnte bekendtgørelse fastsat til 21.000 kr.
Det foreliggende lovforslag tager sigte på at tilvejebringe en forøgelse af statens indtægter.
Ved forslaget forhøjes afgiftssatserne til 4500 kr. for almindelige parceller og til 1350 kr. for landbrugsparceller, mens værdigrænsen for afgiftsfritagelse forbliver på 21.000 kr.
Forslaget skønnes med den nuværende udstykningsaktivitet at medføre en forhøjelse af Matrikeldirektoratets indtægter med ca. 18 mio.
 kr. årligt.
I finansåret 1988 skønnes den forhøjede udstykningsafgift at medføre en merindtægt på kun 15 mio.kr., da Matrikeldirektoratets gennemsnitlige ekspeditionstid for udstykningssager for tiden er ca. 2 måneder, og afgiften først opkræves ved sagens approbation.
Forslaget har ingen administrative konsekvenser for stat og kommune.
 Bemærkninger til de enkelte bestemmelser.
Til § 1 Til nr. 1 og 2.
Den foreslåede forhøjelse af udstykningsafgiften skønnes årligt at give den ovenfor nævnte merindtægt på ca. 18 mio. kr., beregnet på grundlag af et anslået antal afgiftspligtige parceller på 13.400.
De samlede driftsudgifter for Matrikeldirektoratet er i 1988 anslået til 92,5 mio. kr. og de samlede indtægter til 68,9 mio.
 kr., hvori indgår det forventede afgiftsprovenu på 15 mio. kr.
 efter den foreslåede forhøjelse af udstykningsafgiften.
 Til nr. 3.
Ændringen i 1. pkt. er en konsekvens af, at værdigrænsen for afgiftsfritagelse siden 1977 er blevet reguleret i takt med den almindelige pris- og lønudvikling.
Værdigrænsen er senest ved bekendtgørelse nr. 253 af 30. april 1987 forhøjet til 21.000 kr.
I medfør af lovens § 2a kan værdigrænsen fortsat reguleres, når pris- og lønudviklingen betinger det.
Ændringen i sidste pkt. er en følge af, at bl.a. lov om afgift for ekspedition af udstykningssager ved kongelig resolution af 10.
september 1987 er overført fra Landbrugsministeriet til Boligministeriet.
 Til nr. 4 og 6.
Ændringen er en følge af, at bl.a. lov om afgift for ekspedition af udstykningssager ved kongelig resolution af 10. september 1987 er overført fra Landbrugsministeriet til Boligministeriet.
 Til nr. 5.
Ændringen er en følge af, at betegnelsen amtslandinspektørkontor i Sønderjylland er blevet ændret til landinspektørkontor ved Landbrugsministeriets bekendtgørelse nr. 59 af 16. februar 1984 om administrative ændringer indenfor Matrikeldirektoratets sønderjyske afdeling.
 Til § 2.
Efter forslaget skal den forhøjede afgift gælde for sager om udstykning, der indkommer til Matrikeldirektoratet den 1. januar 1988 eller senere.
I Sønderjylland, hvor matrikulært arbejde udføres af de statslige landinspektørkontorer, vil den forhøjede afgift gælde for sager, der rekvireres hos landinspektørkontoret den 1. december 1987 eller senere.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 1, stk. 1, ændres »1500 kr.« til: »4500 kr.« 2. I § 1, stk. 2, ændres »450 kr.« til: »1350 kr.« --/  

 § 1. For matrikelvæsenets ekspedition af udstykningssager svares en afgift på  

 1.500 kr. til statskassen for hvert matrikelnummer, der fraskilles en samlet  

 fast ejendom.
Stk. 2. For et matrikelnummer, der fraskilles en  

 landbrugsejendom og sammenlægges med en anden landbrugsejendom, jf. § 13 i  

 lov om landbrugsejendomme, svares dog kun en afgift på 450 kr. /-- 3. I § 2, stk. 1, 1. pkt., ændres »10.000 kr.« til: »21.000  

 kr.«, og i sidste pkt. ændres »Landbrugsministeren« til:  

 »Boligministeren«. --/ § 2. Afgift svares ikke for fraskillelse af  

 et matrikelnummer, hvis værdi ikke overstiger 10.000 kr.
Landbrugsministeren  

 fastsætter regler om godtgørelse af værdien.
Stk. 2. Fraskilles flere  

 matrikelnumre til samlet anvendelse, svares afgift, som om det samlede  

 fraskilte areal udgør eet matrikelnummer. /-- 4. I § 2 a ændres »Landbrugsministeren« til:  

 »Boligministeren«. --/ § 2 a.
Landbrugsministeren kan forhøje eller  

 nedsætte de i § 1 nævnte afgifter og den i § 2, stk. 1, nævnte værdigrænse,  

 såfremt den almindelige pris- og lønudvikling betinger det. /-- 5. § 4, stk. 2, sidste pkt., affattes således:
»I Sønderjylland, hvor matrikulært arbejde udføres af de statslige landinspektørkontorer, hæfter den, på hvis vegne udstykningen foretages.« 6. I § 4, stk. 3, ændres »Landbrugsministeren« til:
»Boligministeren«. --/ § 4. Afgiften kan kræves forudbetalt.  

 Stk. 2. Ansvarlig for afgiften er vedkommende landinspektør og den, på hvis  

 vegne ansøgning om udstykning indgives.
I områder, hvor matrikulært arbejde  

 udføres af en amtslandinspektør, hæfter den, på hvis vegne udstykningen  

 foretages.
Stk. 3. Landbrugsministeren fastsætter de nærmere regler for  

 afgiftens indbetaling.
Bilag 2 Folketingets forhandlinger vedr. lov om afgift  

 for ekspedition af udstykningssager Folketingsåret 1964-65: Sp. 3283, 3614,  

 5277, 5374, A 2025, B 743, C 515. Loven stadfæstet 26. maj 1965 (Lovtidende  

 nr. 183). Folketingsåret 1967-68: 1. samling, Sp. 1038, 1272, A 1393 2.  

 samling, sp. 212, 541, 1423, 1526, A 301, B 33, C 47. Loven stadfæstet 29.  

 marts 1968 (Lovtidende nr. 97). Folketingsåret 1971-72: Sp. 3031, 3559, 4002,  

 4195, A 2519, B 943, C 229. Loven stadfæstet 29. marts 1972 (Lovtidende nr.  

 86). Folketingsåret 1976-77: Sp. 49, 228, 298, 357, A 141, B 7, C 3. Loven  

 stadfæstet 9. marts 1977 (Lovtidende nr. 80).
