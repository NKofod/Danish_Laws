Progressionsforbehold og dobbeltbeskatningsoverenskomster Den 17. september 2001 meddelte det tyske finansministerium, at  

 man efter gennemsyn af det forelagte materiale delte Told- og  

 Skattestyrelsens  

 opfattelse, at anvendelse af progressionsforbeholdet (artikel 19) alene  

 tilkom  

 Danmark.
I denne sag var skatteyderen hjemmehørende i Danmark, men arbejdede  

 i  

 Schweiz de første 3 måneder i 1995 og derefter i Tyskland fra slutningen af  

 marts og året ud.
Tyskland var tillagt beskatningsretten i medfør af  

 dobbeltbeskatningsoverenskomstens artikel 9, som svarer til artikel 15 i  

 OECD-modeloverenskomsten.
Ved beregningen af skatten i Tyskland anvendtes en  

 progressiv metode, hvorved man lagde den i Schweiz oppebårne indkomst til  

 grund  

 sammen med den tyske indkomst.
Lempelsesmetoden fremgik af artikel 19, der  

 stort set svarede til OECD-modeloverenskomstens artikel 23 A.
I marts 2004 har Tyskland forladt denne opfattelse i en  

 nogenlunde tilsvarende sag.
I denne sag var skatteyderen ligeledes bosiddende  

 i  

 Danmark, men havde arbejdet i Tyskland i 1996 fra 1. januar og frem til 31.  

 juli.
Ved beregningen af skatten i Tyskland havde de lokale myndigheder også  

 medregnet den i Danmark oppebårne indkomst, som Tyskland ikke havde  

 beskatningsretten til.
Tyskland har som begrundelse henvist til intern tysk ret  

 (section 32b praragraph 1 sub-paragraph 2 of the German Income Tax Law -  

 EstG)  

 samt til 3 afgørelser fra the Federal Fiscal Court.
Det følger af disse  

 afgørelser, at dobbeltbeskatningsaftalers regler om eksemptionslempelse med  

 progressionsforbehold kun er deklaratoriske og dermed ikke hindrer  

 kildestaten  

 i at indføre interne regler om eksemption med progressionsforbehold,  

 medmindre  

 andet er aftalt i overenskomsten.
 Told- og Skattestyrelsen er enig i den tyske vurdering, idet  

 den stemmer med bemærkningerne til OECD-modeloverenskomstens artikel 23 A,  

 stk.  

 3, jf. pkt. 56, hvoraf fremgår, at art. 23 A  

 (eksemptionslempelsesbestemmelsen)  

 alene angår bopælsstaten, men ikke griber ind i kildestatens anvendelse af  

 national lovgivning vedrørende progression.
