Fremsat den 27. oktober 2005 af  

 justitsministeren (Lene Espersen) Forslag til Lov  

 om ændring af straffeloven (Skærpede  

 regler om strafudmåling for forbrydelser begået med baggrund i den  

 forurettedes  

 lovlige  

  

 ytringer i den offentlige debat) § 1 I straffeloven, jf. lovbekendtgørelse nr. 909 af 27.  

 september 2005, foretages følgende ændringer:
 1.  

  

 I  

  

 § 81  

  

 indsættes efter nr. 6 som nyt nummer:
»7)  

 	  

 at gerningen har  

 baggrund i den forurettedes lovlige ytringer i den offentlige debat,« Nr. 7-11 bliver herefter nr. 8-12.
 2.  

  

 I  

  

 § 125 a  

  

 ændres »§ 59, stk. 5«  

 til »§ 59, stk. 7, nr. 1-5«.
§ 2 Loven træder i kraft dagen efter bekendtgørelsen i  

 Lovtidende.
§ 3 Loven gælder ikke for Grønland eller Færøerne.
Lovens  

 § 1 kan dog ved kongelig anordning helt eller delvist sættes i kraft for  

 Færøerne med de afvigelser, som de særlige færøske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
 Indledning  

 	  

 ;............................................................................  

 ...................
2 2.
 Gældende ret  

 	  

 ;............................................................................  

 ..............
2 3.
 Lovforslagets baggrund og udformning  

 	.................................................
3 4.
 Lovforslagets økonomiske og  

 administrative konsekvenser  

 	...............
4 5.
 Hørte myndigheder m.v.  

 	  

 ;.........................................................................
5 1. Indledning Med henblik på at styrke det strafferetlige værn mod  

 overgreb, der er rettet mod borgernes brug af retten til frit at ytre sig  

 offentligt, foreslås det at ændre straffeloven således, at det fremgår  

 udtrykkeligt af loven, at det ved straffens fastsættelse i almindelighed skal  

 anses som en skærpende omstændighed, hvis gerningen er begået med baggrund i  

 den forurettedes lovlige ytringer i den offentlige debat.
 Der vil samtidig med lovens ikrafttræden blive etableret en  

 indberetningsordning, således at Rigsadvokaten følger lovens praktiske  

 udmøntning i en periode.
 Der foreslås endvidere en konsekvensændring i straffeloven  

 som følge af en ændring, der er foretaget i udlændingeloven ved lov nr. 324  

 af  

 18. maj 2005.
2. Gældende ret Reglerne om straffens fastsættelse fremgår af straffelovens  

 §§ 80-82.
Disse regler er ændret senest ved lov nr. 218 af 31. marts  

 2004 om ændring af straffeloven og retsplejeloven (Ændring af strafferammer  

 og  

 bestemmelser om strafnedsættelse m.v.). Lovændringen, der navnlig byggede på  

 Straffelovrådets betænkning nr. 1424/2002 om straffastsættelse og  

 strafferammer, indebar bl.a. en revision af bestemmelserne om  

 straffastsættelse  

 (§§ 80-82), og det kom med ændringen til at fremgå af straffelovens  

 §§ 81-82, hvilke momenter der i almindelighed skal indgå ved den  

 konkrete  

 strafudmåling som henholdsvis skærpende og formildende omstændigheder.
Der  

 henvises til Folketingstidende 2003-2004, tillæg A, s. 3277 ff.
Loven trådte  

 i  

 kraft den 2. april 2004.
 Straffelovens § 80 regulerer strafudmålingen inden for  

 strafferammen og angiver de hovedhensyn, som i almindelighed skal indgå ved  

 straffastsættelsen.
 Efter straffelovens § 80, stk. 1, skal der ved  

 straffens fastsættelse under hensyntagen til ensartethed i retsanvendelsen  

 lægges vægt på lovovertrædelsens grovhed og på oplysninger om gerningsmanden.
Efter straffelovens § 80, stk. 2, skal der ved  

 vurderingen af lovovertrædelsens grovhed tages hensyn til den med  

 lovovertrædelsen  

 forbundne skade, fare og krænkelse samt til, hvad gerningsmanden indså eller  

 burde have indset herom.
Ved vurderingen af oplysninger om gerningsmanden  

 skal  

 der tages hensyn til dennes almindelige personlige og sociale forhold, dennes  

 forhold før og efter gerningen samt dennes bevæggrunde til gerningen.
 Straffelovens §§ 81 og 82 supplerer § 80 ved  

 vægtningen af hensynet til lovovertrædelsens grovhed og gerningsmandens  

 person.  

 I bestemmelserne opregnes således en række forhold, som i almindelighed skal  

 indgå som skærpende, henholdsvis formildende omstændigheder ved  

 strafudmålingen.
 Straffelovens § 81 har følgende ordlyd:
»Det skal ved straffens fastsættelse i almindelighed indgå  

 som skærpende omstændighed, 1)  

 	  

 at gerningsmanden  

 tidligere er straffet af betydning for sagen, 2)  

 	  

 at gerningen er  

 udført af flere i forening, 3)  

 	  

 at gerningen er  

 særligt planlagt eller led i omfattende kriminalitet, 4)  

 	  

 at gerningsmanden  

 tilsigtede, at gerningen skulle have betydelig alvorligere følger, end den  

 fik, 5)  

 	  

 at gerningsmanden  

 har udvist særlig hensynsløshed, 6)  

 	  

 at gerningen har  

 baggrund i andres etniske oprindelse, tro, seksuelle orientering eller  

 lignende, 7)  

 	  

 at gerningen er  

 begået i udførelsen af offentlig tjeneste eller hverv eller under misbrug af  

 stilling eller særligt tillidsforhold i øvrigt, 8)  

 	  

 at gerningsmanden  

 har fået en anden til at medvirke til gerningen ved tvang, svig eller  

 udnyttelse af dennes unge alder eller betydelige økonomiske eller personlige  

 vanskeligheder, manglende indsigt, letsind eller et bestående  

 afhængighedsforhold, 9)  

 	  

 at gerningsmanden  

 har udnyttet forurettedes værgeløse stilling, 10)  

 	  

 at gerningen er  

 begået af en person, der udstår straf eller anden strafferetlig retsfølge af  

 frihedsberøvende karakter, 11)  

 	  

 at gerningen er  

 begået af en tidligere indsat over for institutionen eller en person med  

 ansættelse ved institutionen.« Straffelovens § 82 har følgende ordlyd:
»Det skal ved straffens fastsættelse i almindelighed indgå  

 som formildende omstændighed, 1)  

 	  

 at gerningsmanden  

 ikke var fyldt 18 år, da gerningen blev udført, 2)  

 	  

 at gerningsmanden  

 har høj alder, når anvendelse af den sædvanlige straf er unødvendig eller  

 skadelig, 3)  

 	  

 at gerningen  

 grænser til at være omfattet af en straffrihedsgrund, 4)  

 	  

 at gerningsmanden  

 har handlet i undskyldelig uvidenhed om eller undskyldelig misforståelse af  

 retsregler, der forbyder eller påbyder handlingens foretagelse, 5)  

 	  

 at gerningen er  

 udført i en oprørt sindstilstand, der er fremkaldt af forurettede eller  

 personer med tilknytning til denne ved et uretmæssigt angreb eller en grov  

 fornærmelse, 6)  

 	  

 at gerningen er  

 begået som følge af tvang, svig eller udnyttelse af gerningsmandens unge  

 alder  

 eller betydelige økonomiske eller personlige vanskeligheder, manglende  

 indsigt,  

 letsind eller et bestående afhængighedsforhold, 7)  

 	  

 at gerningen er  

 begået under indflydelse af stærk medfølelse eller sindsbevægelse, eller der  

 foreligger andre særlige oplysninger om gerningsmandens sindstilstand eller  

 omstændighederne ved gerningen, 8)  

 	  

 at gerningsmanden  

 frivilligt har afværget eller søgt at afværge den fare, der er forvoldt ved  

 den  

 strafbare handling, 9)  

 	  

 at gerningsmanden  

 frivilligt har angivet sig selv og aflagt fuldstændig tilståelse, 10)  

 	  

 at gerningsmanden  

 har givet oplysninger, som er afgørende for opklaringen af strafbare  

 handlinger  

 begået af andre, 11)  

 	  

 at gerningsmanden  

 har genoprettet eller søgt at genoprette den skade, der er forvoldt ved den  

 strafbare handling, 12)  

 	  

 at gerningsmanden på  

 grund af den strafbare handling frakendes en af de i § 79 omhandlede  

 rettigheder eller påføres andre følger, der kan sidestilles med straf, 13)  

 	  

 at straffesagen mod  

 gerningsmanden ikke er afgjort inden for en rimelig tid, uden at det kan  

 bebrejdes gerningsmanden, 14)  

 	  

 at der er gået så  

 lang tid, siden den strafbare handling blev foretaget, at anvendelse af den  

 sædvanlige straf er unødvendig.« Opregningen i bestemmelserne i §§ 81 og 82 er ikke  

 udtømmende, idet domstolene også vil kunne lægge vægt på andre forhold, som  

 anses for at være relevante for strafudmålingen i den konkrete sag.
Straffelovens §§ 80-82 finder anvendelse både ved  

 bødestraf og fængselsstraf, herunder også ved anvendelse af betingede domme  

 med  

 eller uden vilkår om samfundstjeneste.
Bestemmelserne regulerer alene den  

 strafudmåling, der finder sted inden for den foreskrevne strafferamme.  

 Bestemmelserne regulerer således ikke adgangen til at gå under den  

 foreskrevne  

 strafferamme og efter omstændighederne lade straffen bortfalde eller til at  

 anvende skærpede sidestrafferammer.
3. Lovforslagets baggrund  

 og udformning Retten til at give sin mening til kende offentligt er helt  

 grundlæggende for et demokratisk samfund som det danske.
Det er afgørende for  

 samfundets fortsatte demokratiske udvikling, at borgerne har mulighed for at  

 ytre sig uden at frygte at blive mødt med trusler og overgreb på grund af  

 deres  

 deltagelse i den offentlige debat.
Der har imidlertid i de senere år været flere tilfælde,  

 hvor personer er blevet truet eller udsat for voldelige overgreb på baggrund  

 af  

 deres deltagelse i den offentlige debat.
I lyset heraf finder regeringen det  

 væsentligt at imødegå en mulig tendens til øget forekomst af politisk eller  

 religiøst motiverede overgreb ved at styrke det strafferetlige værn mod  

 sådanne  

 forbrydelser.
Efter regeringens opfattelse bør dette ske ved udtrykkeligt at  

 fastsætte i straffeloven, at det ved strafudmålingen i almindelighed skal  

 anses  

 som en skærpende omstændighed, at gerningen er begået med baggrund i den  

 forurettedes lovlige ytringer i den offentlige debat.
Den foreslåede bestemmelse er ikke begrænset til bestemte  

 forbrydelsestyper, men vil i praksis formentlig navnlig få betydning i  

 forbindelse med vold og trusler.
Den nye bestemmelse foreslås indsat som et  

 nyt  

 nummer (nr. 7) i straffelovens § 81.
Den foreslåede bestemmelse omfatter tilfælde, hvor en  

 forbrydelse begås som reaktion på den forurettedes ytringer i den offentlige  

 debat om samfundsspørgsmål af f.eks. politisk, religiøs, etisk eller faglig  

 karakter.
Den foreslåede bestemmelse sigter ikke alene på ytringer, der  

 fremsættes i massemedierne eller på internettet, men også på andre  

 situationer,  

 hvor ytringerne fremsættes over for en videre kreds, herunder i forbindelse  

 med  

 foredrag og undervisning.
Bestemmelsen forudsættes også at omfatte den  

 meningstilkendegivelse, der ligger i at deltage i en demonstration.
Udenfor  

 falder  

 tilfælde, hvor den forurettedes ytringer er fremsat i en rent privat  

 sammenhæng.
Det foreslås, at bestemmelsen skal finde anvendelse, hvis  

 gerningen har baggrund i den forurettedes »lovlige« ytringer.
Den foreslåede  

 bestemmelse omfatter således f.eks. ikke situationer, hvor gerningen er  

 foretaget  

 på baggrund af ytringer, der er i strid med straffelovens § 136,  

 stk. 1, om at opfordre til en forbrydelse, straffelovens § 266 b om  

 fremsættelse af udtalelser m.v., ved hvilke en gruppe af personer trues,  

 forhånes  

 eller nedværdiges på grund af deres race, hudfarve, nationale eller etniske  

 oprindelse, tro eller seksuelle orientering, eller straffelovens § 267  

 om  

 injurier.
Spørgsmålet om, hvorvidt en bestemt ytring er lovlig, må afgøres  

 konkret på grundlag af lovgivningen.
 Med hensyn til den nærmere afgrænsning af bestemmelsens  

 anvendelsesområde henvises i øvrigt til de specielle bemærkninger nedenfor.
 Den foreslåede bestemmelse regulerer ligesom straffelovens  

 § 81 i øvrigt alene den strafudmåling, som finder sted inden for den  

 foreskrevne strafferamme, mens der ikke tilsigtes ændringer i adgangen til at  

 anvende  

 skærpede sidestrafferammer i de enkelte straffebestemmelser.
4. Lovforslagets økonomiske  

 og administrative konsekvenser Lovforslaget indebærer, at nærmere bestemte forhold i  

 almindelighed skal indgå som en skærpende omstændighed ved fastsættelsen af  

 straffen.
Henset til, at der ikke ændres på strafferammerne i  

 straffeloven og til, at de foreslåede skærpende omstændigheder alene må  

 antages  

 at ville foreligge i et begrænset antal straffesager årligt, skønnes  

 lovforslaget ikke at have økonomiske konsekvenser for det offentlige af  

 betydning.
Lovforslaget skønnes ikke at have administrative konsekvenser for  

 det offentlige.
 Lovforslaget har ikke økonomiske eller administrative  

 konsekvenser for erhvervslivet.
 Lovforslaget har ingen miljømæssige konsekvenser og  

 indeholder ikke EU-retlige aspekter.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter 5. Hørte myndigheder m.v.
 Et udkast til lovforslag har været sendt i høring hos:
 Præsidenten for Østre Landsret, Præsidenten for Vestre  

 Landsret, Præsidenten for Københavns Byret, Præsidenten for retten i Århus,  

 Præsidenten for retten i Odense, Præsidenten for retten i Ålborg, Præsidenten  

 for retten i Roskilde, Den Danske Dommerforening, Dommerfuldmægtigforeningen,  

 Domstolsstyrelsen, Rigsadvokaten, Rigspolitichefen, Politidirektøren i  

 København, Foreningen af Politimestre i Danmark, Politifuldmægtigforeningen,  

 Politiforbundet i Danmark, Landsforeningen af beskikkede advokater,  

 Advokatrådet, Institut for Menneskerettigheder og Retspolitisk Forening.
Bemærkninger til lovforslagets enkelte bestemmelser I  

  

 bilag 1  

  

 til lovforslaget er de foreslåede bestemmelser sammenholdt  

 med de nugældende regler.
Til § 1 Til nr. 1 (straffelovens § 81) Bestemmelsen fastsætter et yderligere forhold, som i  

 almindelighed skal tillægges vægt som en skærpende omstændighed ved  

 straffastsættelsen.
Bestemmelsen finder anvendelse i forhold til enhver form  

 for forbrydelse, som har baggrund i den forurettedes lovlige ytringer i den  

 offentlige debat.
Ved »ytringer« forstås ethvert udtryk, der har karakter af  

 en meningstilkendegivelse.
Det er uden betydning, om udtryksformen er  

 mundtlig  

 eller skriftlig eller f.eks. er et billede eller en film.
Udtrykket »ytringer i den offentlige debat« forudsættes at  

 omfatte ikke alene tilfælde, hvor den forurettedes ytringer har været fremsat  

 eller gengivet i et eller flere massemedier eller på internettet, men også  

 andre situationer, hvor ytringerne har været fremsat over for en videre  

 kreds,  

 herunder i forbindelse med foredrag eller undervisning.
Bestemmelsen  

 forudsættes også at omfatte den meningstilkendegivelse, der ligger i at  

 deltage  

 i en demonstration.
Udenfor falder tilfælde, hvor den forurettedes ytringer  

 alene er fremsat under rent private former.
Det er ikke en betingelse for, at den foreslåede regel  

 finder anvendelse, at gerningen har baggrund i én bestemt ytring fremsat af  

 den  

 forurettede.
Der kan også være tale om, at den pågældende forbrydelse har  

 baggrund  

 i flere forskellige ytringer fra den forurettede  eventuelt fremsat i  

 flere  

 forskellige situationer.
 I praksis vil det som regel fremgå af sagens  

 omstændigheder, at den strafbare gerning har baggrund i den forurettedes  

 lovlige ytringer, f.eks. ved gerningsmandens udtalelser eller adfærd i øvrigt  

 i  

 forbindelse med forbrydelsen.
 Den foreslåede bestemmelse finder anvendelse uanset den  

 forurettedes erhverv eller øvrige baggrund for at ytre sig i den offentlige  

 debat.
 Der henvises i øvrigt til de almindelige bemærkninger under  

 pkt. 3.
Til nr. 2 (straffelovens § 125 a) Det følger af straffelovens § 125 a, at den, som for  

 vindings skyld og under i øvrigt særligt skærpende omstændigheder gør sig  

 skyldig i menneskesmugling efter udlændingelovens § 59, stk. 5,  

 straffes med fængsel indtil 8 år.
Som særligt skærpende omstændigheder anses  

 navnlig tilfælde, hvor andres liv udsættes for fare, eller hvor der er tale  

 om  

 overtrædelser af mere systematisk eller organiseret karakter, jf. § 125  

 a,  

 2. pkt.
Ved lov nr. 324 af 18. maj 2005 (Skærpet straf for ulovlig  

 beskæftigelse, afskaffelse af madkasseordningen, styrkelse af  

 oplysningsgrundlaget i sager om helbredsbetinget humanitær opholdstilladelse,  

 præcisering af Flygtningenævnets uafhængighed, fremhævelse af hensynet til  

 familiens enhed, udvidelse af personkredsen, der kan modtage hjælp efter  

 repatrieringsloven, m.v.) blev udlændingeloven bl.a. ændret således, at den  

 hidtidige bestemmelse i § 59, stk. 5, blev flyttet til § 59,  

 stk. 7, nr. 1-5. Der henvises til Folketingstidende 2004-2005, 2.  

 samling,  

 tillæg A, s. 1304 ff.
Loven trådte i kraft den 1. juli 2005.
Der er alene tale om en konsekvensændring i straffeloven  

 som følge af den ændring, der er foretaget i udlændingelovens § 59 ved  

 den  

 nævnte lov.
Der tilsigtes ikke ændringer i bestemmelsens anvendelsesområde.
Til § 2 Det foreslås, at loven træder i kraft dagen efter  

 bekendtgørelsen i Lovtidende med virkning for lovovertrædelser, der begås  

 efter  

 lovens ikrafttræden, jf. straffelovens § 3, stk. 1.
Til § 3 Bestemmelsen fastsætter lovens territoriale  

 gyldighedsområde.
Bestemmelsen indebærer, at loven ikke gælder for Færøerne  

 og Grønland.
Lovens § 1 kan dog sættes i kraft for Færøerne ved kongelig  

 anordning.
Da der gælder en særlig kriminallov for Grønland, er der ikke  

 foreslået en tilsvarende hjemmel til at sætte loven i kraft for Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 I straffeloven, jf. lovbekendtgørelse nr. 909 af 27. september  

 2005, foretages følgende ændringer:
§ 81.  

  

 Det skal ved straffens fastsættelse i almindelighed indgå som skærpende  

 omstændighed, 1.  

  

 I  

  

 § 81  

  

 indsættes efter nr. 6 som nyt  

 stykke:
1)  

 	  

 at gerningsmanden  

 tidligere er straffet af betydning for sagen, 2)  

 	  

 at gerningen er  

 udført af flere i forening, 3)  

 	  

 at gerningen er  

 særligt planlagt eller led i omfattende kriminalitet, 4)  

 	  

 at gerningsmanden  

 tilsigtede, at gerningen skulle have betydelig alvorligere følger, end den  

 fik, 5)  

 	  

 at gerningsmanden  

 har udvist særlig hensynsløshed, 6)  

 	  

 at gerningen har  

 baggrund i andres etniske oprindelse, tro, seksuelle orientering eller  

 lignende, 7)  

 	  

 at gerningen er  

 begået i udførelsen af offentlig tjeneste eller hverv eller under misbrug af  

 stilling eller særligt tillidsforhold i øvrigt, »7)  

 	  

 at gerningen har  

 baggrund i den forurettedes lovlige ytringer i den offentlige debat,« Nr. 7-11 bliver herefter nr. 8-12.
8)  

 	  

 at gerningsmanden  

 har fået en anden til at medvirke til gerningen ved tvang, svig eller  

 udnyttelse af dennes unge alder eller betydelige økonomiske eller personlige  

 vanskeligheder, manglende indsigt, letsind eller et bestående  

 afhængighedsforhold, 9)  

 	  

 at gerningsmanden  

 har udnyttet forurettedes værgeløse stilling, 10)  

 	  

 at gerningen er  

 begået af en person, der udstår straf eller anden strafferetlig retsfølge af  

 frihedsberøvende karakter, 11)  

 	  

 at gerningen er  

 begået af en tidligere indsat over for institutionen eller en person med  

 ansættelse ved institutionen.
§ 125 a.  

  

 Den, som for vindings skyld og under i øvrigt særligt skærpende  

 omstændigheder gør sig skyldig i menneskesmugling efter udlændingelovens  

 § 59, stk. 5, straffes med fængsel indtil 8 år.
Som særligt  

 skærpende omstændigheder anses navnlig tilfælde, hvor andres liv udsættes for  

 fare, eller hvor der er tale om overtrædelser af mere systematisk eller  

 organiseret karakter.
 2.  

  

 I  

  

 § 125 a  

  

 ændres »§ 59, stk. 5«  

 til: »§ 59, stk. 7, nr. 1-5«.
§ 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Grønland eller Færøerne.
Lovens § 1  

 kan dog ved kongelig anordning helt eller delvist sættes i kraft for Færøerne  

 med de afvigelser, som de særlige færøske forhold tilsiger.
