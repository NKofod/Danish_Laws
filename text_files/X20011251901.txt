 Det er oplyst, at frisørsalonen var medlemmets  

 hovedbeskæftigelse, at hun i gennemsnit havde arbejdet 36 timer om  

 ugen, og at virksomheden var drevet fra privatboligen.
 Virksomhedens åbningstider havde været mandag, tirsdag og  

 torsdag kl. 9.00 til 17.30 og fredag kl. 9.00 til 18.30. De personlige  

 arbejdsopgaver havde været alt inden for frisørfaget m/k, samt  

 telefonpasning, rengøring og regnskaber.
 Af regnskaberne ses det, at omsætningen var 69.370 kr. i 1997,  

 66.480 i 1998, 58.220 kr. i 1999. Det er oplyst fra medlemmet, at  

 omsætningen i 2000 var 69.110,50 kr.
 Af aftalebøgerne ses det, at hun i årene 1998 til 2000 havde  

 696 kunder i 1998, 13 kunder/uge i gennemsnit, i 1999: 609 kunder, 12  

 kunder/uge i gennemsnit og i 2000: 897 kunder, 17 kunder/uge i  

 gennemsnit.
Kassen fandt, at hun ikke opfyldte beskæftigelseskravet, da hun ikke  

 kunne anses for at have drevet selvstændig virksomhed i  

 væsentligt omfang.
Hun kunne derfor ikke overgå til  

 efterløn.
 Direktoratet tiltrådte denne afgørelse.
 Ankenævnet traf afgørelse om, at medlemmet ikke havde ret til  

 at overgå til efterløn i februar 2001.
 Begrundelsen var, at medlemmet ikke i mindst 52 uger inden for de seneste  

 3 år kunne anses for at have drevet selvstændig virksomhed som  

 frisør i væsentligt omfang - svarende til over 30 timers arbejde  

 pr. uge.
Det forhold, at medlemmet har haft åbent i salonen og stået  

 til rådighed er ikke ensbetydende med, at medlemmet kunne anses for at  

 have drevet virksomhed i væsentligt omfang.
Dette krævede, at  

 medlemmet kunne sandsynliggøre, at hun havde udført arbejde i  

 det krævede omfang.
Anses ikke for at have udøvet  

 selvstændig virksomhed.
Ikke ret til efterløn Ankenævnet har behandlet Deres sag om opfyldelse af  

 beskæftigelseskravet på møde den 26. april 2001.
Nævnet traf følgende afgørelse A F G Ø R E L S E De har ikke ret til at overgå til efterløn i  

 februar 2001.
 Begrundelsen er, at De ikke i mindst 52 uger inden for de seneste 3  

 år kan anses for at have drevet selvstændig virksomhed som  

 frisør i væsentligt omfang - svarende til over 30 timers arbejde  

 pr. uge.
Ankenævnet har lagt vægt på, at det fremgår af  

 Deres fremsendte kundebøger, at der har været mellem 6-28 kunder  

 om ugen og nogle uger slet ingen kunder.
Sammenholdes dette med det  

 tidsforbrug, der må antages at være medgået pr. kunde, samt  

 salonens omsætning for årene 1997-1999 på henholdsvis kr.  

 69.370 kr., 66.480 kr. og 58.220 kr., fører dette til, at De ikke kan  

 anses for at have arbejdet i, hvad der svarer til over 30 timer pr. uge.
Det er indgået i ankenævnets overvejelser, at De har haft  

 arbejdsopgaver ud over den egentlige kundebetjening, såsom  

 telefonpasning, rengøring, regnskab og forefaldende arbejde i  

 frisørsalonen.
Selvom De i et vist omfang har været  

 beskæftiget med disse opgaver, betyder dette ikke, at Deres  

 beskæftigelse kan anses for at have haft et omfang som  

 krævet.
Det forhold, at De har haft åbent i salonen og stået til  

 rådighed er ikke ensbetydende med, at De kan anses for at have drevet  

 virksomhed i væsentligt omfang.
Dette kræver, at De kan  

 sandsynliggøre, at De har udført arbejde i det krævede  

 omfang.
 Ankenævnet finder ikke, at De har sandsynliggjort at  

 have været beskæftiget i ovennævnte omfang.
 Ankenævnet har noteret sig Deres bemærkninger  

 om, at De ønskede tilbagebetaling af Deres kontingenter mv. fra  

 arbejdsløshedskassen, såfremt De ikke fik medhold i Deres klage.  

 Ankenævnet skal henvise Dem til at rette henvendelse til  

 arbejdsløshedskassen herom i 1. instans.
 Ankenævnet skal i øvrigt bemærke, at  

 uanset, at arbejdsløshedskassen den 12. december 2000 meddelte Dem, at  

 det ud fra arbejdsløshedskassens medlemsoplysninger så ud til,  

 at De havde ret til at få et efterlønsbevis, kan dette ikke  

 ændre ved, at De ikke opfylder beskæftigelseskravet i februar  

 2001.
 Ankenævnet henviser til § 53, stk. 2, i lov om  

 arbejdsløshedsforsikring, og § 5 i direktoratets bekendtgørelse  

 nr. 493 af 21. juni 1999 om beskæftigelseskrav, dagpengeperiode og  

 aktivperiode samt tilhørende vejledning.
 Ankenævnet tiltræder således  

 Arbejdsdirektoratets afgørelse af 15. februar 2001.
På ankenævnets vegne XXX XX De kan læse om afgørelsens faktiske og  

 retlige grundlag på de følgende sider.
 Kopi til:
1. Sagsforløb Arbejdsdirektoratet har benyttet følgende  

 sagsfremstilling:
 "Det fremgår af sagen, at De er født den 21.  

 februar 1941, og at De ønsker at gå på efterløn den  

 21. februar 2001.
 Af blanket om overgang til efterløn efter endeligt  

 ophør som selvstændig modtaget i a-kassen den 15. december 2000  

 fremgik følgende:
i at De ønskede at overgå til efterløn  

 den 21. februar 2001.
i at Deres ophør med drift af virksomhed var  

 endeligt.
i at Deres virksomhed havde været drevet som en  

 enkeltmandsvirksomhed.
i at ophøret skete ved lukning.
i at virksomheden var påbegyndt den 14. september  

 1962.
i at De havde sidste arbejdsdag den 8. februar 2001.
i at virksomheden hele perioden havde været Deres  

 hovedbeskæftigelse.
i at De i gennemsnit havde arbejdet 36 timer om ugen.
i at De var afmeldt offentlige registre som  

 selvstændig.
i at virksomheden havde været drevet fra Deres  

 privatbolig.
i at De var ophørt med at annoncere for  

 virksomheden.
 På erklæring om omfanget af arbejdet i den  

 selvstændige virksomhed modtaget i a-kassen den 15. december 2000  

 oplyste De for perioden 1. januar 1998 til 31. december 1999  

 følgende:
i at Deres virksomheds branche var frisør.
i at der ikke var tale om sæsonvirksomhed.
i at Deres ægtefælle ikke havde deltaget i  

 driften.
i at virksomhedens åbningstider havde været  

 mandag, tirsdag og torsdag kl. 9.00 til 17.30 og fredag kl. 9.00 til  

 18.30.
i at Deres personlige arbejdsopgaver havde været alt inden for  

 frisørfaget m/k, samt telefonpasning, rengøring og  

 regnskaber.
i at Deres gennemsnitlige arbejdstid havde været 36 timer om  

 ugen.
 Af Deres regnskaber fremgik det, at Deres omsætning  

 havde været 69.370 kr. i 1997, 66.480 i 1998 og 58.220 kr. i 1999.
Det fremgik endvidere af Deres brev af 14. januar 2001 til  

 a-kassen, at Deres omsætning i 2000 havde været 69.110,50 kr.
De  

 havde endvidere vedlagt Deres aftalebøger for årene 1997-2000.  

 Det fremgik heraf, at De i årene 1998 til 2000 havde følgende  

 antal kunder:
 1998:
uge antal kunder uge antal kunder uge Antal kunder uge antal kunder 1 0 14 17 27 21 40 20 2 17 15 13 28 0 41 16 3 18 16 10 29 6 42 20 4 19 17 19 30 15 43 16 5 12 18 17 31 13 44 14 6 11 19 9 32 12 45 14 7 9 20 19 33 10 46 15 8 13 21 9 34 11 47 12 9 18 22 0 35 15 48 16 10 16 23 12 36 8 49 19 11 0 24 20 37 11 50 17 12 20 25 19 38 9 51 24 13 16 26 12 39 0 52 16 53 3 I alt : 696 kunder, eller 13 kunder pr uge i gennemsnit 1999:
uge antal kunder uge antal kunder uge Antal kunder uge antal kunder 1 7 14 12 27 18 40 13 2 15 15 13 28 11 41 19 3 13 16 14 29 9 42 10 4 13 17 12 30 10 43 9 5 14 18 12 31 16 44 15 6 13 19 8 32 0 45 15 7 14 20 0 33 0 46 14 8 14 21 0 34 18 47 20 9 20 22 19 35 12 48 13 10 0 23 17 36 17 49 17 11 16 24 16 37 15 50 14 12 17 25 11 38 13 51 0 13 13 26 8 39 10 52 0 I alt : 609 kunder, eller 12 kunder pr uge i gennemsnit 2000:
uge antal kunder uge antal kunder uge Antal kunder uge antal kunder 1 9 14 14 27 0 40 24 2 23 15 14 28 0 41 12 3 15 16 12 29 17 42 0 4 20 17 12 30 18 43 25 5 13 18 16 31 19 44 25 6 19 19 15 32 19 45 28 7 20 20 12 33 21 46 19 8 17 21 15 34 17 47 25 9 21 22 20 35 23 48 24 10 0 23 18 36 20 49 20 11 18 24 9 37 24 50 28 12 18 25 19 38 28 51 25 13 21 26 13 39 25 52 8 I alt : 897 kunder, eller 17 kunder pr uge i gennemsnit Ved afgørelse af den 4. januar 2001 gav a-kassen  

 Dem afslag på Deres ansøgning om efterløn.
Afslaget var  

 begrundet med, at De ikke havde drevet Deres selvstændige virksomhed i  

 væsentligt omfang.
 I brev modtaget i a-kassen den 10 januar 2001 klagede De  

 over denne afgørelse.
Direktoratet modtog den 17. januar 2001 Deres klage over  

 a-kassens afgørelse.
A-kassen fastholdt sin afgørelse af 4.  

 januar 2001 og havde vedlagt sagens bilag".
 Sekretariatet er enig i direktoratets fremstilling.
2. Arbejdsdirektoratets afgørelse Direktoratet traf den 15. februar 2001 følgende  

 afgørelse "De kan ikke anse for at have udøvet  

 selvstændig virksomhed i væsentligt omfang.
 De er derfor ikke berettiget til efterløn.
Begrundelse Afgørelsen er truffet i henhold til § 74 a, stk. 1,  

 nr. 4, jf. § 53, stk. 2, litra a, i lov om arbejdsløshedsforsikring  

 m.v., og § 5, stk. 1, i bekendtgørelse nr. 1355 nr. 20 december 2000  

 om beskæftigelseskrav, dagpengeperiode og aktivperiode. (regler se  

 bilag) Retten til efterløn er blandt andet betinget af, at  

 man ved ledighed vil kunne opfylde betingelserne for ret til dagpenge, jf. §  

 74 a, stk. 1, nr. 4.
 Retten til dagpenge bestemmes af § 53 i loven. § 53, stk.  

 2, litra a, bestemmer, at man for at opnå ret til dagpenge skal opfylde  

 et beskæftigelseskrav.
 En selvstændig erhvervsdrivende skal have  

 udøvet selvstændig virksomhed i væsentligt omfang i mindst  

 52 uger inden for de sidste 3 år.  Perioden, der kan danne grundlag for  

 opfyldelse af beskæftigelseskravet, løber derfor fra og med 1998  

 til og med 2000.
 For selvstændige erhvervsdrivende skal  

 væsentligt omfang forstås sådan, at beskæftigelsen i  

 den selvstændige virksomhed har haft et omfang, der kan sidestilles med  

 lønarbejde i gennemsnitligt 30 timer pr. uge, jf. § 5, stk. 1 i  

 nævnte bekendtgørelse nr. 1355.
Der er ved vurderingen lagt vægt på  

 virksomhedens omsætning på henholdsvis 66.080 kr. i 1998, 58.220  

 kr. i 1999 og 69.110,50 kr. i 2000, det gennemsnitlige antal kunder igennem  

 årerne, som ifølge Deres kundekalenderne har været  

 på mellem 6 og 28 pr. uge.
Uanset Deres øvrige arbejdsopgaver,  

 som blandt andet har bestået i telefonpasning, rengøring og  

 regnskab, findes det ikke godtgjort, at De i det fornødne omfang har  

 været beskæftiget i virksomheden i over 30 timer pr. uge.
Direktoratet finder, at der i perioden alene er 8 uger,  

 hvor De opfylder betingelserne for at have arbejdet i væsentligt  

 omfang.
I disse uger har De haft 25 eller flere kunder på en uge,  

 hvilket sammenholdt med de øvrige arbejdsopgaver i virksomheden  

 må anses for tilstrækkeligt til, at De har arbejdet mere end 30  

 timer.
 Direktoratet finder det dermed ikke dokumenteret, at De  

 har været beskæftiget ved frisørvirksomhed i  

 væsentligt omfang i den omhandlede periode, jf. § 53, stk. 2, i loven  

 og § 5, stk. 1, i bekendtgørelse nr. 1355.
Der er også ved afgørelsen lagt vægt  

 på, at virksomheden drives fra Deres private bopæl.
I den  

 forbindelse bemærkes, at det ikke er tilstrækkeligt, at De har  

 været til rådighed for eventuelle kunder, idet det  

 afgørende er, at De kan dokumentere en faktisk arbejdstid på  

 over 30 timer om ugen".
3. Klagen til ankenævnet Ved brev af 2. mart 2001 klagede De over direktoratets  

 afgørelse, idet De bemærkede følgende:
 "Som De kan se ud fra den tidligere og foreliggende  

 korrespondance, har jeg drevet en lille frisørsalon i 42 år og  

 været medlem af XXX og betalt fuld arbejdsløshedsforsikring i  

 over 10 år.
Den 12. december sidste år modtog jeg et brev fra  

 min sagsbehandler hos XXX.
Forsikringsmedarbejder XXX vedrørende det  

 vigtige efterlønsbevis.
Uddrag af brevet, jeg citerer: Ud fra vore  

 medlemsoplysninger ser det ud til, at du har ret til at få et  

 efterlønsbevis.
 I samråd med min sagsbehandler XXX indsendte jeg  

 ansøgning om efterløn og sammen aftalte vi procedure og  

 tidsramme angående lukning af min frisørsalon, som De også  

 kan se af medsendte kopier fra div. instanser.
Nu er mit eneste tilbageværende håb, at de  

 mennesker, som sidder i Ankenævnet har lidt forståelse for  

 små enkeltmands virksomheder og ikke som man i begrundelsen skriver,  

 uddrag fra begrundelsen, jeg citerer: Der er også ved  

 afgørelsen lagt vægt på, at virksomheden drives fra Deres  

 private bopæl, jeg synes, det er direkte uartigt.
Det blev der i  

 hvert fald ikke lagt vægt på, da man for godt 10 år siden  

 optog mig som værdig medlem af XXX og A-kassen.
Såfremt De også giver mig afslag på min  

 ansøgning om efterløn, må De kunne bede XXX og A-kassen  

 om at tilbagebetale alle mine kontingenter." 4. Arbejdsdirektoratets bemærkninger til klagen Ved oversendelsen af sagen til ankenævnet den 7.  

 marts 2001 fandt direktoratet ikke, at der var fremkommet nye oplysninger,  

 der gav anledning til at ændre afgørelsen af 15. februar  

 2001.
5. Nyt efter klagen ./.
