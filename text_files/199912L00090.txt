Fremsat den 17. november 1999 af trafikministeren (Sonja  

 Mikkelsen) Forslag til Lov om ændring af lov om  

 godskørsel og lov om buskørsel (Chaufførvikarer) § 1 I lov om godskørsel, jf. lovbekendtgørelse nr. 473 af 16.  

 juni 1999, foretages følgende ændringer:
 1. § 1, stk. 1, 2. og 3. pkt.,  

 ophæves.
 2. Efter § 6 indsættes:
» § 6 a.
Godskørsel for fremmed regning, der  

 udføres med en tilladelse udstedt i medfør af § 1,  

 stk. 1, eller § 4, stk. 1, 3 eller 4, må kun  

 udføres af 1)	tilladelsesindehaveren eller en chauffør ansat hos denne, 2)	en chauffør ansat hos en anden tilladelsesindehaver, idet der  

 kun må ydes betaling for de med udlånet direkte forbundne  

 omkostninger, eller 3)	en chauffør ansat hos en tilladelsesindehaver, der efter  

 stk. 2 er godkendt til erhvervsmæssigt at udleje  

 chauffører.
Stk. 2. Det kan i tilslutning til en tilladelse til  

 godskørsel for fremmed regning, jf. § 1, stk. 1, og  

 § 4, stk. 1, 3 og 4, eller en tilladelse hertil udstedt inden for  

 Det Europæiske Økonomiske Samarbejdsområde godkendes, at  

 indehaveren erhvervsmæssigt udlejer chauffører.
Godkendelsen  

 omfatter tillige udlejning af chauffører til udførelse af  

 erhvervsmæssig personbefordring.
 Stk. 3. For godkendelse i henhold til stk. 2 finder  

 bestemmelserne om meddelelse, fornyelse, tilbagekaldelse og bortfald af  

 tilladelser i medfør af § 1, stk. 1, og § 4,  

 stk. 1, 3 og 4, tilsvarende anvendelse.
 Stk. 4. Trafikministeren kan fastsætte regler om  

 meddelelse af godkendelse i henhold til stk. 2.«.
 3. § 17, stk. 1, nr. 1, affattes  

 således:
» 4. I § 17, stk. 1, ændres i nr. 3 ».« til: » eller«, og der  

 indsættes som nr. 4:
» § 2 I lov om buskørsel, jf. lovbekendtgørelse nr. 738 af 22.  

 september 1999, foretages følgende ændringer:
 1. § 1, stk. 1, 2. og 3. pkt.,  

 ophæves.
 2. Kapitel 3 affattes således:
» Udførelse af erhvervsmæssig  

 personbefordring § 9. Erhvervsmæssig personbefordring, der udføres  

 med en tilladelse udstedt i medfør af § 1, stk. 1, eller  

 § 13, stk. 1, 3 eller 4, må kun udføres af 1)	tilladelsesindehaveren eller en chauffør ansat hos denne, 2)	en chauffør ansat hos en anden tilladelsesindehaver, idet der  

 kun må ydes betaling for de med udlånet direkte forbundne  

 omkostninger, eller 3)	en chauffør ansat hos en tilladelsesindehaver, der efter  

 stk. 2 er godkendt til erhvervsmæssigt at udleje  

 chauffører.
Stk. 2. Det kan i tilslutning til en tilladelse til  

 erhvervsmæssig personbefordring, jf. § 1, stk. 1, og  

 § 13, stk. 1, 3 og 4, eller en tilladelse hertil udstedt inden for  

 Det Europæiske Økonomiske Samarbejdsområde godkendes, at  

 indehaveren erhvervsmæssigt udlejer chauffører.
Godkendelsen  

 omfatter tillige udlejning af chauffører til udførelse af  

 godskørsel for fremmed regning.
 Stk. 3. For godkendelse i henhold til stk. 2 finder  

 bestemmelserne om meddelelse, fornyelse, tilbagekaldelse og bortfald af  

 tilladelser i medfør af § 1, stk. 1, og § 13,  

 stk. 1, 3 og 4, tilsvarende anvendelse.«.
 3. I § 18, stk. 1, indsættes efter nr. 6 som  

 nyt nummer:
» Nr. 7 og 8 bliver herefter nr. 8 og 9.
 4. I § 22, stk. 1, nr. 1, indsættes efter  

»§ 1 a,«: »§ 9, stk. 1,«.
 5. I § 22, stk. 1, ændres i nr. 3
».« til: » eller«, og der  

 indsættes som nr. 4:
» § 3 Loven træder i kraft den 1. juli 2000.
Bemærkninger til lovforslaget Almindelige bemærkninger 1. Indledning Forslaget har til formål at udvide den  

 bestående ordning i henholdsvis bus- og godskørselsloven om  

 lån af chauffører mellem tilladelsesindehavere, således at  

 det fremover også bliver muligt at anvende chauffører ansat hos  

 en tilladelsesindehaver, der erhvervsmæssigt udlejer chauffører  

 (chaufførvikarvirksomhed). Samtidig indføres en  

 godkendelsesordning, hvorefter virksomheder, der allerede har eller  

 opnår tilladelse til gods- eller buskørsel, kan godkendes til at  

 drive chaufførvikarvirksomhed.
Der indføres således en  

 overbygning i form af en godkendelsesordning på de eksisterende  

 tilladelsessystemer i de to love.
Forslaget bidrager således til, at vikarvirksomheder  

 udøver erhvervet inden for nogle lovgivningsmæssigt forsvarlige  

 og betryggende rammer.
Reguleringen af vikarvirksomheder sker af hensyn til  

 chaufførernes arbejdsvilkår og færdselssikkerheden.  

 Forslaget sigter endvidere på at give gods- og  

 buskørselsvirksomheder større fleksibilitet i  

 tilrettelæggelsen og udførelsen af deres kørsel.
 Endvidere indføres der ved lovforslaget en  

 bemyndigelsesbestemmelse for trafikministeren til at fastsætte  

 nærmere regler om meddelelse af godkendelse af vikarvirksomheder i  

 henhold til loven.
Det bemærkes i den forbindelse, at  

 spørgsmålet om anvendelse af chaufførvikarer flere gange  

 har været drøftet mellem Trafikministeriet og  

 vejtransporterhvervets organisationer.
Det fremgår af forarbejderne til  

 lov nr. 187 af 30. marts 1999 om ændring af færdselsloven,  

 godskørselsloven og arbejdsmiljøloven samt om ophævelse  

 af lov om kontrol med overholdelsen af De Europæiske  

 Fællesskabers forordninger om arbejderbeskyttelse inden for  

 landevejstransport og lov om international godstransport med  

 motorkøretøjer (lovforslag nr.
L 108 fremsat den 27. november  

 1998), at det i forbindelse med drøftelserne af lovforslaget blev  

 aftalt, at der skulle etableres et udvalgsarbejde med deltagelse af gods- og  

 buskørselserhvervets organisationer med det formål at få  

 afklaret, om og i givet fald hvordan muligheden for videregående  

 anvendelse af chaufførvikarer kunne  

 etableres.
 På denne baggrund blev der nedsat et  

 chaufførvikarudvalg med deltagelse af repræsentanter for Dansk  

 Transport og Logistik, International Transport Danmark,  

 Arbejdsgiverforeningen for Handel, Transport og Service, Erhvervenes  

 Transportudvalg, Danske Busvognmænd, SiD, Trafikministeriet og  

 Færdselsstyrelsen.
 Chaufførvikarudvalget afsluttede sit arbejde i  

 forsommeren 1999, og i juli 1999 forelå udvalgets rapport »Chaufførvikarer på  

 vejtransportområdet «, der blev sendt til Trafikudvalget den 28. juli 1999.
 2. Chaufførvikarudvalgets overvejelser, forslag og  

 anbefalinger.
Chaufførvikarudvalget har navnlig undersøgt  

 chaufførvikarernes retsstilling i forhold til den offentligretlige  

 lovgivning.
Udvalget har tilvejebragt oplysninger, der belyser  

 chaufførvikarernes retsstilling i relation til arbejdsgiveransvaret,  

 den ansættelsesretlige lovgivning, arbejdsmiljølovgivningen,  

 arbejdsløshedsforsikringen, arbejdsskadeforsikringslovgivningen samt i  

 relation til spørgsmål om sygdom, retshjælp og anden  

 forsikringsmæssig stilling, herunder retsstillingen for de  

 efterladte.
 Endvidere har udvalget vurderet bestemmelserne i  

 godskørselslovens § 6, stk. 4, og i buslovens § 18,  

 stk. 3, vedrørende tilladelsesindehaverens pligt til at  

 følge de bestemmelser om løn- og arbejdsvilkår for  

 chauffører, der findes i de pågældende overenskomster,  

 samt endelig spørgsmålet om køre- og hviletid.
Udvalget konkluderer i rapporten, at vikarer er omfattet  

 af arbejdsmiljølovgivningens bestemmelser, når  

 beskæftigelsen finder sted inden for landets grænser, arbejdsskadeforsikringslovgivningens bestemmelser, også i  

 forbindelse med beskæftigelse, der finder sted uden for landets  

 grænser, reglerne om social sikring, også i forbindelse med  

 beskæftigelse, der finder sted uden for landets grænser, reglerne om arbejdsløshedsforsikring og reglerne om arbejdsgiverens betaling af  

 dagpengegodtgørelse.
For så vidt angår spørgsmålet om  

 arbejdsgiveransvaret m.v. bemærker udvalget, at det vil være  

 vikarvirksomheden, der aftaler løn- og arbejdsvilkår med  

 vikaren, og at det derfor er vikarvirksomheden, der må betragtes som  

 arbejdsgiver for vikaren vedrørende disse forhold, mens  

 tilladelsesindehaveren (brugervirksomheden) vil optræde som  

»arbejdsgiver
« i de tilfælde, hvor  

 denne har fuld instruktionsbeføjelse over for vikaren.
Det er  

 således udvalgets opfattelse, at tilladelsesindehaveren i denne  

 henseende vil være omfattet af Danske Lovs 3-19-2  

 (husbondansvaret).
Et objektivt ansvar eller et arbejdsgiverforhold, der er  

 reguleret i lovgivningen, kan efter udvalgets opfattelse ikke overgå  

 til andre gennem aftale.
Det vil dog i visse situationer inden for anden  

 offentligretlig lovgivning afhænge af en konkret vurdering af de  

 pågældende bestemmelser og den konkrete situation, hvem der kan  

 anses som arbejdsgiver.
 Udvalgets hovedkonklusion vedrørende vikarers  

 retsstilling i henhold til den offentligretlige lovgivning er herefter, at  

 disse i lovgivningsmæssig henseende er stillet på samme  

 måde som fastansatte chauffører.
Det kan oplyses, at Kammeradvokaten i 1993 afgav et  

 responsum vedrørende spørgsmålet om, hvorvidt en  

 tilladelsesindehaver, der lejer en chauffør enten af en  

 vikarvirksomhed eller af en anden tilladelsesindehaver, derved kommer i et  

 arbejdsgiverforhold i forhold til chaufføren i lejeperioden.
Dette  

 responsum er optrykt som et bilag til rapporten.
I sit responsum tilkendegav Kammeradvokaten, at der i  

 disse situationer ikke etableres et egentligt arbejdsgiverforhold for  

 tilladelsesindehaveren i relation til vikaren.
Vikaren er alene ansat af  

 vikarvirksomheden, og dette ansættelsesforhold kan ikke ændres  

 gennem en aftale mellem tilladelsesindehaveren og chaufførvikaren.
 I relation til køre- og hviletidsbestemmelserne har  

 udvalget overvejet forskellige muligheder for kontrol med bestemmelsernes  

 overholdelse i forbindelse med brug af chaufførvikarer.
En tilladelsesindehaver har som udgangspunkt mulighed for  

 at sikre sig, at hans ansatte chauffører overholder køre- og  

 hviletidsreglerne.
Når en tilladelsesindehaver anvender vikarer, er  

 kontrolmulighederne efter udvalgets opfattelse mere begrænsede.  

 Tilladelsesindehaveren ved eksempelvis ikke, hvilke kørselsopgaver en  

 vikar har været beskæftiget med inden » påmønstringen«, og herunder heller ikke inden for  

 hvilken tidsperiode beskæftigelsen har fundet sted.  

 Tilladelsesindehaveren har endvidere alene vikarens ord for eventuel  

 forudgående kørsel.
Med henblik på i et vist omfang at sikre en  

 tilladelsesindehaver, der lejer en chauffør, i de tilfælde, hvor  

 overtrædelse af køre- og hviletidsbestemmelserne alene kan  

 tilskrives vikarvirksomheden og vikaren, peger udvalget derfor konkret  

 på muligheden for at indføre et erklæringssystem,  

 således at vikarvirksomheden - som vikarens arbejdsgiver i løn-  

 og arbejdsmæssig henseende   i det relevante omfang skal oplyse en  

 lejer om den kørsel, som vikaren tidligere har udført for en  

 anden lejer.
Erklæringen, der skal være underskrevet af  

 vikarvirksomheden, skal således overdrages til tilladelsesindehaveren  

 ved  »påmønstringen«.
Herved opnår tilladelsesindehaveren  

 mulighed for at sikre sig, at en nytilkommen vikar efter køre- og  

 hviletidsbestemmelserne lovligt vil kunne udføre den planlagte  

 kørsel.
Udvalget konstaterer samtidig, at et sådant  

 erklæringssystem ikke kan »fritage« en tilladelsesindehaver for det objektive  

 ansvar, der følger af bekendtgørelse nr. 1018 af 15. december  

 1993 om arbejderbeskyttelse i vejtransport om overholdelse af køre- og  

 hviletid.
Systemet skal alene øge tilladelsesindehaverens mulighed for  

 at sikre sig, at en vikar lovligt vil kunne udføre den planlagte  

 kørsel.
 Udvalget er imidlertid af den opfattelse, at  

 vikarvirksomheden i givet fald vil kunne straffes for medvirken til en vikars  

 overtrædelse af køre- og hviletidsbestemmelserne, jf.  

 straffelovens § 23, idet vikarvirksomheden gennem modtagne kopier af  

 vikarernes diagramark vil opnå kendskab til en vikars overholdelse af  

 bestemmelserne.
 Udvalget har drøftet de nedenfor anførte tre  

 modeller vedrørende en videregående adgang til at anvende  

 chaufførvikarer i forhold til i dag, hvor en tilladelsesindehaver kun  

 som vikarer må benytte chauffører ansat hos en anden  

 tilladelsesindehaver, og hvor der kun må kræves betaling for de  

 med udlånet direkte forbundne omkostninger.
 Det bemærkes, at der i dag ikke eksisterer et forbud  

 mod vikarvirksomheder, men alene et forbud mod en tilladelsesindehavers  

 anvendelse af chaufførvikarer i andre tilfælde end de  

 anførte.
 Alle tre modeller indebærer ændringer i  

 § 1, stk. 1, i henholdsvis godskørselsloven og  

 buskørselsloven.
 Model 1 ophæver det nuværende krav om,  

 at der kun må anvendes chaufførvikarer, der er ansat hos en  

 anden tilladelsesindehaver, og det vil derfor være muligt at anvende  

 chaufførvikarer, uanset om de er ansat hos en anden  

 tilladelsesindehaver eller i et egentligt vikarbureau, der udlejer vikarer  

 på et erhvervsmæssigt grundlag.
Model 2 indebærer en udvidelse af adgangen  

 for en tilladelsesindehaver til at kunne anvende chaufførvikarer,  

 således at der også betales en fortjeneste til den virksomhed,  

 der udlejer vikarer.
Efter denne model vil det alene være indehavere af  

 tilladelser til godskørsel eller buskørsel, der kan udleje  

 vikarer, og dette forudsætter, at der er givet en særlige  

 godkendelse hertil.
Det vil være muligt alene at udøve  

 vikarvirksomhed.
Det vil således ikke være en betingelse for en  

 godkendelse, at der også udføres gods- eller buskørsel,  

 men det kræves under alle omstændigheder, at man opnår  

 eller har en tilladelse til gods- eller buskørsel.
Model 3 indebærer som model 1 og 2 en  

 udvidelse af adgangen til at anvende vikarer, men der indføres en  

 egentlig autorisationsordning for vikarbureauer på  

 vejtransportområdet, således at disse bureauers virksomhed  

 direkte reguleres i de to love.
Det er således ikke en betingelse for  

 at meddele autorisationen, at ansøgeren har eller opnår en  

 vognmandstilladelse.
 Det bemærkes, at alle repræsenterede  

 organisationer i udvalget har peget på model 2 som en mulig  

 løsning af spørgsmålet om anvendelse af  

 chaufførvikarer, og at erhvervenes repræsentanter i  

 chaufførvikarudvalget har tilkendegivet følgende anbefalinger i  

 forbindelse med valg af model vedrørende chaufførvikarer:
Arbejdsgiverforeningen for Handel, Transport og Service  

 anbefaler som udgangspunkt model 1, idet foreningen overordnet er af den  

 opfattelse, at der ikke bør stilles krav til vikarvirksomheder  

 på transportområdet.
Foreningen kan imidlertid tillige acceptere  

 model 2 og 3, idet dog model 3 foretrækkes.
Erhvervenes Transportudvalg anbefaler som udgangspunkt  

 model 1. Modellen giver efter organisationens opfattelse mindst lige så  

 god sikkerhed i henseende til overholdelse af gældende lovgivning som  

 de to øvrige modeller.
Erhvervenes Transportudvalg kan dog tillige  

 støtte model 2 og 3 i den nævnte rækkefølge.
 Danske Busvognmænd kan alene anbefale model 2, idet  

 indførelsen af en egentlig autorisationsordning (model 3) i  

 administrativ henseende virker for omfattende set i forhold til de relativt  

 få virksomheder, som ordningen må forventes at skulle  

 regulere.
Dansk Transport og Logistik og International Transport  

 Danmark anbefaler som udgangspunkt model 1. Det er organisationernes  

 opfattelse, at egentlige tilladelses- eller autorisationsordninger ikke vil  

 give chaufførvikarer bedre beskyttelse end den retsstilling, de har i  

 dag.
Imidlertid er de to organisationer samtidig af den opfattelse, at  

 erhvervet kan have fordel af en vis form for regulering af vikarvirksomhed.  

 På den baggrund kan de to organisationer tillige anbefale model 2 og  

 3.
 SiD kan ikke støtte model 1, da modellen efter  

 forbundets opfattelse ikke yder en vikar tilstrækkelig beskyttelse.  

 Forbundet kan derfor alene anbefale model 2 og 3 i den nævnte  

 rækkefølge.
3. Tidligere overvejelser vedrørende anvendelse af  

 chaufførvikarer Spørgsmålet om en videregående adgang  

 til at anvende chauffører, som stilles til rådighed af  

 vikarvirksomheder, har tidligere været genstand for drøftelser i  

 Vejtransportrådet samt mellem vejtransporterhvervets organisationer og  

 Trafikministeriet.
I 1995 besluttede rådet, at der skulle foretages en  

 nærmere analyse af spørgsmålene vedrørende  

 vikarvirksomheders udlejning af chauffører.
På baggrund af den  

 gennemførte analyse besluttede Vejtransportrådet i februar 1996  

 at udvide standardvilkårene således, at godkendte virksomheder  

 kunne låne chauffører af hinanden.
 Ved ændringerne i lov nr. 187 af 30. marts 1999 af  

 lov om godskørsel og i lov nr. 399 af 2. juni 1999 af lov om  

 buskørsel blev det i § 1, stk. 1, i begge de to love  

 præciseret, hvornår og under hvilke betingelser der kan anvendes  

 chaufførvikarer.
Herudover har der i to tilfælde været fremsat  

 forslag til folketingsbeslutning vedrørende spørgsmålet  

 om etablering af chaufførvikarvirksomheder.
Det første forslag,  

 beslutningsforslag nr.
B 89, blev fremsat den 12. december 1997, men  

 bortfaldt som følge af udskrivelsen af folketingsvalget i marts 1998.  

 Det andet forslag, beslutningsforslag nr.
B 31, blev fremsat den 29. oktober  

 1998. Der blev afgivet en beretning den 12. maj 1999, hvori der bl.a. blev  

 tilkendegivet en forventning om, at spørgsmålene  

 vedrørende legalisering af vikarvirksomheder på bus- og  

 godskørselsområdet afklares gennem det nedsatte  

 chaufførvikarudvalgs arbejde.
Beslutningsforslag nr.
B 31 bortfaldt  

 herefter.
4. Trafikministeriets overvejelser Trafikministeriet finder det hensigtsmæssigt, at  

 gods- og buskørselsvirksomheders mulighed for at tilrettelægge  

 og udføre deres kørsel inden for fleksible rammer styrkes, men  

 finder samtidig, at det også skal ske på en måde, der  

 sikrer chaufførernes arbejdsvilkår, og at  

 færdselssikkerheden tilgodeses.
Trafikministeriet finder, at der af hensyn til  

 seriøsiteten og ekspertisen inden for chaufførvikarbranchen  

 på gods- og buskørselsområdet bør stilles  

 nærmere krav for udøvelse af chaufførvikarvirksomhed.  

 Ministeriet finder endvidere, at vikarvirksomheder skal udøve  

 erhvervet inden for nogle lovgivningsmæssigt forsvarlige og betryggende  

 rammer, herunder at vikarvirksomhederne opfylder krav om bl.a.  

 økonomisk sund drift og samtidig lever op til en vis faglig standard,  

 herunder krav om 3 års erfaring inden for enten gods- eller  

 buskørselsvirksomhed.
Der er tale om en branche, som betjener et  

 erhverv, der selv er underlagt nærmere regler, som er en  

 forudsætning for erhvervets udøvelse.
 Efter en nærmere gennemgang af  

 chaufførvikarudvalgets rapport finder Trafikministeriet, at model 2 i  

 udvalgets rapport som udgangspunkt er en hensigtsmæssig model til at  

 regulere chaufførvikarvirksomhed, idet den tilgodeser de ovenfor  

 nævnte hensyn.
Det foreslås, at den eksisterende mulighed for at  

 låne chauffører mellem tilladelsesindehavere udvides,  

 således at det bliver muligt at anvende chauffører, der er ansat  

 hos en tilladelsesindehaver, der udøver chaufførvikarvirksomhed  

 på et erhvervsmæssigt grundlag.
Endvidere foreslås det, at  

 der etableres en godkendelsesordning, der er en overbygning på det  

 eksisterende tilladelsessystem.
Ordningen indebærer, at virksomheder,  

 som enten har tilladelse til gods- eller buskørsel eller som  

 opnår tilladelse hertil, får mulighed for - foruden  

 udførelse af godskørsel for fremmed  

 regning/erhvervsmæssig personbefordring - tillige at drive  

 vikarvirksomhed med udlejning af chauffører til andre  

 tilladelsesindehavere, idet udlejning kan ske med fortjeneste.
Det  

 bemærkes, at der ikke som betingelse for en godkendelse vil blive  

 stillet krav om, at der rent faktisk udføres gods- eller  

 buskørsel.
Det vil derfor også være muligt alene at  

 udøve vikarvirksomhed.
For så vidt angår omfanget af  

 økonomikravet finder Trafikministeriet, at egenkapitalkravet  

 bør være i størrelsesordenen 350.000 kr., hvis der er  

 tale om tilladelse til gods- eller buskørsel sammen med en godkendelse  

 til udøvelse af chaufførvikarvirksomhed.
Dette skal ses i  

 forhold til et kapitalkrav efter gældende regler på 150.000 kr.  

 ved udstedelse af op til to tilladelser til enten godskørsel eller  

 buskørsel.
Kravet til egenkapitalens størrelse skal sikre, at  

 useriøse virksomheder ikke får adgang til  

 vikarvirksomhedserhvervet, således at udlejning af vikarer på  

 gods- og buskørselsområdet kan udøves inden for  

 økonomiske forsvarlige og betryggende rammer.
For så vidt angår faglige kvalifikationer skal  

 tilladelsesindehavere, der ønsker at blive godkendt til  

 vikarvirksomhed have gennemført og bestået et  

 vikarvirksomhedskursus.
De eksisterende gods- og buskørselskurser vil  

 derfor blive udbygget med et modul for vikarvirksomhed.
Det betyder, at en  

 tilladelsesindehaver, der tillige ønsker at påbegynde  

 vikarvirksomhed, skal gennemføre og bestå et vikarmodul på  

 et godkendt kursus.
 Det bemærkes, at forslaget i store træk svarer  

 til ordningen vedrørende tilladelse til busudlejning på  

 buslovens område, hvor en busudlejer, uanset at denne ikke driver  

 buskørselsvirksomhed, skal opfylde de samme faglige,  

 vandelsmæssige og økonomiske krav som en busvognmand.
 Forslaget om indførelse af en godkendelsesordning  

 vil endvidere betyde, at såfremt en vikarvirksomhed ikke udbetaler  

 overenskomstmæssig løn til vikaren, lader vikaren arbejde under  

 arbejdsmæssigt uforsvarlige forhold eller lignende, så vil  

 myndighederne kunne tilbagekalde den udstedte tilladelse med godkendelsen,  

 således at vikarvirksomheden ikke længere lovligt kan udleje  

 chaufførvikarer eller udføre gods- eller buskørsel.
Chaufførvikarudvalget har i sin rapport  

 foreslået, at det ligeledes bør være muligt for  

 virksomheder, der udfører firmakørsel at benytte  

 chaufførvikarer.
Trafikministeriet finder det ikke  

 hensigtsmæssigt at ændre den nugældende  

 godskørselslov, hvorefter det alene er tilladt at udføre  

 firmakørsel med ansatte chauffører, idet denne ordning svarer  

 til reglerne i Rådets forordning om adgang til markedet for  

 godstransport i fællesskabet.
 Trafikministeren får efter forslaget bemyndigelse  

 til at kunne fastsætte nærmere regler, herunder om etablering af  

 et erklæringssystem med henblik på, at tilladelsesindehaveren let  

 kan konstatere, om den planlagte kørsel efter køre- og  

 hviletidsbestemmelserne lovligt kan udføres af chaufførvikaren.  

 Endvidere vil et sådant system kunne benyttes som bevis for, at  

 vikarvirksomheden har medvirket til overtrædelse af køre- og  

 hviletidsbestemmelserne.
5. Administrative og økonomiske konsekvenser for stat, amter og  

 kommuner Lovforslaget forventes ikke at indebære  

 væsentlige administrative eller økonomiske konsekvenser for  

 staten.
Behandling af ansøgninger om adgang til  

 vikarvirksomhed vil i lighed med ansøgninger om tilladelse til  

 godskørsel for fremmed regning eller erhvervsmæssig  

 personbefordring skulle behandles i Færdselsstyrelsen.
Behandlingen af  

 sådanne ansøgninger forventes imidlertid at kunne indpasses i  

 styrelsens sagsbehandling uden et væsentligt merforbrug af ressourcer.  

 Ansøgninger fra allerede godkendte tilladelsesindehavere om  

 godkendelse til også at drive vikarvirksomhed vil kunne indgå i  

 allerede oprettede sager, mens ansøgninger fra nye virksomheder, der  

 alene ønsker at beskæftige sig med udlejning af vikarer, ikke  

 forventes i stort antal.
 Lovforslaget berører ikke kommuner og  

 amtskommuner.
6. Administrative og økonomiske konsekvenser for  

 erhvervslivet Med lovforslaget udvides adgangen til at benytte vikarer,  

 hvilket må påregnes at indebære administrative og  

 økonomiske fordele for gods- og buskørselsvirksomhederne.
Der  

 vil således kunne opnås bedre kapacitetsudnyttelse af  

 køretøjerne, bedre logistik samt en mere rationel og effektiv  

 arbejdsgang for erhvervet med deraf øget indtjening.
Lovforslaget forudsætter, at der for at sikre de  

 fornødne faglige kvalifikationer hos de, der ønsker at drive  

 vikarvirksomhed, etableres en overbygning på de eksisterende kursuskrav  

 i forbindelse med tilladelsesordningerne på gods- og  

 buskørselsområdet, som de pågældende skal  

 gennemføre og bestå.
Disse kurser udvikles og afholdes i privat  

 regi   typisk af brancherne selv   efter godkendelse fra  

 Færdselsstyrelsen.
Etablering af et særligt vikarmodul i  

 tillæg til de eksisterende kurser vil indebære en udgift for  

 erhvervene.
7. Administrative konsekvenser for borgerne Forslaget har ingen administrative konsekvenser for  

 borgerne.
8. Forslagets miljømæssige konsekvenser Forslaget har ingen miljømæssige  

 konsekvenser.
9. Forholdet til EU-retten Efter lovforslaget skal en vikarvirksomhed opfylde en  

 række nærmere fastsatte adgangskrav for lovligt at kunne stille  

 chauffører til rådighed for andre indehavere af tilladelse i  

 medfør af godskørselsloven og buskørselsloven til  

 erhvervsmæssig godskørsel og buskørsel her i landet.  

 Lovforslaget vedrører således ikke udenlandske  

 tilladelsesindehaveres kørsel her i landet, eller danske  

 tilladelsesindehaveres kørsel i udlandet.
Efter EU-retten kan medlemsstaterne betinge retten til at  

 drive vikarbureau af en godkendelse, jf.
EF-domstolens dom af 18/1 1979 i de  

 forenede sager nr. 110 og 111/1978, Anklagemyndigheden mod Willy van Wesemael  

 m.fl., og dom af 17/12 1981 i sag nr. 279/1980, straffesag mod Alfred John  

 Webb.
Begge de nævnte sager vedrører krav om bevilling i  

 forbindelse med vikarbureauvirksomhed.
 Dette forudsætter, at en stat tager hensyn til  

 beviser, tilladelser, garantier m.v., opnået i andre medlemslande.
Det foreslåede krav om godkendelse på  

 vikarområdet vil ikke være en diskriminerende foranstaltning  

 på grund af nationalitet i forhold til EU-retten og Det  

 Europæiske Økonomiske Samarbejdsområde.
Virksomheder, som  

 er etableret i andre EØS-lande end Danmark, og som har en tilladelse  

 til gods- eller buskørsel, hindres ikke i at drive vikarvirksomhed i  

 Danmark, hvis blot de er i besiddelse af en dansk godkendelse, som kan  

 opnås enten ved at gennemføre et vikarudlejningskursus i Danmark  

 eller i form af dokumentation for, at der er gennemført et kursus i et  

 andet EØS-land, der kan sidestilles med et vikarudlejningskursus.
Endvidere bemærkes det, at ordningen navnlig tager  

 sigte på at sikre chaufførvikarerne betryggende  

 arbejdsvilkår og lønforhold, hvilket samtidig skal medvirke til  

 at højne trafiksikkerheden, at beskytte erhvervet mod  

 useriøse virksomheder, som vil kunne skade stabiliteten på  

 området, at sikre, at virksomhederne udøves under sunde  

 konkurrencevilkår på basis af en sund økonomisk drift samt  

at sikre tilladelsesindehaverne et produkt, der lever op til dansk  

 faglig standard, leveret af virksomheder, som opererer inden for  

 lovgivningsmæssige forsvarlige og betryggende rammer, og som kan  

 kontrolleres og sanktioneres.
I det omfang godkendelsesordningen  

 indebærer en restriktion i forhold til retten til at drive  

 vikarvirksomhed, skønnes ordningen at være proportional i  

 forhold til de nævnte samfundshensyn.
10. Høring Vejtransportrådet og Persontrafikrådet har  

 udtalt sig vedrørende chaufførvikarudvalgets rapport af juli  

 1999. Begge råd har enstemmigt tilkendegivet følgende  

 vedrørende vikarordningen for erhvervsmæssig gods- og  

 buskørsel:
 Der bør i overensstemmelse med rapportens indhold  

 og konklusion skabes mulighed for yderligere anvendelse af  

 chaufførvikarer, således at dette også kan ske som  

 erhvervsmæssig udlejning af chauffører.
 Den eksisterende adgang til udlån af  

 chauffører mellem vognmænd bør bibeholdes.
 En ny ordning bør ikke hindre, at  

 eksportvognmænd kan anvende udenlandske chaufførvikarer, der  

 udlejes på erhvervsmæssigt grundlag.
Lovforslaget har inden fremsættelsen været  

 sendt til høring hos de i bilag 2 nævnte myndigheder og  

 organisationer.
Når Trafikministeriet har modtaget  

 høringssvarene, vil de blive fremsendt til Trafikudvalget.
11. Vurdering af konsekvenser af lovforslaget Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, amtskommuner og  

 kommuner Ingen.
Ingen væsentlige konsekvenser for staten Ingen konsekvenser for amtskommuner og kommuner.
Administrative konsekvenser for stat, amtskommuner og  

 kommuner Ingen.
Ingen væsentlige konsekvenser for staten Ingen konsekvenser for amtskommuner og kommuner.
Økonomiske konsekvenser for erhvervslivet Lovforslaget må forventes at indebære  

 administrative og økonomiske lempelser for gods- og  

 buskørselsvirksomhederne.
Gennemføres lovforslaget, kan det  

 indebære bedre kapacitetsudnyttelse af køretøjer, bedre  

 logistik samt en mere rationel og effektiv arbejdsgang for erhvervet med  

 deraf øget indtjening.
Lovforslaget forudsætter, at der for så vidt  

 angår tilladelsesindehavernes faglige kvalifikationer etableres en  

 overbygning på de eksisterende kursuskrav i forbindelse med  

 tilladelsesordningerne på gods- og buskørselsområdet.  

 Disse kurser   de såkaldte vognmandskurser   udvikles og afholdes af  

 brancherne selv.
Etablering af et særligt vikarmodul i tillæg til  

 de eksisterende kurser vil indebære en udgift for  

 erhvervene.
Administrative konsekvenser for erhvervslivet Se ovenfor.
 Se ovenfor.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Lovforslaget er udformet under hensyntagen til EF-traktatens  

 artikler 43 og 49 vedrørende retten til etableringsfrihed og  

 tjenesteydelsernes frie bevægelighed.
Bemærkninger til lovforslagets  

 enkelte bestemmelser Til § 1 Til nr. 1 Den foreslåede ophævelse af  

 godskørselslovens § 1, stk. 1, 2. og 3. pkt., hvorefter  

 godskørsel for fremmed regning kun kan udføres af  

 tilladelsesindehaveren, af en chauffør ansat hos denne eller hos en  

 anden tilladelsesindehaver, og hvor det alene er tilladt at kræve  

 betaling for de med udlånet direkte forbundne omkostninger, er en  

 teknisk ændring.
Bestemmelsen er flyttet til stk. 1 i den  

 foreslåede nye § 6 a.
Der henvises i den forbindelse til  

 forslagets § 1, nr. 2.
Til nr. 2 Med § 6 a, der er ny, foreslås det dels at  

 udvide den nugældende ordning med udlån af chauffører  

 mellem tilladelsesindehavere, således at det fremover bliver muligt at  

 anvende chaufførvikarer, der er ansat i en  

 chaufførvikarvirksomhed, dels at indføre en godkendelsesordning  

 for chaufførvikarvirksomheder.
I stk. 1, nr. 1 og 2, foreslås det, at  

 godskørsel for fremmed regning kan udføres af  

 tilladelsesindehaveren eller en ansat hos denne, samt en ansat hos en anden  

 tilladelsesindehaver, såfremt der alene ydes betaling for de med  

 udlånet direkte forbundne omkostninger.
Bestemmelsen svarer til den  

 gældende lovs § 1, stk. 1, 2. og 3. pkt.
 Endvidere foreslås det ved bestemmelsen i  

 stk. 1, nr. 3, at der kan anvendes chauffører ansat i godkendte  

 chaufførvikarvirksomheder.
Ved kørsel i udlandet vil en dansk  

 tilladelsesindehaver efter lovforslaget ikke være underkastet samme  

 betingelser for anvendelse af chauffører som ved national  

 vejtransport.
Det betyder, at en tilladelsesindehaver frit vil kunne anvende  

 både ansatte chauffører og udenlandske chaufførvikarer  

 ved kørsel i udlandet.
For så vidt angår tilladelsesindehavere, der  

 har en EØS-tilladelse til vejgodstransport, følger det af  

 Rådets forordning (EØF) nr. 3118/93 af 25. oktober 1993 om  

 betingelserne for transportvirksomheders adgang til at udføre intern  

 vejgodstransport i en medlemsstat, hvor de ikke er hjemmehørende  

 (EF-Tidende nr.
L 279, side 1), og Rådets forordning (EF) nr. 12/98 af  

 11. december 1997 om betingelserne for transportvirksomheders adgang til at  

 udføre intern personbefordring ad vej i en medlemsstat, hvor de ikke  

 er hjemmehørende (EF-Tidende nr.
L 4, side 10), at de ikke vil kunne  

 omfattes af bestemmelser om anvendelse af chaufførvikarer, idet begge  

 forordninger udtømmende har gjort op med, hvilke danske  

 lovsbestemmelser, knyttet til udførelsen af cabotagekørslen,  

 der kan finde anvendelse.
Der vil heller ikke kunne stilles sådanne  

 krav til tilladelsesindehavere, der udfører international vejtransport  

 på det danske territorium, idet dette vurderes at ville være i  

 strid med traktatens bestemmelser om den frie udveksling af tjenesteydelser.  

 Forslaget er på denne baggrund udformet således, at der ikke  

 stilles krav til udenlandske tilladelsesindehavere ved kørsel her i  

 landet.
Det foreslås i stk. 2, at det i  

 tilslutning til en tilladelse til godskørsel for fremmed regning kan  

 godkendes, at en tilladelsesindehaver erhvervsmæssigt udlejer  

 chauffører.
Endvidere foreslås det, at tilladelsesindehavere fra  

 andre EØS-lande vil kunne opnå en godkendelse på lige fod  

 med danske tilladelsesindehavere.
Med den forslåede bestemmelse indføres der  

 således en overbygning på det eksisterende tilladelsessystem i  

 form af en godkendelsesordning for tilladelsesindehavere, der ønsker  

 at udleje chaufførvikarer.
Der gives derved mulighed for etablering af  

 virksomheder, der erhvervsmæssigt udøver  

 chaufførvikarvirksomhed.
Det er en betingelse for udstedelsen af godkendelsen, at  

 vedkommende enten har eller opnår tilladelse til udførelse af  

 godskørsel for fremmed regning i henhold til godskørselslovens  

 § 1, stk. 1, eller § 4, stk. 1, 3 og 4. Dette  

 gælder både, når der er tale om en egentlig  

 vikarvirksomhed, og når en godskørselsvirksomhed udlejer vikarer  

 som supplement til den almindelige godskørselsvirksomhed.
Det betyder,  

 at betingelserne for udstedelse af tilladelser til alene at udføre  

 godskørsel skal være opfyldt i samme omfang ved udstedelse af  

 tilladelse til godskørsel med en godkendelse til  

 chaufførvikarvirksomhed.
Med andre ord skal kravene om bopæl her  

 i landet, medmindre andet følger af EU-retten, eller andre  

 internationale aftaler, myndighed, økonomisk grundlag og faglige  

 kvalifikationer, herunder kravet om 3 års beskæftigelse i en  

 gods- eller buskørselsvirksomhed, speditionsvirksomhed eller anden  

 dermed beslægtet godstransportvirksomhed samt vandel være  

 opfyldt.
Endvidere må en ansøger ikke have anmeldt  

 betalingsstandsning eller være under konkurs, ikke have forfalden  

 gæld til det offentlige i størrelsesordenen 50.000 kr. og  

 derover og ikke være dømt for strafbart forhold, der begrunder  

 nærliggende fare for misbrug.
Endvidere vil det være en betingelse for en  

 godkendelse, at ansøgeren har gennemført og bestået et  

 vikarudlejningskursus.
Der vil endvidere blive stillet et egenkapitalkrav i  

 størrelsesordenen 350.000 kr. for virksomheder med op til to  

 tilladelser.
Egenkapitalkravet forhøjes med 40.000 kr. for hver  

 yderligere tilladelse.
Vikarvirksomheder skal endvidere have en godkendt  

 ansvarlig leder, der faktisk og vedvarende skal forestå  

 vikarvirksomheden, såfremt virksomheden er etableret i selskabsform.  

 Der vil fortsat kun være krav om én ansvarlig leder i et  

 selskab.
Dette gælder, uanset om virksomheden alene udfører  

 godskørsel for fremmed regning, alene driver vikarvirksomhed eller  

 driver de to former for virksomhed i forening.
For så vidt angår indehavere af tilladelse til  

 gods- eller buskørsel udstedt i et andet EØS-land end Danmark,  

 vil de kunne opnå godkendelse til at udøve vikarvirksomhed  

 på grundlag af deres tilladelse, såfremt de har gennemført  

 og bestået vikarudlejningskurset, eller kan dokumentere, at de har  

 gennemført et kursus i et andet EØS-land, der kan sidestilles  

 med vikarudlejningskurset.
Indehaveren skal tillige opfylde egenkapitalkravet  

 for vikarvirksomheder.
 I stk. 3 foreslås det, at  

 godskørselslovens bestemmelser om meddelelse, fornyelse,  

 tilbagekaldelse og bortfald af tilladelser til godskørsel for fremmed  

 regning vil finde tilsvarende anvendelse for godkendelser til at udøve  

 vikarvirksomhed udstedt i medfør af stk. 2. Det betyder, at en  

 godkendelse kun kan opretholdes, så længe indehaveren også  

 har en tilladelse til godskørsel, idet godkendelsen i det hele  

 følger tilladelsen.
 Det vil alene kunne komme under overvejelse at  

 tilbagekalde eller nægte en godkendelse fornyet, uden at det samtidig  

 får konsekvenser for tilladelsen, såfremt der er tale om, at  

 egenkapitalkravet for en godkendelse ikke længere er opfyldt, men  

 stadig er opfyldt for godskørselsvirksomhedens vedkommende.
 Såfremt en godkendelse er udstedt på grundlag  

 af en tilladelse udstedt i et EØS-land, vil der kun ske  

 tilbagekaldelse m.m. af godkendelsen.
 Det foreslås i stk. 4, at  

 trafikministeren bemyndiges til at fastsætte regler om meddelelse af  

 godkendelse i henhold til stk. 2.
Bemyndigelsen vil blive udnyttet på den måde,  

 at der for så vidt angår de faglige kvalifikationer vil blive  

 stillet krav om, at en tilladelsesindehaver, der søger om godkendelse  

 til udøvelse af chaufførvikarvirksomhed, skal gennemføre  

 og bestå et vikarudlejningskursus.
Det er tanken, at de eksisterende  

 vognmandskurser vil blive udvidet med et vikarudlejningsmodul.
 Allerede etablerede vognmænd, der ønsker at  

 drive chaufførvikarvirksomhed, skal således for at opnå  

 tilladelse hertil supplere det allerede beståede kursus med et  

 vikarudlejningsmodul, der ligeledes skal bestås, ligesom de udover  

 kapitalkravet til en vognmandstilladelse skal stille med et yderligere  

 kapitalkrav.
 Endvidere vil der blive stillet et egenkapitalkrav for  

 tilladelsesindehavere (med op til to tilladelser), der tillige ønsker  

 en godkendelse, på 350.000 kr.
 Bemyndigelsen vil herudover kunne benyttes til at  

 fastsætte nærmere regler om et erklæringssystem med henblik  

 på, at tilladelsesindehaveren let kan konstatere, om den planlagte  

 kørsel efter køre- og hviletidsbestemmelserne lovligt kan  

 udføres af chaufførvikaren.
 Der vil endvidere blive fastsat regler om  

 fremgangsmåden i forbindelse med indgivelse af ansøgninger til  

 Færdselsstyrelsen og udstedelse af tilladelser med godkendelser.
 Til nr. 3.
 Det foreslås at ændre § 17, der  

 bestemmer, hvilke overtrædelser af godskørselslovgivningens  

 bestemmelser der medfører bødestraf, således at en  

 indehaver af en tilladelse til godskørsel for fremmed regning tillige  

 vil kunne straffes med bøde, hvis vedkommende udfører  

 kørsel, hvor betingelserne i § 6 a, stk. 1, for anvendelse  

 af chauffører overtrædes.
 Til nr. 4.
 Det foreslås at udvide § 17, stk. 1,  

 således at en virksomhed, der udøver  

 chaufførvikarvirksomhed uden at være godkendt hertil, kan  

 straffes med bøde.
Til § 2 Med de foreslåede bestemmelser, der vedrører  

 lov om buskørsel, udvides tilladelsesindehaveres muligheder for at  

 anvende chauffører, idet det foreslås, at der tillige vil kunne  

 anvendes chauffører ansat hos en tilladelsesindehaver, der er godkendt  

 til chaufførvikarvirksomhed, ligesom der indføres en  

 godkendelsesordning for sådanne virksomheder inden for  

 buskørselsområdet.
De foreslåede bestemmelser svarer i det  

 hele til de foreslåede ordninger på  

 godskørselsområdet i lovforslagets § 1, nr. 1-4.
Til § 3 Det foreslås, at loven træder i kraft den 1.  

 juli 2000, således at der bliver tilstrækkelig tid til at  

 få indarbejdet vikarmoduler i de eksisterende kurser.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om godskørsel, jf. lovbekendtgørelse  

 nr. 473 af 16. juni 1999, foretages følgende ændringer:
§ 1. Den, der er etableret på dansk område og  

 udfører godskørsel for fremmed regning med  

 motorkøretøj eller vogntog med en tilladt totalvægt, der  

 overstiger en af trafikministeren fastsat vægtgrænse, skal have  

 tilladelse hertil.
Godskørsel må kun udføres af  

 tilladelsesindehaveren, af en chauffør ansat hos denne eller hos en  

 anden tilladelsesindehaver.
Der må kun kræves betaling for de med  

 udlånet direkte forbundne omkostninger.
 1. § 1, stk. 1, 2. og 3. pkt.,  

 ophæves.
Stk. 2. - - - - Stk. 3. - - - - Stk. 4. - - - - 2. Efter § 6 indsættes:
» § 6 a.
Godskørsel for fremmed regning, der  

 udføres med en tilladelse udstedt i medfør af § 1,  

 stk. 1, eller § 4, stk. 1, 3 eller 4, må kun  

 udføres af 1) 	tilladelsesindehaveren eller en chauffør ansat hos  

 denne, 2)	en chauffør ansat hos en anden tilladelsesindehaver, idet der  

 kun må ydes betaling for de med udlånet direkte forbundne  

 omkostninger, eller 3)	en chauffør ansat hos en tilladelsesindehaver, der efter  

 stk. 2 er godkendt til erhvervsmæssigt at udleje  

 chauffører.
Stk. 2. Det kan i tilslutning til en tilladelse til  

 godskørsel for fremmed regning, jf. § 1, stk. 1, og  

 § 4, stk. 1, 3 og 4, eller en tilladelse hertil udstedt inden for  

 Det Europæiske Økonomiske Samarbejdsområde godkendes, at  

 indehaveren erhvervsmæssigt udlejer chauffører.
Godkendelsen  

 omfatter tillige udlejning af chauffører til udførelse af  

 erhvervsmæssig personbefordring.
 Stk. 3. For godkendelse i henhold til stk. 2 finder  

 bestemmelserne om meddelelse, fornyelse, tilbagekaldelse og bortfald af  

 tilladelser i medfør af § 1, stk. 1, og § 4,  

 stk. 1, 3 og 4, tilsvarende anvendelse.
 Stk. 4. Trafikministeren kan fastsætte regler om  

 meddelelse af godkendelse i henhold til stk. 2.«.
§ 17. Medmindre højere straf er forskyldt efter anden  

 lovgivning, straffes med bøde den, der 3. § 17, stk. 1, nr. 1, affattes  

 således:
1) 	overtræder § 1, stk. 1, og 2, § 4,  

 stk. 2, 1. pkt., § 6, stk. 2, 3 og 4, § 11, § 15  

 eller § 16 b, stk. 4, » 2) 	- - - - 3) 	overtræder bestemmelser, der er indeholdt i De  

 Europæiske Fællesskabers forordninger om godskørsel.
 4. I § 17, stk. 1, ændres i nr. 3».« til: »eller«, og der  

 indsættes som nr. 4:
» § 2 I lov om buskørsel, jf. lovbekendtgørelse nr. 738 af 22.  

 september1999, foretages følgende ændringer:
§ 1. Den, der er etableret på dansk område og  

 udfører erhvervsmæssig personbefordring med dansk indregistreret  

 motorkøretøj indrettet til befordring af flere end 9 personer,  

 føreren medregnet, skal have tilladelse hertil.
Erhvervsmæssig  

 personbefordring må kun udføres af tilladelsesindehaveren, en  

 chauffør ansat hos denne eller hos en anden tilladelsesindehaver.
Der  

 må kun kræves betaling for de med udlånet direkte forbundne  

 omkostninger.
 1. § 1, stk. 1, 2. og 3. pkt.,  

 ophæves.
Stk. 2. - - - - Stk. 3. - - - - Stk. 4. - - - - Stk. 5. - - - - 2. Kapitel 3 affattes således:
Kapitel 3 » (Ophævet) Udførelse af erhvervsmæssig  

 personbefordring § 9. Erhvervsmæssig personbefordring, der udføres  

 med en tilladelse udstedt i medfør af § 1, stk. 1, eller  

 § 13, stk. 1, 3 eller 4, må kun udføres af 1) 	tilladelsesindehaveren eller en chauffør ansat hos  

 denne, 2) 	en chauffør ansat hos en anden tilladelsesindehaver, idet  

 der kun må ydes betaling for de med udlånet direkte forbundne  

 omkostninger, eller 3) 	en chauffør ansat hos en tilladelsesindehaver, der efter  

 stk. 2 er godkendt til erhvervsmæssigt at udleje  

 chauffører.
Stk. 2. Det kan i tilslutning til en tilladelse til  

 erhvervsmæssig personbefordring, jf. § 1, stk. 1, og  

 § 13, stk. 1, 3 og 4, eller en tilladelse hertil udstedt inden for  

 Det Europæiske Økonomiske Samarbejdsområde godkendes, at  

 indehaveren erhvervsmæssigt udlejer chauffører.
Godkendelsen  

 omfatter tillige udlejning af chauffører til udførelse af  

 godskørsel for fremmed regning.
 Stk. 3. For godkendelse i henhold til stk. 2 finder  

 bestemmelserne om meddelelse, fornyelse, tilbagekaldelse og bortfald af  

 tilladelser i medfør af § 1, stk. 1, og § 13,  

 stk. 1, 3 og 4, tilsvarende anvendelse.«.
§ 18. Trafikministeren kan fastsætte regler om 3. I § 18, stk. 1, indsættes efter nr. 6 som  

 nyt nummer:
1)	---- 2)	---- 3)	---- 4)	---- 5)	---- 6)	---- » 7)	---- 8)	---- Nr. 7 og 8 bliver herefter nr. 8 og 9.
§ 22. Medmindre højere straf er forskyldt efter anden  

 lovgivning, straffes med bøde den, der 4. I § 22, stk. 1, nr. 1, indsættes efter  

»§ 1 a«: »§ 9, stk. 1,«.
1) 	overtræder § 1, stk. 1-3, § 1a, § 13,  

 stk. 2, 1. pkt., § 17, stk. 1, § 18, stk. 3 og 4  

 eller § 20 a, stk. 4, 2) 	- - - - 5. I § 22, stk. 1, ændres i nr. 3».« til: eller", og der  

 indsættes som nr. 4:
3) 	- - - - » § 3 Loven træder i kraft den 1. juli 2000.
Bilag 2 Oversigt over myndigheder og organisationer, der er anmodet  

 om en udtalelse i anledning af lovforslaget.
