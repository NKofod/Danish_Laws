Bekendtgørelse om forurening og gener fra anlægget af Cityringen I medfør af § 14 a, stk. 1, og § 17 c, stk. 1, i lov nr. 552 af 6. juni 2007 om en Cityring, som ændret ved lov nr. 748 af 25. juni 2014, fastsættes:
Kapitel 1 Anvendelsesområde, definitioner mv.
 § 1. Denne bekendtgørelse finder anvendelse på støj og andre gener fra bygge- og anlægsarbejdet på Cityringens byggepladser, herunder på afgreningen til Nordhavnens og afgreningen til Sydhavnens byggepladser.
 § 2. Denne bekendtgørelse gælder også for Metroselskabet I/S entreprenører og underentreprenører, dog med undtagelse af §§ 12, 13, stk. 3, 14 og 19, der kun gælder for Metroselskabet I/S.
 § 3. I denne bekendtgørelse forstås ved:
 1) Beboer: En person, der på sin bopæl berøres af støj og andre gener fra bygge- og anlægsarbejdet fra Cityringens byggepladser, herunder fra afgreningen til Nordhavnens og af-greningen til Sydhavnens byggepladser.
2) Cityringens byggepladser: Byggepladser som afgrænset i bilag 2, pkt.
A, der er etableret til brug for anlæggelse af Cityringen.
København H, Rådhuspladsen, Gammel Strand, Kongens Nytorv, Marmorkirken, Østerport, Trianglen, Poul Henningsens Plads, Vibenshus Runddel, Skjolds Plads, Nørrebro, Nørrebros Runddel, Nuuks Plads, Aksel Møllers Have, Frederiksberg, Frederiksberg Allé, Enghave Plads og Sønder Boulevard benævnes »stationsbyggepladser«, og Tømmergraven, Øster Søgade og Nørrebroparken benævnes »tunnelarbejdspladser«.
3) Afgreningen til Nordhavnens byggepladser: Byggepladser som afgrænset i bilag 2, pkt.
B, der er etableret til brug for anlæggelse af afgreningen til Nordhavnen.
Den geografiske udstrækning af byggepladserne kan være overlappende.
4) Afgreningen til Sydhavnens byggepladser: Byggepladser som afgrænset i bilag 2, pkt.
C, der er etableret til brug for anlæggelse af afgreningen til Sydhavnen.
Den geografiske udstrækning af byggepladserne kan være overlappende.
 5) Dagperiode: Periode i tidsrummet fra kl. 7.00 til kl. 18.00 på hverdage og fra kl. 9.00 til kl. 16.00 på lørdage, søndage og helligdage.
 6) Aftenperiode: Periode i tidsrummet fra kl. 18.00 til kl. 22.00 på hverdage og fra kl. 16.00 til kl. 22.00 på lørdage, søndage og helligdage.
 7) Natperiode: Periode i tidsrummet fra kl. 22.00 til kl. 7.00 på hverdage og fra kl. 22.00 til kl. 9.00 på lørdage, søndage og helligdage.
 8) Støj: Det energiækvivalente A-vægtede lydtryksniveau i dB (LAeq) ved den mest støjbelastede bygningsfacade.
 9 Telt: Tætsluttende overdækning over byggearbejde bestående af teltdug og isolering med en støjdæmpende effekt.
Kapitel 2 Bygge- og anlægsarbejdets faseopdeling og arbejdstid § 4. Bygge- og anlægsarbejdet på Cityringens byggepladser er opdelt i anlægsfaserne 0, 0-1, 1-1, 1-2, 2-1, 2-2, 3-1, 3-1a, 3-1b, 3-2, 3-3, 3-3a, 4-1, 5, 6 og 7, jf. bilag 1, pkt.
A.
Bygge- og anlægsarbejdet på afgreningen til Nordhavnens byggepladser er opdelt i anlægsfaserne 0, 1, 2, herunder 2a og 2b, 3, 3-3, 4, 5, 6 og 7, jf. bilag 1, pkt.
B.
Bygge- og anlægsarbejdet på afgreningen til Sydhavnens byggepladser er opdelt i anlægsfaserne 0, 0-1, 1, 1-0, 1-1, 2, herunder 2a og 2b, 2-0, 2-1, 2-2, 2-2a, 2-2b, 2-2c, 3-0, 3-1, herunder 3-1a, 3-1b og 3-1c, 3-3, 4-1, 5 og 5-1, jf. bilag 1, pkt.
C.
Varigheder af anlægsfaserne er vejledende, og anlægsfaserne kan tidsmæssigt være overlappende.
Udføres flere anlægsfaser samtidigt på en byggeplads, eller er flere af byggepladserne geografisk overlappende, finder den højeste af de relevante anlægsfasers og byggepladsers støjgrænse anvendelse på det samlede bygge- og anlægsarbejde.
Stk. 2. Der kan forekomme ændringer i både rækkefølgen af og udførelsesmetoder i de enkelte anlægsfaser i forhold til det, der fremgår af bilag 1, pkt.
A- C.
Medfører ændringer af udførelsesmetoder eller omgivelser væsentlige ændringer af de i bilag 2 angivne støjniveauer, kan transport-, bygnings- og boligministeren bestemme, at Metroselskabet skal foranledige, at der bliver udarbejdet nye støjkort og beregnet nye støjgrænser, som optages i bilag 2.
 Stk. 3. Metroselskabet I/S skal orientere tilsynsmyndigheden, jf. § 9, stk. 1, om, hvilken anlægsfase eller hvilke anlægsfaser bygge- og anlægsarbejdet befinder sig i på hver byggeplads, herunder når der sker skift af anlægsfase.
§ 5. Bygge- og anlægsarbejdet på Cityringens byggepladser kan inden for de i bilag 1, pkt.
D, angivne tidsrum udføres efter de i medfør af § 6, stk. 1 og 3, fastsatte støjgrænser, jf. dog § 7.
Stk. 2. Bygge- og anlægsarbejdet på afgreningen til Nordhavnens byggepladser kan inden for de i bilag 1, pkt.
E, angivne tidsrum udføres efter de i medfør af § 6, stk. 1 og 3, fastsatte støjgrænser, jf. dog § 7.
Stk. 3. Bygge- og anlægsarbejdet på afgreningen til Sydhavnens byggepladser kan inden for de i bilag 1, pkt.
F, angivne tidsrum udføres efter de i medfør af § 6, stk. 1 og 3, fastsatte støjgrænser, jf. dog § 7.
Kapitel 3 Støjgrænser for bygge- og anlægsarbejdet på Cityringens, afgreningen til Nordhavnens og afgreningen til Sydhavnens byggepladser § 6. Støjniveauet fra bygge- og anlægsarbejdet på Cityringens byggepladser i de i bilag 1, pkt.
A, anførte anlægsfaser må ikke overstige de i bilag 2, pkt.
A, anførte støjgrænser, jf. dog § 7. Støjniveauet fra bygge- og anlægsarbejdet på afgreningen til Nordhavnens byggepladser i de i bilag 1, pkt.
B, anførte anlægsfaser må ikke overstige de i bilag 2, pkt.
B, anførte støjgrænser, jf. dog § 7. Støjniveauet fra bygge- og anlægsarbejdet på afgreningen til Sydhavnens byggepladser i de i bilag 1, pkt.
C, anførte anlægsfaser må ikke overstige de i bilag 2, pkt.
C, anførte støjgrænser, jf. dog § 7. De i bilag 2 og stk. 2 anførte støjgrænser skal overholdes inden for det mest støjbelastede tidsrum på 8 timer i dagperioden på hverdage og 7 timer på lørdage, søndage og helligdage, den mest støjbelastede time i aftenperioden og den mest støjbelastede halve time i natperioden.
Støjgrænserne fastsat i denne bekendtgørelse indeholder ikke tillæg på 5 dB(A) for tone- og impulsstøj.
 Stk. 2. I tidsrum, der ikke er omfattet af § 5, må støjens maksimalniveau fra bygge- og anlægsarbejdet på Cityring-ens, afgreningen til Nordhavnens og afgreningen til Sydhavnens byggepladser ikke overstige 55 dB(A) i dagperioden og 40 dB(A) i aften- og natperioden, jf. dog § 7. Nødvendig drift af ventilations- og vandbehandlingsanlæg m.v. for opretholdelse af byggepladserne er tilladt.
 Stk. 3. For Cityringens stationsbyggepladser, afgreningen til Nordhavnens byggepladser med undtagelse af Tunnelarbejdsplads Nordhavn og afgreningen til Sydhavnens byggepladser med undtagelse af Tunnelarbejdsplads Enghave Brygge, må støjens maksimalniveau midlet over ét minut (LAeq, 1 min) fra bygge- og anlægsarbejdet i natperioden ikke overstige 10 dB(A) i forhold til de fastsatte støjgrænser for natperioden, jf. dog § 7.
 Stk. 4. Metroselskabet I/S skal foretage offentlig annoncering ved byggepladserne og på Metroselskabet I/S hjemmeside om de regler, der følger af denne bekendtgørelse.
 § 7. §§ 5 og 6, stk. 1-3, gælder ikke for de i bilag 3 anførte aktiviteter.
Stk. 2. Metroselskabet I/S må tidligst påbegynde de i bilag 3, pkt.
A, C og E, nævnte aktiviteter tre dage efter tilsynsmyndigheden er underrettet om, at aktiviteten iværksættes.
Stk. 3. Metroselskabet I/S skal underrette tilsynsmyndigheden, når bilag 3, pkt.
A, C og E aktiviteter er tilendebragt.
Stk. 4. Metroselskabet I/S skal tilsynsmyndigheden om iværksættelse af de i bilag 3, pkt.
B, D og F, nævnte aktiviter så hurtigt som muligt og så vidt muligt før, aktiviteten iværksættes.
Stk. 5. Metroselskabet I/S skal underrette beboere om de i bilag 3, pkt.
A, C og E nævnte aktiviteter senest 3 dage før, aktiviteten iværksættes, og om iværksættelsen af den i bilag 3, pkt.
B, D og F nævnte aktivitet hurtigst muligt.
Kapitel 4 Andre gener fra byggepladsen § 8. Cityringens, afgreningen til Nordhavnens og afgreningen til Sydhavnens byggepladser må ikke i øvrigt give anledning til væsentlige gener, herunder ved støv, vibrationer, lys m.v.
Kapitel 5 Tilsyn, egenkontrol og rapportering § 9. Tilsynet med Metroselskabet I/S overholdelse af reglerne i §§ 5-8 varetages af Københavns Kommune for Cityringens, afgreningen til Nordhavnens og afgreningen til Sydhavnens byggepladser beliggende i Københavns Kommune og af Frederiksberg Kommune for Cityringens byggepladser beliggende i Frederiksberg Kommune.
 Stk. 2. Ved tilsynsmyndighedens vurdering af Metroselskabet I/S' overholdelse af reglerne i §§ 5-7 skal der tages hensyn til måleusikkerhed, herunder som følge af eventuel baggrundsstøj, efter almindelig måleteknisk praksis.
 Stk. 3. Tilsynsmyndigheden skal foranledige et ulovligt forhold lovliggjort, medmindre forholdet har underordnet betydning.
 § 10. Metroselskabet I/S skal planlægge og gennemføre et program for egenkontrol for at sikre overholdelse af de i medfør af § 6, stk. 1-3, fastsatte støjgrænser.
 Stk. 2. Metroselskabet I/S skal gennem sin egenkontrol sikre, at eventuelle overskridelser af de fastsatte støjgrænser dokumenteres og hurtigst muligt bringes til ophør, samt at foranstaltninger til at undgå overskridelser af støjgrænserne iværksættes.
Stk. 3. Metroselskabet I/S skal i tilfælde af akut, umiddelbart konstaterbar eller formodet overskridelse af de fastsatte støjgrænser, herunder ved støjende bygge- og anlægsarbejde ud over de tilladte arbejdstider, jf. § 5, straks nedbringe støjen fra eller standse den aktivitet, der er årsag til overskridelsen af støjgrænsen.
Metroselskabet I/S må først igangsætte aktiviteten, når årsagen til overskridelsen af støjgrænsen er fjernet.
 § 11. Metroselskabet I/S skal med henblik på at bestemme støjniveauet fra bygge- og anlægsarbejdet på Cityringens, afgreningen til Nordhavnens og afgreningen til Sydhavnens byggepladser foranledige, at der ved alle byggepladser, der er omfattet af § 1, kontinuerligt foretages facadestøjmålinger ved byggepladsernes omkringliggende bygninger, jf. dog stk. 3. Facadestøjmålingerne skal så vidt muligt foretages ved den eller de mest støjbelastede bygningsfacader, være geografisk repræsentative for byggepladsen og være fyldestgørende for hele det tidsrum, hvori byggepladsen er i drift.
Stk. 2. Støjmålingerne skal gennemføres efter reglerne herom, jf. bekendtgørelse om kvalitetskrav til miljømålinger og Miljøstyrelsens vejledning nr. 6/1984, med de ændringer, der følger af denne bekendtgørelse.
Støjmålingerne skal ikke være overvågede, og der skal ikke tillægges 5 dB(A) for tone- og impulsstøj.
 Stk. 3. Tilsynsmyndigheden kan bestemme, at støjmålingen kan ophøre på byggepladser, jf. § 1, hvor der ikke længere udføres støjende aften- og nattearbejde, eller hvor det resterende aften- og nattearbejde er omfattet af bekendtgørelsens bilag 3.
 Stk. 4. Transport-, Bygnings- og Boligministeren kan efter høring af tilsynsmyndigheden og Metroselskabet I/S bestemme, at støjmåling på en byggeplads, som er indstillet efter stk. 3, skal genoptages efter en nærmere angivet frist.
§ 12. Metroselskabet I/S skal indsende resultaterne af støjmålingerne fra Cityringens, afgreningen til Nordhavnens og afgreningen til Sydhavnens byggepladser, jf. § 11, stk. 1, til tilsynsmyndigheden senest den førstkommende arbejdsdag efter, at målingerne er foretaget.
Har Metroselskabet I/S ikke modtaget målingerne senest den førstkommende arbejdsdag efter, at målingerne er foretaget, skal Metroselskabet I/S indsende resultaterne af målingerne hurtigst muligt efter, at Metroselskabet I/S har modtaget målingerne.
Stk. 2. Metroselskabet I/S skal én gang ugentligt over for tilsynsmyndigheden redegøre for, om støjmålingerne fra den foregående uge viser overskridelser af de fastsatte støjgrænser.
Viser støjmålingerne overskridelser af støjgrænserne, skal Metroselskabet I/S redegøre for årsagen hertil, herunder om der har været udført aktiviteter efter § 7. Metroselskabet I/S er i den forbindelse alene forpligtet til at redegøre for årsager, der er relateret til byggepladsaktiviteter.
Stk. 3. Viser støjmålingerne overskridelser af de fastsatte støjgrænser, kan tilsynsmyndigheden tidligst 2 arbejdsdage efter, at målingen er foretaget, pålægge Metroselskabet I/S at redegøre for årsagen hertil, før den ugentlige redegørelse, der følger af stk. 2, skal foreligge.
Tilsynsmyndigheden kan fastsætte en frist for Metroselskabet I/S' afgivelse af en sådan redegørelse.
 § 13. Metroselskabet I/S skal efter anmodning fra tilsynsmyndigheden eller transport-, bygnings- og boligministeren give alle oplysninger, herunder om økonomiske og regnskabsmæssige forhold, som har betydning for vurderingen af forurening og gener fra byggepladsen og for eventuelle afhjælpende eller forebyggende foranstaltninger.
Stk. 2. Miljøbeskyttelseslovens § 87 finder tilsvarende anvendelse ved tilsynsbesøg på byggepladser, jf. § 11, stk. 3, med henblik på dokumentation af overtrædelse af reglerne i denne bekendtgørelse.
Overtrædelse af de i medfør af § 6, stk. 1-3, fastsatte støjgrænser skal kun for byggepladser omfattet af § 11, stk. 1, være konstateret ved støjmålinger, jf. §§ 11 og 12, før tilsynsbesøget kan udføres.
Stk. 3. Metroselskabet I/S skal orienteres om tilsynsbesøget på byggepladser omfattet af § 11, stk. 1, minimum 24 timer før besøgets udførelse, herunder om dato og tidspunkt for tilsynsbesøget, med henblik på at tilsynsbesøget kan udføres i samarbejde med en af Metroselskabet I/S bemyndiget person.
Kan tilsynsmyndigheden alene oplyse et forventeligt tidspunkt for tilsynsbesøget, eller ændres den oplyste dato eller det oplyste tidspunkt, skal tilsynsmyndigheden senest en time før tilsynsbesøget kontakte Metroselskabet I/S og oplyse om tidspunktet for tilsynsbesøget.
Tilsynsmyndigheden skal udarbejde en fyldestgørende rapport om resultatet af tilsynsbesøget, hvilken Metroselskabet I/S skal gives mulighed for at kommentere.
§ 14. Metroselskabet I/S skal for hvert kvartal over for Transport-, Bygnings- og Boligministeriet redegøre for anvendelsen af BAT (bedste tilgængelige teknik) til forebyggelse og begrænsning af forurening og gener, herunder støj fra byggepladserne, og for Metroselskabet I/S tiltag til optimering af planlægningen af bygge- og anlægsarbejdet.
Redegørelsen skal omfatte alle Cityringens, afgreningen til Nordhavnens og afgreningen til Sydhavnens byggepladser og skal indeholde en beskrivelse af anvendelsen af støjreducerende tiltag samt fremtidige tiltag, der forventes iværksat for at reducere forurening og gener, og at Metroselskabet I/S særligt i forhold til bygge- og anlægsarbejde i aften- og natperioder har optimeret planlægning af dette arbejde i videst muligt omfang.
 Stk. 2. Transport-, Bygnings- og Boligministeriet videresender BAT-redegørelsen til tilsynsmyndighederne til orientering.
Kapitel 6 Håndhævelse § 15. Konstaterer tilsynsmyndigheden, at der gentagne gange eller trods indskærpelse herom ikke rettidigt indsendes resultater fra støjmålinger fra en byggeplads, eller at der ikke indsendes korrekte og fyldestgørende resultater fra støjmålingerne, jf. §§ 11 og 12, kan tilsynsmyndigheden pålægge Metroselskabet I/S at lovliggøre forholdet inden en af tilsynsmyndigheden fastsat frist.
Tilsynsmyndigheden kan herunder pålægge Metroselskabet I/S at sikre, at der iværksættes og gennemføres intensiveret kontrol af det måleudstyr, som anvendes til at måle støjniveauet fra bygge- og anlægsarbejdet på Cityringens, afgreningen til Nordhavnens og afgreningen til Sydhavnens byggepladser.
§ 16. Konstaterer tilsynsmyndigheden, at Metroselskabet I/S vedholdende, gentagne gange, i væsentligt omfang eller trods indskærpelse har overskredet de i medfør af § 6, stk. 1-3, fastsatte støjgrænser, eller giver en af Cityringens, af-greningen til Nordhavnens eller afgreningen til Sydhavnens byggepladser anledning til væsentlige gener, jf. § 8, meddeler tilsynsmyndigheden Metroselskabet I/S et pålæg om, at overtrædelsen bringes til ophør inden en af tilsynsmyndigheden fastsat frist.
Tilsynsmyndigheden kan endvidere pålægge Metroselskabet I/S, at Metroselskabet I/S inden en af tilsynsmyndigheden fastsat frist skal iværksætte foranstaltninger for at forebygge, at der sker fremtidige overskridelser af de i medfør af § 6, stk. 1-3, fastsatte støjniveauer, eller at byggepladsen i øvrigt giver anledning til gener, jf. § 8. Metroselskabet I/S skal inden for den fastsatte frist over for tilsynsmyndigheden redegøre for, hvilke foranstaltninger Metroselskabet I/S har iværksat eller påtænker at iværksætte.
 § 17. Har Metroselskabet I/S ikke for byggepladser, jf. § 11, stk. 1, inden for den af tilsynsmyndigheden fastsatte frist, jf. § 16, bragt overskridelserne af de i medfør af § 6, stk. 1-3, fastsatte støjgrænser til ophør, og er støjgrænsen fortsat overskredet, eller giver en af Cityringens, afgreningen til Nordhavnens eller afgreningen til Sydhavnens byggepladser fortsat anledning til væsentlige gener, jf. § 8, kan tilsynsmyndigheden pålægge Metroselskabet I/S at træffe yderligere foranstaltninger til nedbringelse af støjen eller generne, indtil grænserne overholdes.
§ 18. Efterlever Metroselskabet ikke et pålæg efter §§ 16 og 17, eller foreligger der i nær sammenhæng gentagne og væsentlige overskridelser af de i medfør af § 6, stk. 1-3, fastsatte støjgrænser, kan tilsynsmyndigheden efter høring af transport-, bygnings- og boligministeren helt eller delvist nedlægge forbud imod, at Metroselskabet I/S i henholdsvis dag-, aften- eller natperioden 1) udfører et konkret anlægsarbejde på en eller flere af Cityringens, afgreningen til Nordhavnens eller afgrening-en til Sydhavnens byggepladser, 2) i det hele arbejder på én eller flere af Cityringens, af-greningen til Nordhavnens eller afgreningen til Sydhavnens byggepladser eller 3) udfører de arbejder, der indgår i en anlægsfase, jf. bilag 1, pkt.
A, B og C, på en eller flere af Cityringens, af-greningen til Nordhavnens eller afgreningen til Sydhavnens byggepladser.
 Stk. 2. Nedlægger tilsynsmyndigheden forbud efter stk. 1, kan bygge- og anlægsarbejdet først gennemføres, når tilsynsmyndigheden har ophævet forbuddet.
Stk. 3. Transport-, bygnings- og boligministeren kan bestemme, at en sag om forbud efter stk. 1 i stedet skal behandles af transport-, bygnings- og boligministeren som tilsynsmyndighed efter reglerne i denne bekendtgørelse.
Transport-, bygnings- og boligministeren kan herunder ophæve et udstedt forbud.
§ 19. Konstaterer tilsynsmyndigheden gentagne eller væsentlige overskridelser af de i medfør af § 6, stk. 1-3, fastsatte støjgrænser på en byggeplads, eller foreligger der gentagne gange ikke rettidige, korrekte eller fyldestgørende støjmålinger for en byggeplads, kan tilsynsmyndigheden pålægge Metroselskabet I/S, at 1) der i hele arbejdstiden skal være en repræsentant for Metroselskabet I/S til stede på den byggeplads, som pålægget er rettet imod med henblik på at sikre, at der ikke sker overtrædelser, eller 2) Metroselskabet I/S inden en af tilsynsmyndigheden fastsat frist skal udarbejde en handlingsplan for nedbringelse af støjniveauet indeholdende de konkrete foranstaltninger, der påtænkes iværksat til nedbringelse af støjniveauet.
 § 20. Konstaterer tilsynsmyndigheden, at Metroselskabet I/S overskrider de i medfør af § 6, stk. 1- 3, fastsatte støjgrænser, skal tilsynsmyndigheden ved vurderingen af, hvorvidt og i hvilken grad håndhævelse er nødvendig bl.a. inddrage, om overskridelsen er bragt til ophør i forbindelse med egenkontrollen.
 § 21. Tilsynsmyndighedens afgørelser efter denne bekendtgørelse kan ikke indbringes for anden administrativ myndighed.
Kapitel 7 Straf § 22. Medmindre højere straf er forskyldt efter den øvrige lovgivning, straffes med bøde den, der 1) overtræder §§ 5-6, § 7, stk. 2 og 3, § 8, §§ 10-12, § 13, stk. 1-2, og § 14 eller 2) undlader at efterkomme et pålæg eller et forbud efter denne bekendtgørelse.
 Stk. 2. Der kan pålægges selskaber (juridiske personer) strafansvar efter reglerne i straffelovens 5. kapitel.
Kapitel 8 Ikrafttræden og ophævelse § 23. Bekendtgørelsen træder i kraft den 4. januar 2019.
 Stk. 2. Bekendtgørelse nr. 1719 af 14. december 2017 om forurening og gener fra anlægget af Cityringen ophæves.
Transport-, Bygnings- og Boligministeriet, den 21. december 2018 Ole Birk Olesen / Merete Rønmos Houmann Bilag 1 A.
Anlægsfaser for bygge- og anlægsarbejdet på Cityringen Bygge- og anlægsarbejdet på Cityringens byggepladser er, jf. § 4, opdelt i følgende anlægsfaser med anførte forventede tidsrammer:
 1) For Øster Søgade og Gammel Strand vil der først i Fase 6 ske kapning af toppen af slidsevæggen samt fjernelse af inddæmning og reetablering af henholdsvis Sortedams Sø og Frederiksholms Kanal.
 Bygge- og anlægsarbejdet på Cityringens tunnelbyggepladser Øster Søgade, Nørrebroparken og Tømmergraven vil endvidere have følgende anlægsfase:
 På tunnelarbejdspladserne sker der, når arbejdet er færdigt, afvikling af tunnelarbejdspladsen og for Nørrebroparkens vedkommende reetablering af parken.
B.
Anlægsfaser for bygge- og anlægsarbejdet på afgreningen til Nordhavnen C.
Anlægsfaser for bygge- og anlægsarbejdet på afgreningen til Sydhavnen D.
Arbejdstid for bygge- og anlægsarbejdet på Cityringen De i medfør af § 6, stk. 1 og 3, fastsatte støjgrænser er gældende for bygge- og anlægsarbejdet på Cityringens byggepladser inden for følgende tidsrum, jf. § 5:
Stationsbyggepladser (med undtagelse af Marmorkirken) 2) I tilfælde af forsinkelser af arbejdet kan færdiggørelse af pæle og paneler i Fase 0 fortsætte til kl. 19.00 ved den gældende støjgrænse for dagperioden.
 x = I dette tidsrum må støjniveauet fra bygge- og anlægsarbejdet på Cityringens byggepladser ikke overstige 55 dB(A) i dagperioden og 40 dB(A) i aften- og natperioden, jf. § 6, stk. 2.
Tunnelarbejdspladser og Marmorkirken Arbejdstiderne for tunnelarbejdspladserne er gældende, når der udføres aktiviteter relateret til tunnelarbejde.
For øvrige aktiviteter er arbejdstiderne for stationsbyggepladserne gældende.
E.
Arbejdstid for bygge- og anlægsarbejdet på afgreningen til Nordhavnen De i medfør af § 6, stk. 1 og 3, fastsatte støjgrænser er gældende for bygge- og anlægsarbejdet på af-greningen til Nordhavnens byggepladser inden for de nedenfor anførte tidsrum, jf. § 5. For hver byggeplads er der for hver fase angivet, hvilken en af de nedenstående tre arbejdstider, der er gældende.
Dagarbejde (benævnt A i skemaerne over støjgrænser i Bilag 2 B) Dag- og aftenarbejde (benævnt B i skemaerne over støjgrænser i Bilag 2 B) Døgnarbejde (benævnt C i skemaerne over støjgrænser i Bilag 2 B) 3) I tilfælde af forsinkelser af arbejdet kan færdiggørelse af pæle og paneler i Fase 0 fortsætte til kl. 19.00 ved den gældende støjgrænse for dagperioden.
 x = I dette tidsrum må støjniveauet fra bygge- og anlægsarbejdet på afgreningen til Nordhavnens byggepladser ikke overstige 55 dB(A) i dagperioden og 40 dB(A) i aften- og natperioden, jf. § 6, stk. 2. Der er i bilag 2, punkt B i visse tilfælde anført støjgrænser for tidsrum, der er mærket x i ovennævnte skemaer og derfor er omfattet af den udfyldende regel i § 6, stk. 2. Disse støjgrænser er i overensstemmelse med støjgrænserne fastsat i § 6, stk. 2.
F.
Arbejdstid for bygge- og anlægsarbejde på Sydhavnen De i medfør af § 6, stk. 1 og 3, fastsatte støjgrænser er gældende for bygge- og anlægsarbejdet på af-greningen til Nordhavnens byggepladser inden for de nedenfor anførte tidsrum, jf. § 5. For hver byggeplads er der for hver fase angivet, hvilken en af de nedenstående tre arbejdstider der er gældende.
Dagarbejde (benævnt A i skemaerne over støjgrænser i Bilag 2 B) Dag- og aftenarbejde (benævnt b i skemaerne over støjgrænser i Bilag 2 B) Døgnarbejde (benævnt C i skemaerne over støjgrænser i Bilag 2 B) 4) I tilfælde af en indtrådt uforudset forsinkelse af arbejdet med pæle og paneler i Fase 0 kan det igangværende arbejde fortsætte til det er færdiggjort, dog maksimalt til kl. 19.00, ved den gældende støjgrænse for dagperioden.
Dette gælder alene forsinkelser, der skyldes ekstraordinære forhold, som eksempelvis uventede geologiske forhold, maskinskade eller forsinket betonleverance grundet trafikale forhold eller lignende.
 x = I dette tidsrum må støjniveauet fra bygge- og anlægsarbejdet på afgreningen til Sydhavnens byggepladser ikke overstige 55 dB(A) i dagperioden og 40 dB(A) i aften- og natperioden, jf. § 6, stk. 2. Der er i bilag 2, punkt B i visse tilfælde anført støjgrænser for tidsrum, der er mærket x i ovennævnte skemaer og derfor er omfattet af den udfyldende regel i § 6, stk. 2. Disse støjgrænser er i overensstemmelse med støjgrænserne fastsat i § 6, stk. 2.
Bilag 2 A.
Cityringens byggepladser I nedenstående tabeller er der for hver byggeplads angivet støjgrænser for hver anlægsfase for henholdsvis dag-, aften-, og natperioden.
Derudover er den forventede varighed af de enkelte faser frem til fase 5 angivet.
 Der er i tabellerne for hver byggeplads kun medtaget de tilbageværende faser, der endnu ikke er afsluttet.
København H For Cityringens byggeplads København H, beliggende vest for Københavns Hovedbanegård og omfattende hele Stampesgade samt den del af Halmtorvet, der ligger mellem Colbjørnsensgade og Helgolandsgade/Kvægtorvsgade, jf. nedenstående kort4) er følgende støjgrænser for bygge- og anlægsarbejdet gældende:
Rådhuspladsen For Cityringens byggeplads Rådhuspladsen, beliggende på Rådhuspladsens nordlige del, jf. nedenstående kort, er følgende støjgrænser gældende:
Gammel Strand For Cityringens byggeplads Gammel Strand, der omfatter den del af Gammel Strand, der strækker sig fra Højbro Plads til Naboløs samt en del af Slotsholmskanalen, jf. nedenstående kort, er følgende støjgrænser gældende:
Kongens Nytorv Cityringens byggeplads Kongens Nytorv omfatter en del af Lille Kongensgade, en lille del af bygningen beliggende på hjørnet af Lille Kongensgade og Kongens Nytorv/Holmens kanal, det meste af Kongens Nytorv og omkranser Krinsen, jf. nedenstående kort.
 For den del af byggepladsen, der omfatter det meste af Kongens Nytorv og omkranser Krinsen, er følgende støjgrænser gældende:
 For den del af byggepladsen, der omfatter en del af Lille Kongensgade og en lille del af bygningen beliggende på hjørnet af Lille Kongensgade og Kongens Nytorv/Holmens kanal, er følgende støjgrænser gældende:
Marmorkirken For Cityringens byggeplads Marmorkirken, der omfatter hele den vestlige del af kirkepladsen mellem Frederiks Kirke og Store Kongensgade, jf. nedenstående kort, er følgende støjgrænser gældende:
Østerport For Cityringens byggeplads Østerport, beliggende på den nordøstlige side af Oslo Plads mellem Kristianiagade og Østbanegade, jf. nedenstående kort5) er følgende støjgrænser gældende:
 5) Kortet er ikke fuldstændigt, da der udestår areal til brug for etablering af den sidste del af omstigningsstationsarbejderne.
 For byggepladsen til omstigningstunnel ved Østerport, beliggende hvor Østbanegade møder Oslo Plads/Dag Hammarskjölds Allé, er følgende støjgener gældende:
Øster Søgade For Cityringens byggeplads Øster Søgade, der er etableret på en tørlagt del af Sortedamssøen, som grænser op til Øster Søgade, jf. nedenstående kort, er følgende støjgrænser gældende:
Trianglen For Cityringens byggeplads Trianglen, der omfatter hele den åbne plads på hjørnet af Øster Allé og Blegdamsvej mellem Øster Allé Posthus og kollegiet Østerbrogården, jf. nedenstående kort, er følgende støjgrænser gældende:
Poul Henningsens Plads For Cityringens byggeplads Poul Henningsens Plads, der omfatter den sydøstlige del af Reersøgade mellem Tåsingegade og Jagtvej samt hele p-pladsen ud for højhuset Øbrohus, jf. nedenstående kort, er følgende støjgrænser gældende:
Vibenshus Runddel For Cityringens byggeplads Vibenshus Runddel, som er beliggende i det nordvestlige hjørne af Fælledparken og afgrænses af Jagtvej mod nord og Øster Allé mod syd, jf. nedenstående kort, er følgende støjgrænser gældende:
Skjolds Plads For Cityringens byggeplads Skolds Plads, der omfatter Skjolds Plads samt den sydvestlige del af Haralds-gade mellem Skjolds Plads og Tagensvej, jf. nedenstående kort, er følgende støjgrænser gældende:
Nørrebro For Cityringens byggeplads Nørrebro, der omfatter Folmer Bendtsens Plads fra Nørrebrogade til Ørnevej, og som grænser op til den østlige del af Nørrebro Station, jf. nedenstående kort, er følgende støjgrænser gældende:
Nørrebroparken For Cityringens byggeplads Nørrebroparken, der omfatter den nordlige del af Nørrebroparken mellem Krogerupgade, Hillerødgade og Nordbanegade, jf. nedenstående kort, er følgende støjgrænser gældende:
Nørrebros Runddel For Cityringens byggeplads Nørrebros Runddel, der udgøres af det nordvestlige hjørne af Assistens Kirkegård, jf. nedenstående kort, er følgende støjgrænser gældende:
Nuuks Plads For Cityringens byggeplads Nuuks Plads, der omfatter pladsen mellem det gamle landsarkiv og Jagtvej samt den vestligste del af Hiort Lorentzens Gade og en satellitbyggeplads med oplag og skurby på den anden side af Rantzausgade, jf. nedenstående kort, er følgende støjgrænser gældende:
Aksel Møllers Have For Cityringens byggeplads Aksel Møllers Have, der er beliggende i den nordlige halvdel af parken Aksel Møllers Have, jf. nedenstående kort, er følgende støjgrænser gældende:
Frederiksberg For Cityringens byggeplads Frederiksberg, der er beliggende umiddelbart syd for Frederiksberg Centret og omfatter hele Holger Tornøes Passage samt den del af Solbjergvej, der ligger ud for Frederiksberg Gymnasium, jf. nedenstående kort, er følgende støjgrænser gældende:
Frederiksberg Allé For Cityringens byggeplads Frederiksberg Allé, der er beliggende på hjørnet af Platanvej og Frederiksberg Allé, og som omfatter den nordlige del af Platanvej og dele af baggårdene til de nærmest liggende bygninger, jf. nedenstående kort, er følgende støjgrænser gældende:
Enghave Plads For Cityringens byggeplads Enghave Plads, som omfatter den del af Enghave Plads, der ligger mellem Haderslevgade og Flensborggade samt en del af vejen langs den sydlige del af Enghave Plads, jf. nedenstående kort, er følgende støjgrænser gældende:
Sønder Boulevard For Cityringens byggeplads Sønder Boulevard, der omfatter den midterste del af Sønder Boulevard på strækningen mellem Dannebrogsgade og Absalonsgade, jf. nedenstående kort, er følgende støjgrænser gældende:
Tømmergraven For Cityringens byggeplads Tømmergraven, der omfatter et areal på ca. 10 ha nord for Vasbygade, som primært består af store åbne arealer med spor og få bygninger samt Havneholmen, jf. nedenstående kort for henholdsvis hele byggepladsen og Havneholmen, er følgende støjgrænser gældende:
6) Støjgrænsen på 55 dB(A) er alene gældende for den del af byggepladsen, der udgøres af Havneholmen.
Støjgrænsen på 56 dB(A) er gældende for den resterende del af byggepladsen.
Tømmergraven - hele byggepladsen Havneholmen B.
Afgreningen til Nordhavnens byggepladser I nedenstående tabeller er der for hver byggeplads angivet støjgrænser for hver anlægsfase for henholdsvis dag-, aften-, og natperioden.
Herudover er det angivet, hvilken arbejdstid der er gældende for de respektive faser.
Endvidere er den forventede varighed af de enkelte faser frem til fase 5 angivet.
 Der er i tabellerne for hver byggeplads kun medtaget de faser, der vil foregå på byggepladsen.
 Byggepladserne kan være geografisk overlappende.
Krauseparken For afgreningen til Nordhavnens byggeplads Krauseparken, beliggende i Krauseparken mellem Krausesvej, Skanderborggade og Gammel Kalkbrænderi Vej, er følgende støjgrænser gældende:
Nordhavn Station og Tunnelarbejdsplads Nordhavn For afgreningen til Nordhavnens byggeplads Nordhavn Station og Tunnelarbejdsplads Nordhavn, beliggende mellem Kalkbrænderihavnsgade, Århusgade, Glückstadtsvej og Sundkrogsgade på den sydvestlige del af byggepladsen (området øst for Kalkbrænderihavnsgade), er følgende støjgrænser gældende:
Nordhavn Station Tunnelarbejdsplads Nordhavn Omstigningstunnel ved Nordhavn For afgreningen til Nordhavnens byggeplads Omstigningstunnel ved Nordhavn, beliggende hvor Kalkbrænderihavnsgade krydser Århusgade, er følgende støjgrænser gældende:
Cut and Cover For afgreningen til Nordhavns byggeplads Cut and Cover, beliggende mellem Kalkbrænderihavnsgade, Århusgade, Glückstadtsvej og Sundkrogsgade i den nordøstlige del af byggepladsen (området der strækker sig over Lüdersvej til parkeringsarealer og afgrænses af Sundkrogsgade, Glückstadtsvej og Lüdersvej), er følgende støjgrænser gældende:
Åben rampe og dæmning For afgreningen til Nordhavnens byggeplads Åben rampe og dæmning, beliggende langs Sundkrogsgade og Glückstadtsvej i den sydlige del af byggepladsen, er følgende støjgrænser gældende:
Højbane og station v/ Orientkaj For afgreningen til Nordhavnens byggeplads Højbane og station v/ Orientkaj, beliggende langs Sundkrogsgade og Glückstadtsvej i den nordlige del af byggepladsen, er følgende støjgrænser gældende:
C.
Afgreningen til Sydhavnens byggepladser I nedenstående tabeller er der for hver byggeplads angivet støjgrænser for hver anlægsfase for henholdsvis dag-, aften-, og natperioden.
Herudover er det angivet, hvilken arbejdstid der er gældende for de respektive faser.
Endvidere er den forventede varighed af de enkelte faser frem til fase 5 angivet.
 Der er i tabellerne for hver byggeplads kun medtaget de faser, der vil foregå på byggepladsen.
 Byggepladserne kan være geografisk overlappende.
Havneholmen For afgreningen til Sydhavnens byggeplads Havneholmen, beliggende langs den sydvestlige side af Fisketorvet, er følgende støjgrænser gældende:
Enghave Brygge - sporskiftekammer For afgreningen til Sydhavnens byggeplads Enghave Brygge, som omfatter station, sporskiftekammer og tunnelarbejdsplads, beliggende mellem Enghave Brygge, Frederiksholmsløbet og Bertha von Suttners Vej, er følgende støjgrænser gældende:
Enghave Brygge  station Enghave Brygge  tunnelarbejdsplads Sluseholmen For afgreningen til Sydhavnens byggeplads Sluseholmen, beliggende mellem Fordgraven og Sjællandsbroen, er følgende støjgrænser gældende:
Mozarts Plads For afgreningen til Sydhavnens byggeplads Mozarts Plads, beliggende på Mozarts Plads og en del af Borgmester Christiansens Gade, er følgende støjgrænser gældende:
Ny Ellebjerg For afgreningen til Sydhavnens byggeplads Ny Ellebjerg, beliggende mellem Øresundbanen og S-togs-ringbanen nord for Strømmen Skakt, er følgende støjgrænser - opdelt på delbyggepladserne Ringbaneomlægning, Ny Undergrundsstation, Ny Undergrundsstation etape 1 og 2 og gangtunnel - gældende:
Strømmen Skakt For afgreningen til Sydhavnens byggeplads Strømmen Skakt, beliggende mellem Øresundbanen, S-togs-ringbanen, Ellebjergvej og Strømmen, er følgende støjgrænser gældende:
Tjæregade For afgreningen til Sydhavnens byggeplads Tjæregade, beliggende på hjørnet mellem Tjæregade og Alva Myrdals Plads, er følgende støjgrænser gældende:
Teglholmsgade For afgreningen til Sydhavnens byggeplads Teglholmsgade, beliggende mellem Teglholmens Østkaj og Teglholmsgade, er følgende støjgrænser gældende:
Bilag 3 A.
For bygge- og anlægsarbejde på Cityringens byggepladser gælder der ikke en øvre støjgrænse, jf. § 7, stk. 1, når følgende aktiviteter af kort varighed udføres:
B.
For bygge- og anlægsarbejde på Cityringens byggepladser gælder der ikke en øvre støjgrænse, jf. § 7, stk. 1, når følgende aktivitet af kort varighed, der alene iværksættes når dette er nødvendigt, udføres:
C.
For bygge- og anlægsarbejde på afgreningen til Nordhavnens byggepladser gælder der ikke en øvre støjgrænse, jf. § 7, stk. 1, når følgende aktiviteter af kort varighed udføres:
D.
For bygge- og anlægsarbejde på afgreningen til Nordhavnens byggepladser gælder der ikke en øvre støjgrænse, jf. § 7, stk. 1, når følgende aktivitet af kort varighed, der alene iværksættes når dette er nødvendigt, udføres:
E.
For bygge- og anlægsarbejde på afgreningen til Sydhavnens byggepladser gælder der ikke en øvre støjgrænse, jf. § 7, stk. 1, når følgende aktiviteter af kort varighed udføres:
F.
For bygge- og anlægsarbejde på afgreningen til Sydhavnens byggepladser gælder der ikke en øvre støjgrænse, jf. § 7, stk. 1, når følgende aktivitet af kort varighed, der alene iværksættes når dette er nødvendigt, udføres:
