Et medlem var ansat hos en arbejdsgiver, som ifølge overenskomst  

 mellem arbejdsgiverforeningen og et fagforbund kun måtte beskæftige  

 fagforbundets medlemmer.
Medlemmet havde ret til overflytning til en  

 tværfaglig arbejdsløshedskasse, selv om en fagretlig sag mellem  

 arbejdsgiveren og fagforbundet kunne få betydning for medlemmets fortsatte  

 ansættelse Danmarks Frie Fagforening Danmarksgade 16 9000 Aalborg Vedrørende cpr.nr. 310539-, X.
I brev af 12. oktober 1988 har De for X klaget over,  

 at Specialarbejdernes Arbejdsløshedskasse ikke har overflyttet ham  

 til Kristelig Arbejdsløshedskasse Specialarbejdernes Arbejdsløshedskasses hovedledelse har i brev af 7.  

 december 1988 fremsendt kopi af sin afgørelse af 22. marts 1988 og oplyst, at  

 denne afgørelse aldrig er blevet anket.
Det fremgår bl.a. af afgørelsen, at medlemmet ikke var berettiget til  

 overflytning til Kristelig Arbejdsløshedskasse, idet der i overenskomsten  

 mellem Landsforeningen Danske Anlægsgartnermestre og SID var en bestemmelse  

 om, at LDA's medlemmer var forpligtede til kun at beskæftige medlemmer  

 af SID.
Medlemmets arbejdsgiver var medlem af LDA og dermed omfattet af  

 overenskomsten.
 Efter at De med direktoratets brev af 16. december 1988 blev gjort bekendt  

 med Specialarbejdernes Arbejdsløshedskasses brev af 7. december 1988 og  

 kassens tidligere afgørelse, har De i brev af 28. februar 1989 meddelt  

 direktoratet, at X fortsat ønsker a-kasseoverflytning.
 Direktoratet skal i den anledning meddele, at medlemmer, der opfylder  

 betingelserne for medlemskab i mere end en arbejdsløshedskasse for  

 lønmodtagere, har ret til overflytning mellem disse.
 Da Kristelig Arbejdsløshedskasse er en tværfaglig arbejdsløshedskasse for  

 lønmodtagere, vil overflytning kunne ske hertil uanset overenskomstmæssige  

 forhold.
 Det vedrører altså ikke medlemskabet af arbejdsløshedskassen, at der  

 eventuelt verserer en fagretlig sag mellem medlemmets arbejdsgiver og SID,  

 som eventuelt kunne få betydning for hans ansættelsesforhold.
 Direktoratet har derfor dags dato  

 anmodet Specialarbejdernes Arbejdsløshedskasses hovedledelse om at medvirke  

 til den ønskede overflytning.
 Medlemmet er herfra underrettet om direktoratets afgørelse, som kan  

 indbringes for Ankenævnet for Arbejdsløshedsforsikringen inden fire uger  

 efter afgørelsens modtagelse, jf. § 99, stk. 2, i lov om arbejdsformidling og  

 arbejdsløshedsforsikring m.v.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
Ole Poul Pedersen fm.
