Formålet med registeret er at foretage interne sammenligninger mellem og analyser over forskellige dele af en virksomheds regnskabsmateriale, at opsamle oplysninger til brug ved krydsrevision, der involverer to eller flere virksomheder, at udskrive oplysninger, sammentællinger og analyser til brug ved skattekontrol samt at danne grundlag for intern sagsstyring.
Personkreds: Registeret må kun indeholde oplysninger, der er indsamlet under skattekontrolarbejdet og hidrører fra regnskabsmateriale eller selvangivelser for personer, selskaber, foreninger m.v. samt oplysninger fra offentlige myndigheder, der er indsamlet til brug for skattekontrolarbejdet og offentligt tilgængelige oplysninger som f.eks. dagbladsannoncer.
 Ikrafttrædelsesdato: 05/02/1990.
