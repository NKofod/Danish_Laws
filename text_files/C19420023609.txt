 Paa dertil given Anledning skal man henlede D'Herrers Opmærksomhed paa, at  

 der, som udtalt i Justitsministeriets Cirkulære Nr. 146 af 30. Juni 1932, ved  

 Behandlingen af Dødsboer bør indhentes Oplysning fra det ved Notarialkontoret  

 i København førte Centralkartotek over Testamenter i alle Tilfælde, hvor der  

 KAN være Mulighed for, at den afdøde har oprettet Testamente for en dansk  

 Notar efter Kartotekets Oprettelse den 1. Juli 1932.
 Samtidig skal Justitsministeriet anmode om, at der af Hensyn til  

 Udskillelsen af de Kort i Kartoteket, som har tabt deres Betydning, maa blive  

 givet Indberetning til Centralkartoteket i Tilfælde, hvor det under  

 Behandlingen af et Dødsbo oplyses, at afdøde efter 1. Juli 1932 har oprettet  

 Testamente for en dansk Notar.
 Naar der i Anledning af Dødsfaldet rettes Henvendelse til Kartoteket i  

 Medfør af fornævnte Cirkulære af 30. Juni 1932, er yderligere Indberetning  

 overflødig.
 Det tilføjes, at Blanketter til Forespørgsler og Indberetninger vil kunne  

 faas ved Henvendelse til Notarialkontoret i København.
 Justitsministeriet, den 12. August 1942.
P.
M.
V.
