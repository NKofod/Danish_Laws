Vejledning om krav i den  

 finansielle lovgivning til direktørers og bestyrelsesmedlemmers egnethed og  

 hæderlighed (fit & proper) og krav til godkendelse af ejere af  

 kvalificerede andele 1. Indledning Denne vejledning erstatter Finanstilsynets vejledning af 16.  

 august 2004 om krav i den finansielle lovgivning til direktørers,  

 bestyrelsesmedlemmers og aktionærers egnethed og hæderlighed.
 Vejledningen findes på Finanstilsynets hjemmeside  

 www.finanstilsynet.dk under »Indberetninger«  »Fit & proper«.  

 Vejledningen  

 er oversat til engelsk.
2. Vejledningens anvendelsesområde Vejledningen finder anvendelse på bestyrelsesmedlemmer og  

 direktører i virksomheder, der er omfattet af tilsyn efter:
-  

 	  

 Lov om finansiel  

 virksomhed § 64 og § 100, stk. 1 -  

 	  

 Lov om finansiel virksomhed  

 § 312, stk. 1, jf. § 327, stk. 2, nr. 4 (udstedere af  

 elektroniske penge) -  

 	  

 Lov om  

 forsikringsformidling § 8 -  

 Lov om tilsyn med firmapensionskasser § 23 a -  

 	  

 Lov om  

 investeringsforeninger og specialforeninger § 31 -  

 	  

 Lov om  

 værdipapirhandel § 9  

1) Vejledningen finder endvidere anvendelse på  

 bestyrelsesmedlemmer og direktører i Arbejdsmarkedets Tillægspension,  

 Arbejdsmarkedets Erhvervssygdomssikring og i Lønmodtagernes Dyrtidsfond, jf.  

 herved:
-  

 	  

 Lov om  

 Arbejdsmarkedets Tillægspension § 23 a -  

 	  

 Lov om  

 arbejdsskadesikring § 62 -  

 	  

 Lov om Lønmodtagernes  

 Dyrtidsfond § 4 a Vejledningen omfatter krav til bestyrelsesmedlemmers og  

 direktørers egnethed og hæderlighed i virksomheder under tilsyn.
 Vejledningen omfatter også krav til godkendelse af ejere  

 (aktionærer), der erhverver en kvalificeret andel i en finansiel virksomhed  

 eller en finansiel holdingvirksomhed i medfør af § 61, stk. 1, jf.  

 § 5, stk. 3 i lov om finansiel virksomhed.
 Vejledningen retter sig mod de personer, der skal indgå i  

 ledelsen af en virksomhed enten som direktør anmeldt til Erhvervs- og  

 Selskabsstyrelsen eller som bestyrelsesmedlem og angiver, hvilke oplysninger  

 denne  

 personkreds skal afgive til Finanstilsynet.
Betegnelsen »bestyrelsesmedlem« i vejledningen omfatter  

 såvel generalforsamlingsvalgte bestyrelsesmedlemmer som medarbejdervalgte  

 bestyrelsesmedlemmer samt suppleanter herfor.
Ved vurderingen af egnethed og  

 hæderlighed stilles samme krav til denne personkreds.
 Betegnelsen »finansielle virksomheder« anvendes i det  

 følgende som en samlebetegnelse for alle virksomheder omfattet af  

 vejledningen.  

 Betegnelsen dækker således ikke kun de egentlige finansielle virksomheder,  

 som  

 defineret i lov om finansiel virksomhed § 5, stk. 1, nr. 1.
3. Den lovmæssige baggrund Kravene i den finansielle lovgivning om, at  

 bestyrelsesmedlemmer og direktører skal opfylde visse krav om egnethed og  

 hæderlighed er implementeret indenfor rammerne af EF-direktiver.
 Bestemmelsen i § 64 i lov om finansiel virksomhed har  

 følgende ordlyd:
 »§ 64.  

  

 Et medlem af bestyrelsen og direktionen i en finansiel virksomhed skal have  

 fyldestgørende erfaring til at udøve hvervet eller stillingen.
Stk. 2.  

  

 Et medlem  

 af bestyrelsen og direktionen kan ikke bestride hvervet eller stillingen som  

 henholdsvis  

 bestyrelsesmedlem og direktør i en finansiel virksomhed, såfremt 1)  

 	  

 den pågældende  

 pålægges strafansvar for overtrædelse af straffeloven eller den finansielle  

 lovgivning  

 og denne overtrædelse indebærer risiko for, at hvervet eller stillingen ikke  

 varetages på betryggende vis, 2)  

 	  

 den pågældende har  

 anmeldt betalingsstandsning, er under konkurs, har indgivet begæring om  

 gældssanering eller der er indledt forhandlinger om tvangsakkord, 3)  

 	  

 den pågældendes  

 økonomiske situation eller selskaber, den pågældende ejer, eller hvori den  

 pågældende  

 deltager i driften, har påført den finansielle virksomhed tab eller risiko  

 for  

 tab eller 4)  

 	  

 den pågældende har  

 udvist en sådan adfærd, at der er grund til at antage, at den pågældende ikke  

 vil varetage hvervet eller stillingen på forsvarlig måde.
 Stk. 3.  

  

 Medlemmer  

 af bestyrelsen og direktionen har pligt til at give Finanstilsynet  

 oplysninger  

 om de i stk. 2 angivne forhold.
Stk. 4.  

  

 Stk. 1,  

 stk. 2, nr. 1-2 og 4, og stk. 3, gælder tilsvarende for medlemmer  

 af  

 bestyrelsen og direktionen i en finansiel holdingvirksomhed.« Ordlyden af bestemmelserne om egnethed og hæderlighed i lov  

 om forsikringsformidling, lov om tilsyn med firmapensionskasser, lov om  

 investeringsforeninger og specialforeninger og lov om værdipapirhandel  

 afviger  

 på visse punkter fra ordlyden af § 64 i lov om finansiel virksomhed.
Der  

 henvises til lovteksten på Finanstilsynets hjemmeside under »Lovsamling«.
 Ledelsen af et investeringsforvaltningsselskab skal  

 endvidere i medfør af lov om finansiel virksomhed § 100, stk. 1,  

 være  

 i besiddelse af fyldestgørende erfaring i forbindelse med den type  

 foreninger,  

 der administreres af investeringsforvaltningsselskabet.
3.1. Sanktionsmuligheder Finanstilsynet kan i medfør af § 351, stk.1, i lov om  

 finansiel virksomhed påbyde en finansiel virksomhed inden for en af tilsynet  

 fastsat frist at afsætte en direktør i en finansiel virksomhed, hvis  

 vedkommende ikke opfylder de betingelser, der følger af § 64,  

 stk. 2  

 i lov om finansiel virksomhed.
Afgørelsen om at påbyde en finansiel  

 virksomhed  

 at afsætte en direktør træffes i Det Finansielle Virksomhedsråd, som i medfør  

 af lov om finansiel virksomhed § 345, stk. 2, nr. 1, træffer  

 afgørelse i tilsynssager af principiel karakter.
 Hvis den finansielle virksomhed ikke har afsat direktøren  

 inden for den fastsatte frist, kan Finanstilsynet inddrage virksomhedens  

 tilladelse i medfør af lov om finansiel virksomhed § 237, stk. 1,  

 nr.  

 2 og § 255, stk. 1, nr. 2.
 Hvis et bestyrelsesmedlem i en finansiel virksomhed ikke  

 skønnes at opfylde kravene til egnethed og hæderlighed, og den finansielle  

 virksomhed ikke afhjælper dette, kan Finanstilsynet i medfør af lov om  

 finansiel virksomhed § 237, stk. 1, nr. 2 og § 255,  

 stk. 1,  

 nr. 2, inddrage virksomhedens tilladelse.
Finanstilsynet kan nægte tilladelse til at stifte en  

 finansiel virksomhed, hvis et medlem af den finansielle virksomheds  

 bestyrelse  

 eller direktion ikke opfylder kravene i § 64, jf. § 14,  

 stk. 1,  

 nr. 2 i lov om finansiel virksomhed.
Afgørelsen om, at inddrage eller nægte  

 en  

 finansiel virksomhed tilladelse, træffes af Det Finansielle Virksomhedsråd.
Bestyrelsesmedlemmer og direktører, der ikke er enige med  

 Finanstilsynet i afgørelsen, kan indbringe afgørelsen for Erhvervsankenævnet  

 i  

 medfør af lov om finansiel virksomhed § 372, stk. 1. Det samme  

 gælder  

 for ejere af kvalificerede andele.
Erhvervsankenævnet kan beslutte, at  

 sådanne  

 klager skal have opsættende virkning.
I forbindelse med indgivelse af en  

 klage  

 til Erhvervsankenævnet skal der betales et gebyr, som p.t. udgør 4.000,00 kr.  

 Ved manglende betaling afvises klagen.
3.2. Ejerforhold (ejere af kvalificerede andele) Ved kvalificeret andel forstås direkte eller indirekte  

 besiddelse af mindst 10 pct. af kapitalen eller stemmerettighederne eller en  

 andel, som giver mulighed for at udøve en betydelig indflydelse på ledelsen  

 af  

 den finansielle virksomhed eller den finansielle holdingvirksomhed, jf.  

 § 5, stk. 3, i lov om finansiel virksomhed.
 Det følger af § 61, stk. 1, i lov om finansiel  

 virksomhed, at Finanstilsynet på forhånd skal underrettes om og godkende  

 enhver  

 fysisk eller juridisk persons direkte eller indirekte erhvervelse af en  

 kvalificeret andel i en finansiel virksomhed eller en finansiel  

 holdingvirksomhed.
 Hvis kapitalejere, som omtalt i § 61, stk. 1,  

 modvirker en forsvarlig og fornuftig forvaltning af virksomheden, kan  

 Finanstilsynet i medfør af § 62, stk. 1 ophæve den stemmeret, der  

 er  

 knyttet til de pågældende ejeres kapitalandele, eller påbyde virksomheden at  

 følge bestemte retningslinier.
3.3. Holdingvirksomheder (udskillelse/afhændelse) Det følger af § 179 og § 180 i lov om finansiel  

 virksomhed, at det også kan få konsekvenser, hvis et medlem af  

 modervirksomhedens bestyrelse eller direktion ikke opfylder kravene i  

 § 64, stk. 2, i lov om finansiel virksomhed.
 Det følger således af lov om finansiel virksomhed § 179,  

 stk. 1, nr. 2, at:
»Finanstilsynet kan påbyde en modervirksomhed, der ejer  

 kapitalandele i finansielle virksomheder, at udskille de finansielle  

 virksomheder og finansieringsinstitutter i en delkoncern under en finansiel  

 holdingvirksomhed, såfremt 2)  

 	  

 et medlem af  

 modervirksomhedens bestyrelse eller direktion omfattes af et af forholdene i  

 § 64, stk. 2,« Det følger endvidere af lov om finansiel virksomhed  

 § 180, stk. 1, nr. 2, at:
»Finanstilsynet kan påbyde, at en finansiel  

 holdingvirksomhed afhænder kapitalandele i en finansiel virksomhed, såfremt 2)  

 	  

 et medlem af  

 modervirksomhedens bestyrelse eller direktion ikke har fyldestgørende  

 erfaring  

 til at udøve hvervet eller stillingen eller omfattes af et af forholdene i  

 § 64, stk. 2,« 4. Oplysningsskemaer Til brug for bestyrelsesmedlemmers og direktørers afgivelse  

 af oplysninger til Finanstilsynet anvendes SKEMA A  D.
 Til brug for godkendelse af aktionærer (ejere af  

 kvalificerede andele) anvendes SKEMA E - F Oplysningsskemaerne findes på  

 Finanstilsynets hjemmeside www.finanstilsynet.dk under »Indberetninger«  

  »Fit  

 & proper«.
Oplysningsskemaet kan indsendes til Finanstilsynet af den  

 finansielle virksomhed på vegne af bestyrelsesmedlemmet eller direktøren.  

 Bestyrelsesmedlemmet eller direktøren skal selv underskrive skemaet, ligesom  

 bestyrelsesmedlemmet eller direktøren er ansvarlig for, at de afgivne  

 oplysninger er korrekte.
Oplysningsskemaet skal være bilagt en straffeattest.  

 Straffeattesten rekvireres af bestyrelsesmedlemmet eller direktøren i den  

 politikreds, hvor vedkommende er bosiddende.
 Pligten til at udfylde oplysningsskema A - F trådte i kraft  

 den 1. juni 2000. Alle personer, der tiltræder som bestyrelsesmedlem eller  

 som  

 direktør i en finansiel virksomhed, eller som erhverver en kvalificeret andel  

 af kapitalen i en finansiel virksomhed eller finansiel holdingvirksomhed skal  

 således indsende et skema til Finanstilsynet.
 For bestyrelsesmedlemmer eller direktører i en finansiel  

 holdingvirksomhed, Arbejdsmarkedets Tillægspension, Arbejdsmarkedets  

 Erhvervssygdomssikring eller i Lønmodtagernes Dyrtidsfond gælder pligten til  

 at  

 udfylde oplysningsskemaerne for personer, der tiltræder den 1. juli 2004  

 eller  

 senere.
 Ifølge lov nr. 1381 af 20. december 2004 om ændring af lov  

 om tilsyn med firmapensionskasser, som træder i kraft den 23. september 2005,  

 skal bestyrelsesmedlemmer og direktører (forretningsførere) i  

 firmapensionskasser egnet- og hæderlighedsvurderes af Finanstilsynet.
Bestyrelsesmedlemmer og direktører (forretningsførere) i en  

 firmapensionskasse skal udfylde samtlige rubrikker i skema A og B undtagen  

 rubrik 6 om snævre forbindelser.
Hvis pensionskassen kan dokumentere, at den  

 har ansat en rådgiver med tilstrækkelige faglige kvalifikationer og  

 erfaringer,  

 jf. § 23 a, stk. 2, i lov om tilsyn med firmapensionskasser, kan  

 bestyrelsesmedlemmerne og direktørerne (forretningsførerne) endvidere undlade  

 at udfylde rubrik 3 og 4.
Finanstilsynet har i henhold til § 9 c i lov om tilsyn med  

 firmapensionskasser fastsat, at bestyrelsesmedlemmer og direktører  

 (forretningsførere) i firmapensionskasser med under 100 medlemmer kan undlade  

 at udfylde rubrik 3, 4 og 6 i skema A og B.
Som medlemmer defineres personer,  

 hvis beskæftigelse berettiger til eller vil berettige til at modtage  

 pensionsydelser i pensionsordningen.
4.1. Skift af hverv eller stilling Når et bestyrelsesmedlem eller en direktør én gang er blevet  

 vurderet egnet og hæderlig, er udgangspunktet, at vedkommende ikke skal  

 vurderes på ny.
Hvis et bestyrelsesmedlem eller en direktør tiltræder en  

 stilling i en anden finansiel virksomhed, skal vedkommende ikke længere give  

 Finanstilsynet  

 meddelelse herom.
Finanstilsynet får via Erhvervs- og Selskabsstyrelsen  

 meddelelse om ændringer i finansielle virksomheders bestyrelse eller  

 direktion.  

2) Selvom et bestyrelsesmedlem eller en direktør én gang er  

 blevet vurderet egnet og hæderlig, skal oplysningsskemaer dog indsendes i  

 følgende tilfælde:
 1)  

 	  

 Hvis et  

 bestyrelsesmedlem eller en direktør i en finansiel virksomhed opgiver  

 stillingen i en periode, skal vedkommende ved tiltrædelse af en ny stilling  

 som  

 bestyrelsesmedlem eller direktør i en finansiel virksomhed på ny indsende et  

 oplysningsskema bilagt en straffeattest til Finanstilsynet.
 2)  

 	  

 Hvis et  

 bestyrelsesmedlem i en finansiel virksomhed senere bliver ansat som direktør  

 i  

 en finansiel virksomhed skal den pågældende udfylde og indsende SKEMA A eller  

 SKEMA C bilagt straffeattest til Finanstilsynet.
4.2. Erklæring fra et andet EU-/EØS-land Hvis et bestyrelsesmedlem eller en direktør i forvejen er  

 blevet erklæret egnet og hæderlig i et andet EU-/EØS- land, og vedkommende  

 indsender dokumentation herfor i form af en udskrift/erklæring fra den  

 relevante tilsynsmyndighed, vil Finanstilsynet som udgangspunkt lægge den  

 indsendte dokumentation til grund.
Hvis der er behov herfor, kontakter  

 Finanstilsynet tilsynsmyndigheden i det andet EU-/EØS- land om den indsendte  

 dokumentation for bestyrelsesmedlemmets eller direktørens egnethed og  

 hæderlighed.
5. Stiftelse af en finansiel virksomhed Ved stiftelse af en finansiel virksomhed skal direktører,  

 som er anmeldt til Erhvervs- og Selskabsstyrelsen, udfylde SKEMA A.
Hvis den  

 finansielle virksomhed er ejet af en modervirksomhed, skal direktører i  

 modervirksomheden udfylde SKEMA C.
Bestyrelsesmedlemmer skal samtidig udfylde SKEMA B.
Hvis den  

 finansielle virksomhed er ejet af en modervirksomhed, skal  

 bestyrelsesmedlemmer  

 i modervirksomheden udfylde SKEMA D.
 Finanstilsynets vurdering af et bestyrelsesmedlems eller en  

 direktørs egnethed og hæderlighed foretages samtidig med tilsynets øvrige  

 behandling  

 af virksomhedens ansøgning om tilladelse/koncession.
Et bestyrelsesmedlem eller en direktør, der har afgivet  

 oplysninger, vil modtage Finanstilsynets afgørelse.
En kopi af tilsynets  

 afgørelse vil samtidig blive fremsendt til bestyrelsen og direktionen for den  

 finansielle virksomhed, eller den finansielle virksomheds modervirksomhed,  

 hvor  

 bestyrelsesmedlemmet eller direktøren er tilknyttet.
5.1. Aktionærer (ejere af kvalificerede andele) I forbindelse med stiftelse af en finansiel virksomhed skal  

 aktionærer, der erhverver en kvalificeret andel (10 pct. eller derover) af  

 kapitalen eller stemmerettighederne i en finansiel virksomhed eller en  

 finansiel holdingvirksomhed, forhåndsgodkendes af Finanstilsynet i medfør af  

 § 61, stk. 1 i lov om finansiel virksomhed, jf. afsnit 3.2. Dette  

 gælder også ved forøgelse af den kvalificerede andel, der medfører, at denne  

 efter erhvervelsen vil udgøre eller overstige en grænse på henholdsvis 20  

 pct.,  

 33 pct. eller 50 pct. af selskabskapitalen eller stemmerettighederne, eller  

 medfører at den finansielle virksomhed eller den finansielle  

 holdingvirksomhed  

 bliver en dattervirksomhed, jf. § 61, stk. 1 in fine.
 I forbindelse med en forhåndsgodkendelse vurderer  

 Finanstilsynet om aktionæren skal udfylde SKEMA E (aktionær i den finansielle  

 virksomhed) eller SKEMA F (aktionær i modervirksomheden).
Aktionæren skal kun indsende SKEMA E eller F, hvis  

 Finanstilsynet anmoder om det.
Dette vil eksempelvis være tilfældet, hvis  

 Finanstilsynet har en begrundet mistanke om, at aktionæren vil modvirke en  

 forsvarlig drift af den finansielle virksomhed, jf. § 61, stk. 1 i  

 lov om finansiel virksomhed, eller hvis der er tale om en finansiel  

 virksomhed  

 med en lille aktionærkreds, hvor aktiemajoriteten ejes af højst 6 aktionærer,  

 og denne aktionærkreds består af ikke-finansielle virksomheder.
 Finanstilsynet kan endvidere anmode om oplysninger, hvis der  

 er grund til at antage, at aktionæren har snævre forbindelser til  

 virksomheden,  

 jf. § 5, stk. 1, nr. 17 i lov om finansiel virksomhed  

3) ,  

 og disse vil kunne vanskeliggøre varetagelsen af tilsynets opgaver.
6. Etablerede finansielle virksomheder Direktører og bestyrelsesmedlemmer skal i forbindelse med  

 tiltrædelse af en stilling i en allerede etableret finansiel virksomhed  

 udfylde  

 SKEMA A eller SKEMA B.
Direktører og bestyrelsesmedlemmer, som indtræder i  

 ledelsen af finansielle holdingvirksomheder skal udfylde SKEMA C eller SKEMA  

 D.
En finansiel virksomhed kan på forhånd informere  

 Finanstilsynet om en forestående tiltrædelse af en direktør eller et  

 bestyrelsesmedlem.
Den finansielle virksomhed kan indhente Finanstilsynets  

 forhåndsvurdering af, om direktøren eller bestyrelsesmedlemmet opfylder  

 kravene  

 til egnethed og hæderlighed.
 Det under punkt 5.1. anførte om aktionærer (ejere af  

 kvalificerede andele) finder tilsvarende anvendelse for etablerede  

 finansielle  

 virksomheder eller finansielle holdingvirksomheder.
7. Hvilke oplysninger Bestyrelsesmedlemmer og direktører i finansielle  

 virksomheder og finansielle holdingvirksomheder skal afgive følgende  

 oplysninger:
-  

 	  

 tidligere og nuværende  

 bestyrelses- og direktionsposter inden for de seneste 10 år  både inden  

 for  

 samt uden for den finansielle sektor - samt andre hverv inden for den  

 finansielle sektor.
For bestyrelsesmedlemmer er oplysningsperioden 5 år  

4) .  

 Ved andre hverv inden for den finansielle sektor forstås f.eks. medlemskab af  

 fagudvalg, ankenævn, uddannelsesinstitutioner m.v.
Oplysninger om andre hverv  

 i  

 den finansielle sektor eller om bestyrelsesposter lægges til grund ved  

 Finanstilsynets  

 vurdering af, hvilke relevante erfaringer vedkommende har, -  

 	  

 tidligere og nuværende  

 ansættelsesforhold, herunder selvstændig virksomhed inden for de seneste 10  

 år.  

 For bestyrelsesmedlemmer er oplysningsperioden 5 år, -  

 	  

 direktører  

 (forretningsførere) og bestyrelsesmedlemmer i firmapensionskasser kan i visse  

 tilfælde undlade at oplyse om tidligere og nuværende bestyrelses- og  

 direktionsposter samt tidligere og nuværende ansættelsesforhold.
Der henvises  

 til vejledningens pkt. 4, -  

 	  

 om bestyrelsesmedlemmet  

 eller direktøren er eller har været i betalingsstandsning, under  

 konkursbehandling,  

 om bestyrelsesmedlemmet eller direktøren for tiden eller tidligere har  

 indgivet  

 begæring om gældssanering eller har været i forhandling om tvangsakkord, -  

 	  

 om virksomheder, hvor  

 bestyrelsesmedlemmet eller direktøren deltager eller har deltaget i ledelsen  

 af, er eller har været i betalingsstandsning, under konkursbehandling, eller  

 er  

 eller har sådanne virksomheder været i forhandlinger om tvangsakkord.  

 Oplysningerne lægges til grund ved vurderingen af, om den pågældende i adfærd  

 eller stilling tidligere har udvist en sådan adfærd, at der er grund til at  

 antage, at den pågældende ikke vil varetage hvervet eller stillingen på  

 betryggende vis.
Som eksempel kan anføres, at såfremt et bestyrelsesmedlem  

 eller en direktør tidligere aktivt har deltaget i ledelsen af én eller flere  

 virksomheder, der er gået konkurs, kan der være tale om forhold, som  

 influerer  

 på Finanstilsynets vurdering, og -  

 	  

 om der er snævre  

 forbindelser, jf. § 5, stk. 1, nr. 17 i lov om finansiel virksomhed  

 mellem bestyrelsesmedlemmet eller direktøren og virksomheden, der er indgivet  

 oplysningsskema for, eller mellem bestyrelsesmedlemmet eller direktøren og  

 andre virksomheder eller personer, der har snævre forbindelser med  

 virksomheden.
Bestyrelsesmedlemmer og direktører (forretningsførere) i  

 firmapensionskasser og i forsikringsmægler- og  

 genforsikringsmæglervirksomheder  

 er undtaget fra pligten til at oplyse om snævre forbindelser.
 I de tilfælde, hvor Finanstilsynet anmoder ejere af  

 kvalificerede andele om at afgive oplysninger, svarer oplysningerne til de  

 oplysninger, som skal afgives af bestyrelsesmedlemmer i finansielle  

 virksomheder.
7.1. Finanstilsynets tavshedspligt De oplysninger, som medlemmer af bestyrelsen og direktionen  

 skal afgive i medfør af § 64, stk. 3 i lov om finansiel virksomhed  

 til brug ved Finanstilsynets vurdering af, om kravene til egnethed og  

 hæderlighed er opfyldt, er omfattet af Finanstilsynets tavshedspligt i medfør  

 af § 354, stk. 1, i lov om finansiel virksomhed.
Det følger af  

 bestemmelsen, at Finanstilsynets ansatte under ansvar efter straffelovens  

 §§ 152-152 e er forpligtede til at hemmeligholde oplysninger, som de  

 gennem deres virke bliver vidende om.
8. Borgmestres habilitet Folketingets Ombudsmand har i en redegørelse af 17. juni  

 1981 givet udtryk for, at en forening af hvervene som borgmester og  

 bestyrelsesformand/medlem af et pengeinstitut, hvori en (ikke ubetydelig) del  

 af kommunens økonomiske midler er anbragt, vil udelukke borgmesteren fra at  

 udøve sin almindelige tilsynsforpligtelse og beslutningskompetence med hensyn  

 til økonomiske dispositioner samt medføre inhabilitet ved  

 kommunalbestyrelsens  

 og økonomiudvalgets behandling af sager herom i et sådant omfang (og i sager  

 af  

 en sådan art), at det må give anledning til meget væsentlige betænkeligheder.  

 Efter ombudsmandens opfattelse er betænkelighederne ved en forening af de to  

 nævnte hverv så væsentlige, at det må give anledning til nogen tvivl, om de i  

 tilstrækkelig grad vil kunne afbødes gennem fastsættelse af nærmere  

 retningslinjer for administration, kontrol m.v. (Folketingets Ombudsmands  

 beretning for 1981, side 98 ff., navnlig side 115).
I en udtalelse af 27. marts 1990 har Indenrigs- og  

 Sundhedsministeriet endvidere udtalt, at hvervet som borgmester må anses som  

 uforeneligt med hvervet som bestyrelsesformand i et pengeinstitut, hvormed  

 kommunen har et, i såvel art som omfang, meget betydeligt engagement.  

 Ministeriet henviste herved til, at pengeinstituttet i den konkrete sag var  

 kommunens hovedbankforbindelse, og at kun ubetydelige midler var anbragt i  

 andre pengeinstitutter.
Efter ministeriets opfattelse vil en forening af  

 hvervet som borgmester og bestyrelsesformand i denne situation  ud fra  

 en  

 generel vurdering  være egnet til at skabe tvivl om, hvorvidt der i  

 forbindelse med anbringelse af kontante midler og andre bankforretninger  

 alene  

 handles til varetagelse af kommunens interesser.
9. Øvrige pligter Medlemmer af bestyrelsen og direktionen i finansielle  

 virksomheder og finansielle holdingvirksomheder har i medfør af § 64,  

 stk. 3, i lov om finansiel virksomhed pligt til løbende at give  

 Finanstilsynet  

 oplysninger om de i § 64, stk. 2 angivne forhold.
Et  

 bestyrelsesmedlem eller en direktør skal således give Finanstilsynet  

 oplysning  

 om, hvis den pågældende pålægges strafansvar for overtrædelse af  

 straffeloven,  

 herunder overtrædelse af reglerne om berigelsesforbrydelser, eller den  

 finansielle lovgivning, herunder overtrædelse af værdipapirhandelslovens  

 kapitel 10 om misbrug af intern viden og kursmanipulation.  

 Bestyrelsesmedlemmer  

 og direktører har tillige pligt til at give Finanstilsynet oplysning om  

 overtrædelse af tilsvarende udenlandske regler.
Oplysningspligten indtræder,  

 når det strafbare forhold er fastslået ved endelig dom eller hvis  

 bestyrelsesmedlemmet/direktøren accepterer et bødeforlæg.
Oplysningspligten er i overensstemmelse med reglerne i den  

 finansielle lovgivning om, at bestyrelsesmedlemmer og direktører ikke må være  

 dømt for overtrædelse af straffeloven eller den finansielle lovgivning.
Det  

 er  

 ifølge § 64, stk. 2, nr. 1 i lov om finansiel virksomhed en  

 betingelse, at overtrædelsen indebærer risiko for, at hvervet eller  

 stillingen  

 ikke varetages på betryggende vis.
 Bestyrelsesmedlemmer og direktører i finansielle  

 virksomheder har i medfør af § 64, stk. 3, jf. § 64,  

 stk. 2, nr. 2, i lov om finansiel virksomhed pligt til at oplyse, hvis  

 den  

 pågældende har anmeldt betalingsstandsning, er under konkurs, har indgivet  

 begæring om gældssanering, eller der er indledt forhandling om tvangsakkord.
Finanstilsynet, den 27. juli 2005 Marianne Simonsen /Bettina Agerskov 1)  

 Kravene gælder alene direktører og bestyrelsesmedlemmer i de selskaber, der  

 er  

 omfattet af § 7 i lov om værdipapirhandel.
 2)  

 Jf. § 156, stk. 2 i aktieselskabsloven, jf. lovbekendtgørelse nr. 9 af 9.  

 januar 2002, hvoraf følger, at virksomheder ved ændringer i bestyrelse og  

 direktion skal anmelde ændringerne til Erhvervs- og Selskabsstyrelsen.
 3)  

 Snævre forbindelser defineres ifølge bestemmelsen som a) direkte eller  

 indirekte forbindelser mellem en modervirksomhed og dens dattervirksomheder,  

 b)  

 kapitalinteresser, hvorved forstås en virksomheds direkte eller indirekte  

 besiddelse af 20 pct. eller mere af stemmerettighederne eller kapitalen i en  

 virksomhed, eller c) flere virksomheders eller personers fælles forbindelse,  

 jf. litra a, med en virksomhed.
4)  

 Finanstilsynet har fundet, at en oplysningsperiode på 5 år er passende for  

 bestyrelsesmedlemmer, henset til at bestyrelsesmedlemmer som en del af  

 bestyrelsen i den finansielle virksomhed har til opgave at varetage den  

 overordnede styring og kontrol af virksomheden.
Medlemmer af direktionen har  

 derimod til opgave at varetage den daglige ledelse af virksomheden.
