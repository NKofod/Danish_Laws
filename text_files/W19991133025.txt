En undersøgelse foretaget af en anden tandlæge 18  

 måneder senere viste, at kvinden led af fremskreden parodontitis  

 på mange tænder.
Endvidere var der ubehandlet caries på 4+  

 (første lille kindtand i højre side af overkæben) og en  

 meget dårligt udført fyldning på -7 (anden store kindtand  

 i venstre side af underkæben).
 Sundhedsstyrelsen indberettede tandlægens behandling og  

 journalføring af behandlingen til Patientklagenævnet.
Utilstrækkelig journalføring Patientklagenævnet fandt, at tandlægen havde  

 udvist manglende omhu ved sin behandling af kvinden, idet den parodontitis,  

 der blev fundet i oktober 1998 også måtte have været til  

 stede, da tandlægen foretog sin undersøgelse 18 måneder  

 forinden.
Nævnet fandt videre, at fyldningen på -7, der blev  

 udført i september 1998, var mangelfuld, idet den havde en forkert  

 form, og idet der var et stort fyldningsoverskud.
 Nævnet oplyste, at formålet med at gå  

 til regelmæssig undersøgelse og kontrol hos en tandlæge er  

 at forebygge og behandle tandsygdomme så tidligt som muligt.  

 Tandlægens patienter kan med rette forvente, at tandlægen  

 undersøger omhyggeligt og informerer om de fund, der bliver gjort, og  

 at mulige behandlinger bliver foreslået.
Nævnet fandt endelig, at tandlægens  

 journalføring havde været utilstrækkelig.
Nævnet  

 lagde herved vægt på, at der ikke af journalen fremgik noget om  

 tidligere og nuværende sygdomme, der var ikke angivet mængde og  

 art af bedøvelsesmidler, ligesom det ikke fremgik, hvem der havde  

 udført undersøgelser og behandlinger.
 Nævnet indskærpede overfor tandlægen, at  

 hun udviser større omhu i sit fremtidige virke.
