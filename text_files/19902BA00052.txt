Nr BSF 52 Folketingsbeslutning om omlægning af energiafgifterne, indførelse af en  

 miljøafgift på CO2-udledning og hermed sammenhørende foranstaltninger til  

 nedbringelse af energiforbruget Fremsat af Bilgrav-Nielsen (RV) Elisabeth Arnold (RV) Marianne Jelved (RV)  

 Poul Nielson (S) Tove Lindbo Larsen (S) Helge Mortensen (S) Ingrid Rasmussen  

 (S) Stavad (S) Trøjborg (S) den 19. februar 1991 Vedtaget ved anden (sidste) behandling den 21. maj 1991 Folketinget opfordrer regeringen til ved starten af folketingsåret 1991-92 at fremsætte de fornødne lovforslag med henblik på gennemførelse af de nedenfor anførte omlægninger i energiafgifterne, indførelse af en bredere baseret miljøafgift på CO2-udledning og gennemførelse af en række hermed sammenhørende foranstaltninger til nedbringelse af energiforbruget.
 Såvel afgiftsomlægningen som den nye CO2-afgift træder i kraft 1. januar  

 1992. For erhvervsvirksomheder, der hidtil har fået refunderet  

 energiafgifterne, opkræves den nye CO2-afgift dog først fra den 1. januar  

 1993. Energiafgifterne som sådan refunderes fortsat til erhvervslivet.
 Det overordnede formål med folketingsbeslutningen er at skabe et fastere  

 grundlag for realiseringen af målsætningen i handlingsplanen i Energi 2000 om  

 en reduktion af CO2-udledningen med 20 pct. i år 2005 sammenholdt med  

 udledningen i 1988.
 1. Omlægning af energiafgifterne og indførelse af en CO2-afgift.
De nuværende energiafgifter opdeles i henholdsvis en miljøafgift på 100  

 kr. pr. ton CO2 og energiafgifter.
Opdelingen medfører en øget afgift på kul  

 og el i forhold til olie og naturgas, således som det fremgår af omstående  

 tabel.
Virksomheder, der - har et særlig stort og konkurrencebelastende energiforbrug som en  

 nødvendig del af produktionsprocessen og - kan dokumentere gennemførelsen af passende energibesparende  

 foranstaltninger, kan efter ansøgning til Energistyrelsen opnå hel eller delvis refusion af  

 CO2-afgiften.
 Refusionsordningen skønnes at ville indebære en reduktion i nettoprovenuet  

 fra erhvervslivet fra omkring 3.000 mio. kr. årligt til omkring 2.000 mio.  

 kr. årligt.
Afgiftssatser i kr. pr.
GJ brændsel/el 2. Foranstaltninger til nedbringelse af energiforbruget Omlægningen af energiafgifterne og indførelsen af en CO2-afgift vil  

 imidlertid ikke i alle sammenhænge sikre en reduktion af energiforbruget og  

 dermed af CO2-udledningen.
For at sikre opnåelsen af det overordnede formål  

 med CO2-afgiften og omlægningen af energiafgifterne skal der derfor  

 gennemføres de under 2.1-2.4 skitserede foranstaltninger til nedbringelse af  

 energiforbruget.
Det samlede provenu ved den beskrevne omlægning af energiafgifterne og af  

 indførelsen af CO2-afgiften skønnes at ville blive mellem 3.000 og 4.000 mio.  

 kr. årligt.
Dette skøn er nødvendigvis behæftet med en vis usikkerhed.
De  

 under numrene 2.1 til 2.4 anførte beløb udgør omfanget af de støtteordninger  

 m.v., der skal sikre en samlet, effektiv indsats til nedbringelse af  

 energiforbruget og dermed udledningen af CO2.
2.1. Støtte til energibesparelser i erhvervslivet Der etableres med virkning fra den 1. januar 1993 en støtteordning i  

 størrelsesordenen 200 mio. kr. årligt gældende generelt for erhvervslivet til  

 fremme af energibesparende foranstaltninger.
Ordningen administreres af  

 Energistyrelsen.
Virksomhederne vil kunne udnytte elværkernes og andres  

 rådgivningsvirksomhed fuldt ud som baggrund for identificeringen af  

 besparelsesmuligheder.
Der lægges særlig vægt på elbesparelser, men i øvrigt  

 skal der være en bred fortolkning af midlernes anvendelse.
2.2 Omstillingspulje til fremme af decentral kraftvarme og udnyttelse  

 af biobrændsler Der etableres med virkning fra den 1. januar 1992 en støtteordning i  

 størrelsesordenen 50 mio. kr. årligt i 5 år med henblik på at fremme  

 omstillingen af kulfyrede fjernvarmeværker til naturgasfyrede decentrale  

 kraftvarmeværker og til at fremme anvendelsen af biobrændsler i de områder,  

 der ikke dækkes af kul~ eller naturgasbaseret kraftvarme eller  

 affaldsforbrænding.
Restafskrivningsproblemet for eksisterende kulanlæg kan  

 afhjælpes ved hjælp af puljen, der samtidig skal kunne anvendes til støtte  

 til demonstrationsanlæg med ny teknologi på biobrændselsområdet.
2.3 Investeringsstøtte til færdiggørelse af fjernvarmenet Der etableres med virkning fra den 1. januar 1992 en støtteordning i  

 størrelsesordenen 200 mio. kr. årligt i 6 år til udbygning, færdiggørelse og  

 renovering af fjernvarmenettene i de områder, der er udlagt til  

 kraftvarmeforsyning.
Støtten administreres af Energistyrelsen.
 For at sikre, at den således fremskyndede forsyning modsvares af en  

 tilsvarende hurtig tilslutning af brugerne, pålægges energiministeren at gøre  

 det til en betingelse, at de pågældende kommuner gennemfører  

 tilslutningspligt efter de gældende regler i lov om varmeforsyning.
2.4 Konvertering af ældre boliger til kraftvarme Der etableres med virkning fra den 1. januar 1993 en støtteordning over  

 10 år i størrelsesordenen 150 mio. kr. årligt til gennemførelse af et samlet  

 projekt for installering af centralvarme og varmt brugsvand i boliger i  

 centrale byområder, der ikke i dag har et vandbaseret opvarmningssystem, og  

 som følge heraf ikke kan kobles på den eksisterende kraftvarmeforsyning.
Den ældre boligmasses opvarmning udgør et stort miljøproblem i  

 energipolitikken.
En konvertering til kraftvarme vil ikke kun indebære en  

 forbedring for lejerne i forhold til de nuværende opvarmningsformer  

 (petroleum, elvarme, gasovne m.v.), men vil bidrage markant til både  

 nedbringelsen af den lokale luftforurening i byerne med SO2 og NOx og  

 nedbringelsen af CO2-udledningen som følge af en højere udnyttelse af  

 overskudsvarmen.
 Den dominerende del af denne ældre boligmasse ligger i hovedstadsområdet,  

 hvor der allerede er investeret i transmissionssystemet i CTR.
Målsætningen skal være, at konverteringen så vidt muligt gennemføres uden  

 stigninger i varmeudgift for lejerne.
Der skal ikke sondres mellem kommunalt  

 og privat ejede ejendomme i henseende til vilkår for konverteringen.
Gennem  

 en fast planlægning, valg af enkle standardløsninger og udlicitering i  

 overskuelige entrepriser, der sikrer effektiv konkurrence, stiles der mod en  

 meget væsentlig billiggørelse af arbejdet sammenholdt med omkostningerne ved  

 tratitionelle - og også bygningsmæssigt mere vidtgående -  

 byfornyelsesprojekter.
Oprindeligt fremsat forslag Folketinget opfordrer regeringen til ved starten af folketingsåret 1991-92 at fremsætte de fornødne lovforslag med henblik på gennemførelse af de nedenfor anførte omlægninger i energiafgifterne, indførelse af en bredere baseret miljøafgift på CO2-udledning og gennemførelse af en række hermed sammenhørende foranstaltninger til nedbringelse af energiforbruget.
 Såvel afgiftsomlægningen som den nye CO2-afgift træder i kraft 1. januar  

 1992.
 Det overordnede formål med folketingsbeslutningen er at skabe et fastere  

 grundlag for realiseringen af målsætningen i handlingsplanen i Energi 2000 om  

 en reduktion af CO2-udledningen med 20 pct. i år 2005 sammenholdt med  

 udledningen i 1988.
 1. Omlægning af energiafgifterne og indførelse af en CO2-afgift.
De nuværende energiafgifter opdeles i henholdsvis en miljøafgift på 100  

 kr. pr. ton CO2 og energiafgifter.
Opdelingen medfører en øget afgift på kul  

 og el i forhold til olie og naturgas, således som det fremgår af omstående  

 tabel.
CO2-afgiften skal fortsat refunderes til procesenergiforbruget i  

 industri, landbrug og gartneri, hvorimod handels- og serviceerhverv skal  

 omfattes af afgiften.
Afgiftssatser i kr. pr.
GJ brændsel/el 2. Foranstaltninger til nedbringelse af energiforbruget Omlægningen af energiafgifterne og indførelsen af en CO2-afgift vil  

 imidlertid ikke i alle sammenhænge sikre en reduktion af energiforbruget og  

 dermed af CO2-udledningen.
For at sikre opnåelsen af det overordnede formål  

 med CO2-afgiften og omlægningen af energiafgifterne skal der derfor  

 gennemføres de under 2.1-2.4 skitserede foranstaltninger til nedbringelse af  

 energiforbruget.
Det samlede provenu af den beskrevne omlægning af energiafgifterne og af  

 indførelsen af CO2-afgiften skønnes at ville blive omkring 1.100 mio. kr.  

 årligt.
Dette skøn er nødvendigvis behæftet med en vis usikkerhed.
For at  

 forebygge en situation, hvor der kunne opstå en ubalance mellem statens  

 udgifter til gennemførelse af foranstaltningerne til nedbringelse af  

 energiforbruget og det ressourcegrundlag, der tilvejebringes ved  

 afgiftsændringerne, skal det samlede årlige beløb til disse foranstaltninger  

 begrænses til at udgøre højst 50 pct. af det faktiske provenu.
De under  

 2.1-2.4 anførte beløb skal ses under denne forudsætning og udgør således  

 snarere størrelsesordener for de respektive satsninger end definitivt  

 fastlagte beløb.
2.1. Støtte til energibesparelser i erhvervslivet Der etableres en støtteordning i størrelsesordenen 150 mio. kr. årligt  

 gældende generelt for erhvervslivet til fremme af energibesparende  

 foranstaltninger.
Ordningen administreres af Energistyrelsen.
Virksomhederne  

 vil kunne udnytte elværkernes og andres rådgivningsvirksomhed fuldt ud som  

 baggrund for identificeringen af besparelsesmuligheder.
Der lægges særlig  

 vægt på elbesparelser, men i øvrigt skal der være en bred fortolkning af  

 midlernes anvendelse.
2.2 Omstillingspulje til fremme af decentral kraftvarme og udnyttelse  

 af biobrændsler Der etableres en støtteordning i størrelsesordenen 50 mio. kr. årligt i 5  

 år med henblik på at fremme omstillingen af kulfyrede fjernvarmeværker til  

 naturgasfyrede decentrale kraftvarmeværker og til at fremme anvendelsen af  

 biobrændsler i de områder, der ikke dækkes af kul- eller naturgasbaseret  

 kraftvarme eller affaldsforbrænding.
Restafskrivningsproblemet for  

 eksisterende kulanlæg kan afhjælpes ved hjælp af puljen, der samtidig skal  

 kunne anvendes til støtte til demonstrationsanlæg med ny teknologi på  

 biobrændselsområdet.
2.3 Investeringsstøtte til færdiggørelse af fjernvarmenet Der etableres en støtteordning i størrelsesordenen 200 mio. kr. årligt i  

 6 år til udbygning, færdiggørelse og renovering af fjernvarmenettene i de  

 områder, der er udlagt til kraftvarmeforsyning.
Støtten administreres af  

 Energistyrelsen.
 For at sikre, at den således fremskyndede forsyning modsvares af en  

 tilsvarende hurtig tilslutning af brugerne, pålægges energiministeren at gøre  

 det til en betingelse, at de pågældende kommuner gennemfører  

 tilslutningspligt efter de gældende regler i lov om varmeforsyning.
2.4 Konvertering af ældre boliger til kraftvarme Der etableres en støtteordning over 10 år i størrelsesordenen 150 mio.  

 kr. årligt til gennemførelse af et samlet projekt for installering af  

 centralvarme og varmt brugsvand i boliger i centrale byområder, der ikke i  

 dag har et vandbaseret opvarmningssystem, og som følge heraf ikke kan kobles  

 på den eksisterende kraftvarmeforsyning.
Den ældre boligmasses opvarmning udgør et stort miljøproblem i  

 energipolitikken.
En konvertering til kraftvarme vil ikke kun indebære en  

 forbedring for lejerne i forhold til de nuværende opvarmningsformer  

 (petroleum, elvarme, gasovne m.v.), men vil bidrage markant til både  

 nedbringelsen af den lokale luftforurening i byerne med SO2 og NOx og  

 nedbringelsen af CO2-udledningen som følge af en højere udnyttelse af  

 overskudsvarmen.
 Den dominerende del af denne ældre boligmasse ligger i hovedstadsområdet,  

 hvor der allerede er investeret i transmissionssystemet i CTR.
Målsætningen skal være, at konverteringen så vidt muligt gennemføres uden  

 stigninger i varmeudgift for lejerne.
Der skal ikke sondres mellem kommunalt  

 og privat ejede ejendomme i henseende til vilkår for konverteringen.
Gennem  

 en fast planlægning, valg af enkle standardløsninger og udlicitering i  

 overskuelige entrepriser, der sikrer effektiv konkurrence, stiles der mod en  

 meget væsentlig billiggørelse af arbejdet sammenholdt med omkostningerne ved  

 tratitionelle - og også bygningsmæssigt mere vidtgående -  

 byfornyelsesprojekter.
Bemærkninger til forslaget Som det fremhæves i energihandlingsplanen »Energi 2000« er det  

 almindeligt anerkendt, at anvendelse af energiafgifter er et meget væsentligt  

 virkemiddel til at realisere de energipolitiske målsætninger.
Energiafgifter medfører bl.a. incitamenter til energibesparelser.
Og  

 energibesparelser har stor betydning såvel økonomisk som ressource- og  

 miljømæssigt.
 På såvel europæisk som internationalt plan er der som følge af den øgede  

 opmærksomhed om den globale drivhuseffekt taget skridt til at indføre  

 egentlige miljøafgifter på energiforbruget, herunder at udledning af  

 drivhusgassen kuldioxid (CO2) pålægges en afgift.
En CO2-afgift er allerede indført i både Sverige og Norge ligesom  

 anvendelse af CO2-afgifter indgår i det nyligt fremlagte  

 klimabeskyttelsesprogram i Tyskland.
Desuden er EF-kommissionen af  

 Ministerrådet blevet anmodet om at overveje forskellige forslag til  

 miljøafgifter på energiforbruget, herunder en CO2-afgift.
 Det nuværende danske energiafgiftssystem lever imidlertid langt fra op til  

 de krav, som nu i stærkt stigende omfang stilles om reduktion af den meget  

 store miljøbelastning, som hidrører fra energiforbruget.
 Som det fremgår af »Energi 2000« erkendte KVR-regeringen, at  

 energiafgiftssystemet derfor måtte omlægges, således at det samlede  

 afgiftstryk på de forskellige brændsler i højere grad vil være bestemt af  

 brændslernes miljømæssige egenskaber.
 I energiafgiftsrapporten, som blev fremlagt sammen med »Energi  

 2000«, gennemgås det nuværende enrgiafgiftssystems svagheder, og der  

 fremlægges en række forslag til omlægninger af afgifterne og til indførelse  

 af miljøafgifter på energiområdet.
 Beslutningsforslaget bygger for så vidt angår afgiftsomlægningerne og  

 CO2-afgiften i al væsentlighed på energiafgiftsrapporten fra foråret 1990.
For erhvervslivets vedkommende er det alene service- og handelserhvervene,  

 der pålægges den nye CO2-afgift.
Yderligere vil der med midlerne til fremme  

 af energibesparelser i erhvervslivet også blive midler til rådighed for de  

 særligt energiintensive virksomheder og brancher, der således  

 konkurrencemæssigt stilles over for en nettoforbedring.
For så vidt angår konsekvenserne for varmekunderne i de store byer vil den  

 ændrede vægtfordeling som følge af afgiftsændringerne stadig indebære en  

 mindre relativ fordyrelse.
Det afgørende er imidlertid, at der med de aktive  

 foranstaltninger i forslaget sættes en hurtig udvikling i gang hen imod den  

 maksimale udnyttelsesgrad af den til rådighed værende overskudsvarme.
Det er  

 derfor gennem konkrete energipolitiske tiltag, at der skabes den fornødne  

 balance i forbindelse med afgiftsomlægningen.
Dette er samtidig den eneste  

 måde, hvorpå det kan sikres, at en CO2-afgift rent faktisk fører til en  

 reduktion i CO2-udledningen, idet en snævert defineret indsats af rent fiskal  

 karakter på dette område ikke nødvendigvis indebærer reelle ændringer.
For så vidt angår EF ventes det, at Kommissionen i 1991 fremlægger en  

 samlet plan for opnåelsen af målet om at stabilisere CO2-udledningen i  

 EF-landene ved år 2000. En CO2-afgift i en eller anden form vil være  

 indeholdt heri.
I bilag 1 er anført dels CO2-udledningen i tons pr. indbygger  

 i EF-landene, dels udledningen ialt i mio. tons pr. land.
Alligevel finder forslagsstillerne det velbegrundet at tage skridtet i  

 Danmark allerede nu.
For det første indebærer CO2-afgiften en provenumæssig  

 styrkelse, der tjener som baggrund for gennemførelsen af en række yderligere  

 tiltag, der styrker den faktiske reduktion af CO2-udledningen.
For det andet  

 skaber provenuet en række handlefriheder, der kan være væsentlige for Danmark  

 i henseende til andre nødvendige eller ønskværdige tilpasninger på skatte- og  

 afgiftsområdet også i relation til udviklingen i EF.
Bemærkninger til beslutningsforslagets enkelte punkter På de allerede afgiftsbelagte områder er det et væsentligt formål med  

 omlægningen og indførelsen af CO2-afgiften at øge konkurrenceevnen for  

 decentral kraftvarmeproduktion baseret på naturgas og vedvarende energi og  

 dermed forbedre grundlaget for den planlagte omstilling af kulfyrede  

 fjernvarmeværker m.v. til decentral kraftvarmeproduktion baseret på disse  

 brændsler.
Det forudsættes, at vedvarende energi og naturgas fortsat  

 afgiftsfritages, men at naturgaspriserne fastsættes, som om der var afgift på  

 naturgas.
Der skabes altså fortsat ved salg af naturgas et indirekte  

 afgiftsprovenu, som tilfalder gasselskaberne.
Der indføres en CO2-afgift på 100 kr. pr. ton CO2. Energiafgifterne  

 tilpasses, så det samlede afgiftstryk på fuelolie og gasolie fastholdes, mens  

 de samlede afgifter på kul og el stiger.
Naturgaspriserne fastsættes, så de  

 afspejler den lavere CO2-emission ved anvendelse af naturgas frem for olie.
Forslaget medfører et merprovenu for staten på ca. 700 mio. kr. årligt,  

 mens gasselskaberne umiddelbart taber ca. 70 mio. kr. årligt.
Eftersom  

 formålet er at øge naturgassalget, kan det overvejes at målrette nedsættelsen  

 af naturgaspriserne i form af rabatter til nye kunder.
Statens provenu vil blive reduceret i takt med udbygningen af den  

 decentrale kraftvarme.
I 1995 skønnes afgiftsrefusionen i forbindelse med  

 gasanvendelsen i de decentrale kraftvarmeværker at ville beløbe sig til ca.  

 250 mio. kr.
Virkningen for elpriserne Den nuværende elafgift er på 33 øre/kWh, dog kun 29,5 øre/kWh for  

 elvarme.
I forslaget øges elafgiften til 37 øre kWh, dog kun 33,5 øre/kWh for  

 elvarme.
Ved et årsforbrug på 5000 kWh svarer den øgede elafgift til en  

 merudgift på 200 kr. pr. år plus moms.
Virkning for varmepriserne Virkningerne for forbrugeromkostningerne på varme er illustreret i  

 nedenstående tabel.
Afgifter og forbrugerpriser: kr. pr.
GJ nettovarme (ekskl. moms) Afgiften på al oliebaseret opvarmning er som nævnt uændret.
Afgiften på de  

 kulbaserede opvarmningsformer stiger med 15-20 pct. som følge af den øgede  

 kul- og elafgift.
Priserne på opvarmning med individuelle gasfyr og  

 almindelig naturgasbaseret fjernvarme reduceres en smule som følge af, at den  

 lavere CO2-emission ved naturgas antages afspejlet i en lidt lavere gaspris.
Konsekvenserne for vedvarende energi Det forudsættes som nævnt, at der fortsat ikke lægges afgift på  

 vedvarende energi, som er CO2-neutralt.
For så vidt angår energiafgiften er  

 en fortsat afgiftsfritagelse nødvendig for at opretholde disse energikilders  

 konkurrenceevne.
I modsætning til hidtil vil der ved indførelsen af en CO2-afgift ske en  

 afgiftsmæssig refusion ved anvendelse af halm, biomasse og affald i  

 elproduktionen.
Refusionen vil svare til CO2-afgiften på el, det vil sige ca.  

 10 øre pr. kWh ved en CO2-afgift på 100 kr. pr. ton CO2. Hidtil har disse  

 vedvarende energikilder alene været støttet på varmesiden, hvilket har  

 indebåret en skævhed i anvendelse af brændslerne.
 For vind og biogas forudsættes den særlige elafgiftsrefusion på 23 øre pr.  

 kWh fastholdt.
CO2-afgift for handels- og serviceerhverv Spørgsmålet om muligheden af at skelne mellem afgiftspligtige og  

 afgiftsfritagne erhverv ved pålæggelse af en miljøafgift som CO2-afgiften i  

 erhvervslivet har været underkastet en analyse på administrativt plan i  

 efteråret 1990. Den foreløbige konklusion er, at et sådant system vil være  

 administrativt gennemførligt, således at en udformning af kriterierne for  

 opdelingen skulle kunne ske i opfølgning af vedtagelsen af nærværende  

 beslutningsforslag.
I den nærmere udformning af CO2-miljøafgiften på handels- og  

 serviceerhverv vil det formentlig være hensigtsmæssigt at give virksomhederne  

 adgang til at ansøge om delvis afgiftsfritagelse i det omfang, der foregår en  

 egentlig produktionsvirksomhed i virksomheden.
Samtidig vil det være  

 naturligt, at der i de producerende erhverv betales miljøafgift på den del af  

 energiforbruget, der går til lys og varme.
Med en CO2-afgift på 100 kr. pr. ton vil elpriserne i handels- og  

 serviceerhverv stige med omkring 25 pct., mens varmepriserne vil stige med  

 omkring 10-15 pct.
Skønsmæssigt vil dette typisk indebære en stigning i  

 erhvervenes samlede omkostninger på i hvert fald under 1 pct.
 Provenuet for staten vil afhænge af den nuværende udformning af ordningen,  

 men kan ud fra en foreløbig vurdering anslås til ca. 400 mio. kr. årligt ved  

 en CO2-afgift på 100 kr. pr. ton.
Ad 2 Hovedsigtet med foranstaltningerne er at fremskynde færdiggørelsen og  

 udnyttelsen af de fjernvarmenet, der er nøglen til energibesparelsen i  

 forbindelse med udnyttelsen af overskudsvarmen i elproduktionen m.v.
Der er  

 derfor tale om tidsbegrænsede støtteordninger, idet omstruktureringen af  

 opvarmningssektoren i al væsentlighed vil være gennemført med disse tiltag.  

 Dette vil indebære, at ressourcerne hen i sidste halvdel af 1990'erne i  

 stigende grad vil kunne anvendes på andre områder af betydning for  

 CO2-udledningen.
 Den foreslåede støtte til energibesparelser i erhvervslivet er derimod  

 ikke tidsbegrænset.
For samtlige 4 grupper af foranstaltninger gælder det, at  

 forslagsstillerne erkender, at en række nærmere analyser og forhandlinger er  

 påkrævede, inden en endelig detaljeret fastlæggelse af indhold og  

 virkemidler.
Forslagsstillerne ser på denne baggrund udvalgsarbejdet som en  

 velkommen mulighed for en nærmere gennemgang og vurdering af forslagene,  

 således at der alt i alt kan skabes et konkret grundlag for den efterfølgende  

 udarbejdelse af lovforslag.
Ad 2.1 For en typisk produktionsvirksomhed i dansk industri udgør  

 energiudgifterne kun omkring 1,5-2 pct.
I betragtning af de krav om korte  

 tilbagebetalingstider, virksomhederne nødvendigvis må stille til  

 investeringer i produktionsapparatet, er det ofte en mindre presserende  

 problemstilling at foretage de investeringer, der fører til lavere  

 energiforbrug.
Samtidig kan gennemførelsen af disse investeringer forudsætte  

 en særlig ekspertise, som ikke naturligt findes i virksomhederne.
For at  

 fremme den overordnede samfundsmæssige målsætning om mere vidtgående  

 energibesparelser, især i elforbruget, gennemføres derfor den foreslåede  

 tilskudsordning, der på mange måder er en genoplivning af ordningen fra  

 begyndelsen af 1980'erne.
Der skal kunne ydes op til 30 pct. støtte til investeringer med et  

 maksimumbeløb for støtten på 10 mio. kr.
I lighed med den tidligere  

 støtteordning til fremme af besparelser i industrielle processer m.v. skal  

 der kunne udformes branchemæssige standardløsninger, således at meget små  

 enkeltsager ikke kommer til at udgøre en administrativ pukkel.
Det kan i  

 denne forbindelse overvejes at lade støttebeløb under en vis grænse (f.eks.  

 100.000 kr.) udbetale gennem rådgivende ingeniørvirksomheder og elselskaber i  

 forbindelse med en systematisk energimæssig gennemgang (»energy  

 audit« eller pligtige periodiske energisyn) af virksomhederne, idet  

 større sager naturligt indsendes som egentlige ansøgninger.
 Det forudsættes, at elværkernes kampagner med rådgivning til erhvervslivet  

 og andre om besparelser i elforbruget fortsætter.
Ad 2.2 Sigtet med puljen er først og fremmest at give energiministeren  

 handlefrihed til at kunne sikre en tilstrækkelig dynamik i omstillingen.  

 Tidsplanen for den decentrale udbygning i aftalen af 20. marts 1990 mellem  

 regeringen og Socialdemokratiet ønskes fastholdt i praksis.
Ad 2.3 Med de allerede foretagne investeringer i store og små kraftvarmeværker og  

 i transmissionssystemer mange steder i landet er det nu afgørende for både  

 projekternes økonomi og opnåelsen af de energi- og miljømæssige fordele ved  

 udnyttelsen af overskudsvarmen, at der hurtigt opnås en maksimal dækning af  

 de områder, der varmeplanmæssigt er udlagt til kraftvarmeforsyning.
Samtidig  

 er der flere steder tale om betydelige udgifter til renovering af nettene.
Støtten skal kunne ydes op til 100 pct. for nyanlæg og op til 50 pct. for  

 renoveringer.
Halvdelen reserveres til Københavns Kommune, der med den  

 forestående udbygning af fjernvarmenettet i bl.a.
Vanløse, Brønshøj og Husum  

 står over for den ubetinget største netudbygning i 90'erne med den ubetinget  

 største oliefortrængning og deraf følgende miljøforbedring til følge.
Ad 2.4 Ud over den i forslaget anførte støtte kan det overvejes at lade staten  

 stille garanti for lånoptagelse som baggrund for en lånefinansiering.
For Københavns vedkommende skal anføres to grunde til, at der bør tilføres  

 midler til et sådant projekts gennemførelse: For det første vil 100.000  

 lejligheders overgang til overskudsvarme være et meget væsentligt bidrag til  

 en forbedring af luftmiljøet i hele hovedstadsområdet.
For det andet vil  

 gennemførelsen af det omfattende projekt give et stærkt tiltrængt løft for  

 beskæftigelsen i byggeriet netop nu.
Forslaget vil ikke komme på tværs af byfornyelsen.
I de tilfælde, hvor der  

 faktisk foregår en byfornyelse, vil denne særlige støtteordning bidrage til  

 en bedre økonomi.
For de fleste ejendommes vedkommende er realiteten  

 imidlertid den, at der ikke realistisk inden for de næste 10 år sker noget  

 gennemgribende.
En enkel form for rørføringer og placering af radiatorer kan  

 etableres sådan, at det ikke udelukker fremtidige bygningsforbedringer.
 Forslaget forudsætter i det hele en nærmere forhandling med især  

 Københavns og Frederiksberg Kommuner og skal derfor ikke detaljeres  

 yderligere her.
