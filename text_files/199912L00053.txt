Fremsat den 27. oktober 1999 af arbejdsministeren (Ove  

 Hygum) Forslag til Lov om ændring af lov om  

 Arbejdsmarkedets Tillægspension (Kompensation for arbejdsgivernes bidrag) § 1 I lov om Arbejdsmarkedets Tillægspension, jf.  

 lovbekendtgørelse nr. 752 af 20. oktober 1998, som ændret ved  

 § 4 i lov nr. 1033 af 23. december 1998, § 2 i lov nr. 1055 af 23.  

 december 1998, lov nr. 278 af 12. maj 1999 samt lov nr. 288 af 12. maj 1999,  

 foretages følgende ændring:
1. I § 17 a, stk. 2, ændres »1325, 40 kr.«  

 til: »1127, 40 kr.« § 2 Stk. 1. Tidspunktet for lovens ikrafttræden  

 fastsættes af arbejdsministeren.
Loven træder dog tidligst i  

 kraft den 1. januar 2000.
 Stk. 2. Nedsættelsen af kompensationsbeløbet sker  

 første gang for det kompensationsbeløb, der udbetales på  

 grundlag af indbetalte ATP-bidrag i perioden 23. februar - 22. maj 2000.
Stk. 3. I år 2000 nedsættes  

 kompensationsbeløbet med en trediedel af den årlige  

 nedsættelse ved hver af de 3 udbetalinger efter lovens  

 virkningstidspunkt.
I år 2001 og følgende år  

 nedsættes beløbet med en fjerdedel ved hver af de  

 kvartårlige udbetalinger.
Bemærkninger til lovforslaget Almindelige bemærkninger Lovforslaget er en del af regeringens samlede forslag til  

 justering af den grønne afgiftspakke for erhvervslivet.
Lovforslaget  

 er udarbejdet på baggrund af en evalueringsrapport om grønne  

 afgifter og erhvervslivet fra februar 1999 fra et udvalg under ledelse af  

 Finansministeriet samt indkomne bemærkninger fra berørte  

 organisationer til evalueringsrapporten.
 Dette lovforslag fremsættes samtidig med forslag til  

 lov om ændring af lov om statstilskud til energibesparelser m.v. i  

 erhvervsvirksomheder (L50), forslag til lov om ændring af lov om  

 statstilskud til dækning af udgifter til kuldioxidafgift i visse  

 virksomheder med et stort energiforbrug (L51) samt forslag til lov om  

 ændring af lov om kuldioxidafgift af visse energiprodukter, lov om  

 afgift af naturgas og bygas, lov om afgift af elektricitet, lov om  

 energiafgift af visse mineralolieprodukter mv. og lov om afgift af stenkul,  

 brunkul og koks mv. (Ændring af proceslisten og afgift af rumvarme)  

 (L52). Disse fire lovforslag udgør tilsammen den  

 lovgivningsmæssige del af regeringens samlede forslag til justering af  

 den grønne afgiftspakke for erhvervslivet.
 Med lovforslaget finansieres de øgede udgifter til  

 tilskud mv. ved en nedsættelse af kompensationen for arbejdsgivernes  

 andel af ATP-bidraget på i alt 270 mill. kr.
Administrative og økonomiske konsekvenser Forslaget vil medføre en besparelse for staten  

 på 270 mill. kr. på årsbasis på grundlag af ATP's  

 skøn over beskæftigelsen i år 2000. Loven forventes ikke  

 at medføre administrative merudgifter.
Erhvervsmæssige konsekvenser Forslaget vil betyde en merudgift for erhvervslivet  

 på 270 mill. kr. på årsbasis.
Forholdet til EU-retten Lovforslaget indeholder ikke EU-retlige aspekter og skal  

 derfor ikke notificeres, men det er en del af det samlede kompleks til  

 justering af energipakken, hvor dele skal notificeres.
Det foreslås  

 derfor, at arbejdsministeren fastsætter tidspunktet for lovens  

 ikrafttræden.
Ligestillingsmæssige konsekvenser Lovforslaget har ingen ligestillingsmæssige  

 konsekvenser Høring Lovforslaget har ikke været sendt i høring  

 forud for fremsættelsen.
Vurdering af konsekvenser af lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ja, mindre udgift for staten på 270 mill. kr. årligt Nej Administrative konsekvenser for stat, kommuner og amtskommuner Nej Nej Økonomiske konsekvenser for erhvervslivet Nej Ja, mindre kompensation på 270 mill. kr. årligt Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget er en del af det samlede kompleks til justering  

 af energipakken, som i sin helhed skal notificeres for Europa-Kommissionen i  

 medfør af EF-traktatens statsstøtteregler.
Kommissionens  

 godkendelse skal foreligge før de notificerede love kan sættes i  

 kraft Bemærkninger til lovforslagets  

 enkelte bestemmelser Til § 1 Der foreslås en nedsættelse af det  

 beløb, der udbetales som kompensation for arbejdsgivernes andel af  

 ATP-bidraget.
 Beløbet til den enkelte arbejdsgiver udgør i  

 dag efter lovens § 17 a årligt 1325,40 kr. pr.  

 fuldtidsbeskæftiget.
 Dette beløb foreslås nedsat med 198 kr. til  

 1127, 40 kr.
Til § 2 Paragraffen indeholder ikrafttrædelses- og  

 overgangsbestemnmelser.
 Overgangsbestemmelsen indeholder en bestemmelse om, at  

 ordningen vil blive tilrettelagt på en sådan måde, at loven  

 får fuld virkning også i år 2000, idet ATP i år 2000  

 nedsætter kompensationsbeløbet over tre kvartaler, mens  

 nedsættelsen derefter vil blive fordelt over 4 kvartaler.
Bilag Lovforslaget sammenholdt med gældende lov Gældende formulering Lovforslaget § 17 a § 17 a Stk. 2.
 Stk. 2.
