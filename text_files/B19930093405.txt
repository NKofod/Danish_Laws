I medfør af § 59, stk. 1 og 2, i beredskabsloven, lov nr. 1054 af 23. december 1992, samt § 9, stk. 1, i lov om  

 forsvarets personel, jf. lovbekendtgørelse nr. 822 af 8. december 1986, og efter forhandling med forsvarsministeren, fastsættes:
 § 1.  Den, der under krise eller krig har mødepligt  

 ved redningsberedskabet, kan af Beredskabsstyrelsen fritages for mødepligt  

 for at kunne forblive i andre vigtige samfundsfunktioner.
 Stk. 2.  Den, der under krise eller krig har mødepligt  

 ved forsvaret, kan af Forsvarskommandoen eller Hjemmeværnskommandoen fritages  

 for mødepligt for at kunne forblive i andre vigtige samfundsfunktioner.
 Stk. 3.  Fritagelse for mødepligt efter stk. 1 og 2 sker  

 som led i planlægningen af det samlede beredskab, herunder politiets  

 beredskab.
 § 2.  De enkelte ministre, amtsråd og  

 kommunalbestyrelser m.v. indsender ansøgning til Beredskabsstyrelsen om  

 fritagelse for mødepligt for de, der under krise eller krig skal varetage  

 funktioner som nævnt i § 1, stk. 1 og 2.
 Stk. 2.  Beredskabsstyrelsen udsteder et  

 designeringsbevis til den, der fritages for mødepligt.
§ 3.  De myndigheder m.v., der er nævnt i § 2, stk. 1,  

 inddrager designeringsbeviset, hvis forudsætningen for fritagelsen ikke  

 længere er til stede.
Designeringsbeviset indesendes til Beredskabsstyrelsen.
 § 4.  Den, der har fået udstedt et designeringsbevis,  

 er ikke fritaget for pligt til at gøre midlertidig tjeneste under  

 genindkaldelse, mønstring og øvelser m.v.
 § 5.  Ved ekstraordinære indkaldelser kan  

 indenrigsministeren og forsvarsministeren, hver inden for deres område,  

 bestemme, at designeringsbeviser sættes ud af kraft.
 § 6.  Bekendtgørelsen træder i kraft den 1. januar  

 1994.
Stk. 2.  Bekendtgørelse nr. 169 af 26. marts 1976 om  

 designering af civilforsvarets værnepligtige personel ophæves.
Endvidere  

 ophæves cirkulære nr. 176 af 15. august 1974 om brandmænds fritagelse for  

 mødepligt ved forsvaret og civilforsvaret.
 Stk. 3.  Designeringsbeviser udstedt i henhold til  

 hidtil gældende bestemmelser forbliver i kraft indtil 1. januar 1995,  

 hvorefter de skal være erstattet af designeringsbeviser, udstedt i medfør af  

 denne bekendtgørelse.
