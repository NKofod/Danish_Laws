Ejendomsavancebeskatning   delsalg  

 anskaffelsessum for ejendom erhvervet før 19. maj 1993  

 halvdelsreglen Ligningsrådet har taget stilling til en anmodning om bindende  

 forhåndsbesked vedrørende ejendomsavancebeskatningslovens § 4,  

 stk. 3.
Spørgsmål Hvis købsprisen anvendes som anskaffelsessum ved beregning af  

 ejendomsavance ved et delsalg af ejendommen i 1997,  ønskes oplyst, om  

 skatteyderen ved et senere salg af  restejendommen som anskaffelsessum kan  

 bruge den såkaldte halvdelsregel minus den del heraf, der ville have  

 været henført til salget i 1997.
Svar Ligningsrådet besvarede spørgsmålet bekræftende -  

 se sagsfremstilling og begrundelse.
Beskrivelse af de faktiske forhold Skatteyderen købte i 1986 ejendommen A og i 1990 ejendommen B.
I  

 1992 blev der frasolgt en bygningsparcel fra ejendommen B.
Ejendom A og den  

 resterende del af ejendom B blev sammenlagt, således at der var tale om  

 én ejendom ved  vurderingen pr. 1. januar 1993. Ved aftale af 16. juni  

 1997 frasolgte skatteyder ét jordstykke fra ejendommen.
En del af  

 jordstykket  var erhvervet ved købet af ejendom A i 1986, medens den  

 resterende del af arealet var erhvervet ved købet af ejendom B  i  

 1990.
 I forbindelse med delsalget af det nævnte areal af ejendommen i 1997  

 anvendte  skatteyder forskellige principper for opgørelsen af  

 anskaffelsessummen for de to arealer.
 Ved salg af den del af jordarealet, der hidrørte fra ejendom A,  

 anvendte skatteyder således vurderingen 1.1. 1993 + 10 %, og ved salget  

 af det resterende jordareal blev den oprindelige købspris anvendt som  

 anskaffelsessum.
Skatteforvaltningen agtede at ændre princippet for opgørelsen  

 af anskaffelsessummen således, at vurderingen 1.1 1993 + 10% skulle  

 anvendes ved salg af begge jordarealer.
Skatteyderen ønskede i stedet  

 at anvende købsprisen som anskaffelsessum ved beregning af  

 ejendomsavancen ved det nævnte delsalg af ejendommen i 1997.
 Spørgsmålet var, om skatteyderen herefter ved et senere salg  

 af den resterende del af ejendommen som anskaffelsessum kunne bruge den  

 såkaldte halvdelsregel minus den del heraf, der ville have været  

 henført til delsalget  i 1997.
Told- og Skattestyrelsens indstilling og begrundelse Efter de gældende regler er der efter styrelsens opfattelse ikke  

 nogen bindinger i forhold til valg af anskaffelsessum mellem det  

 første delsalg af ejendommen og et efterfølgende salg af den  

 resterende del af ejendommen.
 Det betyder, at sælger ved et senere salg af den resterende del af  

 ejendommen - der er anskaffet før den 19. maj 1993 - ved  

 opgørelsen af avancen efter de gældende regler i  

 ejendomsavancebeskatningsloven kan vælge mellem enten at anvende den  

 faktiske anskaffelsessum eller en af de øvrige mulige  

 indgangsværdier, herunder den såkaldte halvdelsregel, i  

 ejendomsavancebeskatningslovens § 4, stk. 3, som anskaffelsessum.
 Den såkaldte halvdelsregel i ejendomsavancebeskatningslovens § 4,  

 stk. 3, 1. pkt.,  går ud på, at anskaffelsessummen opgøres  

 som ejendomsværdien pr. 1. januar 1993 med et tillæg på 10  

 pct. og med tillæg af et beløb opgjort som halvdelen af  

 forskellen mellem denne værdi og ejendomsværdien pr. 1. januar  

 1996.
 Den faktiske anskaffelsessum kan dog kun anvendes i stedet for de omtalte  

 indgangsværdier, når visse angivne betingelser er opfyldt.
 Det er styrelsens opfattelse, at opgørelsen af anskaffelsessummen  

 ved salg af den resterende del af ejendommen efter de gældende regler i  

 ejendomsavancebeskatningsloven kan foretages med udgangspunkt i den  

 såkaldte halvdelsregel, idet der ved ejendomsværdien pr. 1.  

 januar 1993 henholdsvis pr. 1. januar 1996 forstås den  

 pågældende ejendomsværdi for hele ejendommen.
 Styrelsen indstillede, at spørgsmålet blev besvaret  

 bekræftende.
 Ligningsrådet tiltrådte indstillingen.
