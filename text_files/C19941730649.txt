8 Bagage, hunde og smådyr 8.1 IC bagage 8.1.1 Indledning Nedennævnte bestemmelser gælder for forsendelse af IC bagage 8.1.2 Generelt En passager kan - mod forevisning af gyldig billet eller kort, der dækker  

 hele strækningen - sende sin bagage mellem intercitytogets standsningssteder.  

 Det er en forudsætning, at passageren rejser med det Intercity, som bagagen  

 sendes med.
Bagagen befordres kun, hvis der plads i toget og kun i direkte  

 intercityforbindelser.
8.1.3 Genstande der modtages til befordring Som IC bagage modtages:
- genstande i kufferter, tasker og lignende emballage.
På det indleverede  

 må der ikke være bundet pakker eller andre genstande - sammenklappede barnevogne 8.1.4 Genstande, der ikke modtages til befordring Følgende genstande kan ikke modtages til befordring:
- letfordærvelige varer - genstande, hvis befordring er forbeholdt postvæsnet (postloven) - genstande, hvis befordring er forbudt efter den øvrige lovgivning - farligt gods, der er omfattet af RID A (DSB tarif nr 62) - levende dyr - værdigenstande som penge, smykker, værdipapirer og lignende 8.1.5 Grænser for vægt, størrelse og antal Der kan maksimalt, pr person, sendes:
 3 stk bagage (incl 1 sammenklappet barnevogn). Hvert stk bagage må max  

 veje 25 kg.
 Ingen af de indleverede stykker bagage må have større mål end 100 cm x 60  

 cm x 30 cm, maksimumlængden er 1 meter.
 Disse mål gælder ikke for sammenklappede barnevogne.
8.1.6 Emballering Bagage kan afvises af DSB, hvis - bagagens tilstand eller beskaffenhed er mangelfuld - emballeringen er utilstrækkelig eller - bagagen viser åbenbare tegn på beskadigelse Modtages den alligevel til befordring, kan DSB gøre en bemærkning om  

 forholdet, på bagagebeviset.
Dette skal dog ikke gøres for sammenklappede  

 barnevogne, som sædvanligvis kun modtages til befordring uemballerede eller  

 mangelfuldt emballeret.
Modtager passageren bagagebeviset med en sådan  

 bemærkning, betragtes bagagen som anerkendt.
8.1.7 Togbenyttelse IC bagage kan kun befordres i direkte intercityforbindelser, da omlæsning  

 ikke kan finde sted.
8.1.8 Indlevering Bagagen skal indleveres senest 15 min før togets planmæssige afgang fra  

 den pågældende station.
 Er afgangsstationen lukket, indskrives bagagen af det kontrollerende  

 personale.
8.1.9 Pris Prisen er 25,00 kr pr stk bagage uanset afstand.
 Ved indleveringen udleveres et bagagebevis.
8.1.10 Udlevering IC bagage udleveres i stationens åbningstid mod aflevering af  

 bagagebeviset.
DSB har ikke pligt til at undersøge, om ihændehaveren af  

 bagagebeviset er berettiget til at få bagagen udleveret.
 Bagagen udleveres snarest muligt efter ankomsten.
 Er ankomststationen lukket, udleveres bagagen af det kontrollerende  

 personale.
Kan bagagebeviset ikke forevises ved udleveringen, har DSB kun pligt til  

 at udlevere bagagen, såfremt passageren kan godtgøre sin ret til den.
Mener  

 DSB det nødvendigt, kan DSB forlange stillet sikkerhed inden udleveringen.
 Udleveres bagagen ikke i rette tid, kan ihændehaveren af bagagebeviset  

 forlange, at det på bagagebeviset attesteres, hvilken dato og klokkeslæt  

 bagagen forlangtes udleveret.
 Passageren kan nægte at modtage bagagen, hvis en undersøgelse af en  

 påstået skade ikke er iværksat.
8.1.11 forsinket/manglende afhentning Står bagagen på ankomststationen i mere end 5 døgn, opkræves oplagspenge  

 for de efterfølgende døgn.
 Oplagspenge udgør pr 100 kg pr døgn:
Har bagagen stået uafhentet i en måned, kan DSB sende det til ejeren, der  

 kan afkræves oplagspenge og andre omkostninger.
Kendes ejeren ikke, kan DSB  

 undersøge bagagen for at få konstateret identitet.
Kan ejeren ikke findes, eller betales omkostningerne ikke, kan DSB lade bagagen realisere efter følgende regler:
 1. DSB kan sælge bagagen ved offentlig auktion, der  

 kan afholdes af DSB uden medvirken af en af justitsministeriet beskikket  

 auktionsleder.
 2. DSB kan overgive bagagen til et offentlig  

 auktionsfirma.
 3. DSB kan destruere bagagen, hvis anden mulighed ikke  

 skønnes at foreligge.
 Der gælder ingen begrænsninger for ansatte ved DSB eller disses husstande  

 for deltagelse i ovennævnte auktioner.
8.1.12 Passagerens ansvar Er genstande befordret i strid med bestemmelserne i afsnit 8.1.3 og 8.1.4,  

 skal passageren betale:
 - forskellen mellem taksten for befordring af indskrevet bagage og taksten  

 for befordring som gods.
- eventuel erstatning for opstået skade og - fragttillæg for genstande, som er udelukket fra befordring som bagage.
 Fragttilægget er pr kilogram:
 - 6,00 kr, mindst 12,00 kr, hvis disse genstande omfatter stoffer, der er  

 udelukket for befordring som gods.
 - 4,00 kr, mindst 8,00 kr, i alle andre tilfælde af overtrædelse af  

 bestemmelserne.
8.1.13 DSB's ansvar Følgende er et citat fra Lov om DSB:
 DSB's ansvar for indskrevet bagage.
 § 14.  Medmindre andet følger af stk 2-4, er DSB  

 ansvarlig for forsinket levering og for skade, der opstår ved helt eller  

 delvist tab af indskrevet bagage eller ved beskadigelse af denne i tidsrummet  

 fra dens modtagelse til befordring og indtil udleveringen efter samme regler,  

 som gælder for gods efter kapitel 5.
 Stk 2.  Passageren kan betragte et manglende stykke  

 bagage som tabt, hvis udlevering ikke har kunnet finde sted inden 14 dage  

 efter bagagens normale ankomsttid.
 Stk 3.  Ved forsinket levering skal DSB, når passageren  

 ikke beviser, at der derved er opstået noget tab, betale erstatning, der  

 fastsættes i befordringsreglementet.
Stk 4.  Beviser passageren, at der ved forsinkelsen er  

 lidt et tab, betales erstatning for dette tab.
Erstatningen kan dog ikke  

 overstige det firdobbelte af den i stk 3 nævnte erstatning, der fastsættes i  

 befordringsreglementet.
 Stk 5.  Den højeste erstatning, der kan forlanges  

 udbetalt for et bortkommet eller beskadiget stykke bagage fastsættes i  

 befordringsreglementet, jf § 37.
 Stk 6.  Ved forsinket levering af biler, motorcykler med  

 sidevogn, påhængsvogne og campingvogne, der befordres som indskrevet bagage,  

 skal DSB kun yde erstatning, hvis tab påvises, og ikke udover fragtbeløbet.
 Ad § 14 stk 3:
 Den nævnte erstatning er fastsat til 1,00 kr pr kg bruttovægt af den for  

 sent udleverede bagage for hver påbegyndte 24 timer regnet fra bagagens  

 normale ankomsttid, dog højst for 14 dage.
 Ad § 14 stk 5:
 Den højeste erstatning er fastsat til 6000 kr.
 8.2.
Håndbagage 8.2.1 Almindelige bestemmelser Passagerer kan uden betaling i passagervogne og om bord på færger  

 medbringe genstande, som let kan bæres af passageren.
 Håndbagage - hvorved forstås kolli, hvis mål ikke overskrider 100 x 60 x  

 30 cm - må kun anbringes over eller under passagerens egen plads eller på de  

 i visse vogne/på visse færger dertil bestemte pladser.
 Endvidere kan medtages sammenklappede mini-cykler i emballage (emballagen  

 skal omslutte cyklen fuldstændig, så passagererne ikke tilsmudses),  

 sammenklappede cykelanhængere (hjulene skal være afmonterede), såfremt det  

 samlede rummål (maks 180000 cm3 ) for håndbagage ikke overskrides,  

 sammenklappede kørestole samt ski, små slæder, kælke og styrestænger, når  

 disse genstande kan anbringes, så de ikke generer.
8.2.2 Barnevogne Som håndbagage (jf ovenfor) kan medbringes sammenklappede barnevogne  

 (stativet til barnevognen skal være sammenklappet).
 Herudover kan barnevogne i ikke sammenklappet stand medtages i tog (dog  

 ikke Intercity tog og internationale tog), hvis pladsforholdene tillader det.  

 Det er det kontrollerende personale, der træffer afgørelse herom.
 Passageren skal selv sørge for ind- og udlæsning.
Ved barnevogne forstås selve barnevognen med tilhørende madras, dyne,  

 hovedpude samt evt tæpper og forlæder.
Andre effekter må ikke medtages i  

 barnevognen, men må henvises til befordring som indskrevet bagage eller anden  

 befordring.
8.2.3 Undtagelser I passagervogne og færger må ikke medbringes 8.2.4 Ansvarsbestemmelser Passageren bærer selv ansvaret for sin håndbagage, og han er ansvarlig for  

 enhver skade, som forvoldes heraf, medmindre der foreligger fejl fra  

 jernbanens side.
 Jernbanepersonalet har ret til i passagerens overværelse at overbevise sig  

 om beskaffenheden af den medførte håndbagage, hvis vægtige grunde lader  

 formode, at bestemmelserne i punkt 8.3.1 a) overtrædes.
Viser det sig ved ovennævnte undersøgelse, at bestemmelserne er overtrådt,  

 har passageren pligt til foruden erstatning for eventuel derved opstået skade  

 at betale DSB en bod på 6,- kr pr kg af håndbagagens vægt.
Dog mindst 12,-  

 kr.
 Modtages der begrundet klage over håndbagage fra andre passagerer, kan det  

 kontrollerende personale forlange, at de pågældende genstande skal fjernes  

 fra passagervognene.
8.3 Hunde og andre smådyr 8.3.1 Indledning Passagerer kan uden betaling, på 1. og 2. klasse i tog og på færger,  

 medbringe smådyr i tasker, bure, kasser, kurve eller anden velegnet  

 emballage, hvis mål ikke overstiger målene for håndbagage (100 x 60 x 30 cm).
Dyrene skal under hele rejsen blive i emballagen, der skal anbringes som  

 anden håndbagage, d v s - under eller over passagerens egen plads, på skødet eller - på visse vogne/færger på bestemte pladser til håndbagage 8.3.2 Hunde I tog og på færger, må hunde, der ikke opfylder ovennævnte betingelser,  

 medbringes mod takstmæssig betaling.
Der må højst medbringes en hund til  

 takstmæssig betaling pr passager.
 Hvis der medbringes mere end en hund til takstmæssig betaling pr passager,  

 gælder bestemmelserne i afsnit 8.3.4 Togbenyttelse.
8.3.3 Større dyr I tog og på færger må andre dyr end nævnt ovenfor ikke medbringes.
8.3.4 Togbenyttelse Passagerer, der medfører dyr, kan tage plads i siddevognenes 1. og 2.  

 klasse kupeer/vognafdelinger - med undtagelse af dyrefri  

 kupeer/vognafdelinger, der er kendetegnet med et særligt piktogram samt i  

 Salonen i InterCity.
 Der kan ikke købes pladsbillet til dyr, hvorimod passagererne må betale  

 pladsbillet efter de almindelige bestemmelser.
Hvis der medbringes mere end en hund pr passager, skal der haves rådighed  

 over hele kupeen/vognafdelingen.
Der betales voksenpris for de antal pladser,  

 der er i kupeen/vognafdelingen, samt takstmæssig betaling for hver hund der  

 medtages.
 Hundene skal under hele rejsen opholde sig i kupeen/vognafdelingen.
I ligge- og sovevogne må dyr kun medtages, når den eller de passagerer,  

 der medfører dem, har fuld rådighed over hele kupeen.
D v s - at der enten skal deltage lige så mange personer med gyldig billet/kort,  

 som der er plads til i kupeen, eller - at der skal betales for lige så mange, som der er plads til i kupeen,  

 hvorved even tuelle fiktive personer skal beregnes som voksne.
 I begge tilfælde skal der betales lige så mange ligge- og  

 sovepladsbilletter, som der er pladser i kupeen.
8.3.5 Ordensbestemmelser Hunde, der ikke medbringes i emballage, skal føres i snor.
De må ikke  

 anbringes på sæderne.
DSB kan forlange, at de forsynes med mundkurv.
Dyr - herunder hunde - må ikke ved lugt, støj eller på anden måde genere  

 andre passagerer.
Den person, der medbringer dyr, skal selv passe på dem.
8.3.6 Kontrolbestemmelser Såfremt ovennævnte bestemmelser efter det kontrollerende personales  

 afgørelse overtrædes, kan passageren udelukkes fra  

 befordring/viderebefordring.
8.3.7 Efterbetaling Overtrædes bestemmelserne i afsnit 8.3.1, skal der efteropkræves betaling  

 efter bestemmelserne i hovedafsnit 2.10.
8.4 Medtagelse af cykler 8.4.0 Indledning Det er tilladt at medtage cykler i:
- samtlige S-tog (inkl tog Hillerød - Helsingør) - privatbanetog (undtagen Lyngby - Nærum Jernbane) - Regionaltog (Re) Sjælland / Lolland / Falster (med visse undtagelser,  

 som anført i DSB køreplan) - Regionaltog (Re) Fyn / Jylland (med visse undtagelser, som anført i DSB  

 køreplan) - Interregionaltog (IR) - indenlandske DSB-færger (undtagen Halsskov-Knudshoved) Det er en forudsætning, at pladsforholdene, efter togpersonalets skøn,  

 tillader medtagelse af cykler, samt at passagererne selv sørger for ind- og  

 udlæsning.
 Cykelmedtagning sker på passagerenes eget ansvar.
 Der kan under ingen omstændigheder medtages cykler i IC-3 materiel.
8.4.1 Almindelige bestemmelser For befordringen i DSBs tog gælder bestemmelserne dels om medtagelse af  

 håndbagage og hovedafsnit 8.2, dels om almindelige enkelt- og  

 dobbeltbilletter i hovedafsnit 2 (for enkeltbilletter)/10-turs klippekort i  

 hovedafsnit 3.5 (for cykelrabatkort) samt i HTs Rejsehåndbog i det omfang, de  

 efter deres natur kan komme til anvendelse og ikke er i strid med  

 nedenstående bestemmelser.
Cyklernes placering I S-togene skal cyklerne placeres i mellemgangen ved de indgange, hvor der  

 er opsat cykelsymbol.
Der må højst placeres 2 cykler i hver mellemgang.
Under  

 rejsen skal passageren opholde sig ved cyklen.
 I andre tog placeres cyklerne i togenes godsrum / flexareal.
Udelukkelse fra befordring Der kan kun medtages almindelige 2-hjulede cykler.
Varecykler og  

 cykelanhængere er ikke omfattet af ordningen.Tandemcykler kan dog medtages i  

 Regionaltog og Interregioinaltog, hvis pladsforholdene tillader det.
Blindes tandemcykler Blinde kan medtage tandemcykler efter de almindelige bestemmelser i dette  

 afsnit, når der forevises legitimationskort udstedt af Dansk Blindesamfund  

 eller Instituttet for Blinde og Svagtseende.
8.4.2 Stationsforbindelser DSB stationer samt privatbanestationer med undtagelse af Lyngby - Nærum  

 Jernbane.
8.4.3 Rejseruter For rejse med S-tog gælder bestemmelserne i afsnit 6.1.3.
8.4.4 Vognklasser Bestemmelserne gælder kun 2. klasse.
8.4.5 Togbenyttelse Som anført i 8.4.0 indledning.
8.4.6 pris Foruden nedennævnte priser sælges et cykelrabatkort med 10 klip til 90 kr.
 For kombinationer, hvor tandemcykler kan medtages betales dobbelt  

 cykeltakst.
 For blinde jf afsnit 8.4.1 dog almindelig takst.
8.4.7 Børn Der betales samme pris, som voksne betaler.
8.4.8 Hunde Ikke aktuelt.
8.4.9 Gyldighedstid Cykler kan medtages alle dage.
Der må dog ikke foretages påstigning /  

 omstigning på S-tog på hverdage i følgende tidsrum: mandage-fredage mellem kl  

 6.30 og kl 8.30 og mellem kl 15.30 og kl 17.30.
 Der er ingen begrænsninger Grundlovsdag, 24.12. og 31.12.
 Cykelbilletten/klip på cykelrabatkortet er gyldig til en uafbrudt  

 enkeltrejse.
 Der må foretages skift undervejs, hvis det indgår som en naturlig del af  

 rejsestrækningen.
Specielt for S-tog En billet til 11 kr/1 klip på rabatkortet er kun gyldig i S-tog og på  

 strækningen Hillerød- Helsingør.
På disse strækninger giver cykelbilletten /  

 rabatkortet ret til ubegrænset kørsel i 1 1/2 time.
 Bemærk:
 Billetautomaterne på S-togsstationerne kan kun udstede 11-kr-billetter,  

 hvorfor flere af disse billetter med samtidig afstempling betragtes som en  

 billet med tilsvarende værdi. (det svarer i realiteten til samtidige  

 afstemplinger på rabatkortet).
8.4.10 Billetsalg Cykelbilletter og cykelrabatkort sælges på DSB stationer samt på  

 privatbanestationer, dog ikke på Lyngby-Nærum Jernbane Salg i tog på strækninger med stikprøvevis billetkontrol Medtager en passager en cykel på en strækning med stikprøvevis  

 billetkontrol uden at have gyldig billet til cyklen, skal der betales for en  

 billet, hvis pris udgør det dobbelte af den ordinære betaling for en  

 enkeltbillet i pågældende stationsforbindelse, dog mindst 500 kr.
Billet  

 udstedes som anført (for passagerer) i afsnit 2.10.2.
8.4.11 Tilkøb Ikke aktuelt.
8.4.12 Ombytning/Ændring Ombytning af købte billetter kan kun ske på salgsstedet og kun umiddelbart  

 efter købet.
8.4.13 Billetkontrol Der gælder bestemmelserne i afsnit 2 hhv 3.5.
8.4.14 Pladsreservering Der er mulighed for at reservere plads til cykler i IR-tog undtagen ved  

 lokale rejser på Sjælland.
Ved overførsel over Storebælt skal der reserveres  

 plads.
8.4.15 Tilbagebetaling Ubenyttede billetter kan tilbagebetales umiddelbart efter købet  

 (pladsmangel el lign).
 Cykelrabatkort tilbagebetales ikke.
8.4.16 Rejseafbrydelse Der må ikke foretages rejseafbrydelse, men togskifte er tilladt.
