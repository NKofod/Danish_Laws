Nr BTL 163 Betænkning over Forslag til lov om ændring af lov om forsikringsaftaler og  

 lov om tilsyn med firmapensionskasser (Forbud mod anvendelse af visse  

 helbredsmæssige oplysninger ved tegning m.v. af forsikringer og pensioner)  

  

 Nr L 163 1996-97, 1. samling Afgivet af Retsudvalget Afgivet: 19970513 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Assurandør-Societetet og Arbejdsmarkedspensionsrådet.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med de stillede  

 ændringsforslag.
 Et andet mindretal (Fremskridtspartiets og Dansk Folkepartis  

 medlemmer af udvalget) indstiller lovforslaget til forkastelse ved 3.  

 behandling, men vil stemme for de stillede ændringsforslag.
 ÆndringsforslagAf et mindretal (V og KF), tiltrådt af et  

mindretal (FP og DF):
 Til § 1 1) I det under nr. 1 foreslåede § 3 a, 1.  

 pkt., ændres ordene »anmode om, indhente eller modtage og  

 bruge« til: »anmode om eller indhente«.
 Til § 2 2) I det under nr. 1 foreslåede § 9 a, 1.  

 pkt., ændres ordene »anmode om, indhente eller modtage og  

 bruge« til: »anmode om eller indhente«.
Bemærkninger Til nr. 1 og 2 Forslagsstillerne finder det urimeligt, at  

 forsikringsselskaber og firmapensionskasser, som har fået kendskab til en  

 foreliggende DNA-analyse, ikke må tage hensyn til dennes resultat, det vil  

 sige anvende den.
Forslagsstillerne finder det ligeledes urimeligt at forbyde  

 forsikringsselskaber og pensionskasser at modtage sådanne analyser.
På den  

 baggrund foreslås det med ændringsforslagene, at forsikringsselskaberne og  

 pensionskasserne alene skal være afskåret fra at anmode om eller indhente  

 disse DNA-analyser.
