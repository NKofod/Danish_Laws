Pressenævnet  

 bemærkede, at læserbrevskribenten i læserbrevet gentog bladartiklens  

 oplysning  

 om, at klager skulle have drukket rødvin med sin søn.
Skribenten bragte  

 endvidere en forkert oplysning med hensyn til, hvorledes klagers søn fik fat  

 i  

 nøglerne til bilen.
 Pressenævnet  

 udtalte, at nævnet ikke havde mulighed for at tage stilling til rigtigheden  

 af  

 oplysningen om, at klager forinden ulykken skulle have drukket rødvin med sin  

 søn.
Nævnet  

 konstaterede, at oplysningen om, hvorledes klagers søn fik fat i bilnøglerne,  

 var forkert.
Pressenævnet fandt, at der til læserbreve, som har en vigtig  

 funktion i den offentlige debat, ikke kan stilles samme krav som for  

 redaktionelle artiklers vedkommende med hensyn til efterprøvning for fejl og  

 misforståelser.
Der var derfor ikke tilstrækkeligt grundlag for at udtale  

 kritik af bladet i anledning af læserbrevets offentliggørelse.
Kendelse  

 fra Pressenævnet i sag 2004-6-93 [K] har klaget til Pressenævnet over et læserbrev bragt i Ekstra  

 Bladet den 28. juli 2004, idet hun mener, at god presseskik er tilsidesat.
 I læserbrevet, der bar overskriften   

  

 Mor og søn ind og ruske  

  

 , hed det:
Der gales ustandselig op om, at forbrydelse ikke betaler sig.  

 Jo, fanden gale mig betaler det sig.
Unge mennesker kan begå den ene grove  

 forbrydelse efter den anden og slippe helskindet fra det.
Moderen til den 17-årige dødsbilist forsvarer sønnen med, at  

 drengen ville køre sin yngre bror hjem, fordi denne var dårlig.
Derfor havde  

 hun  efter at have pløret rødvin sammen med sønnen  givet ham  

 bilnøglerne.
En  

 hjerneblæst dommer løslod knægten.
Både moder og søn skulle i stedet for  

 begge  

 have været inde og ruske tremmer i en rum tid. Læserbrevet blev bragt, efter at Ekstra Bladet den 26. og 27.  

 juli 2004 havde bragt en større omtale af sagen, hvor en spirituspåvirket  

 17-årig bilist i en færdselsulykke påkørte to cyklister, hvoraf den ene afgik  

 ved døden.
[K] har anført, at læserbrevet indeholder urigtige oplysninger.  

 Hun havde således ikke pløret rødvin sammen med sin søn den  

 pågældende dag,  

 og hun havde ikke overladt ham nøglerne til bilen, idet bilen ikke tilhørte  

 hende.
Hun og sønnen havde grillet sammen, og sønnen havde fået ca. 2 glas  

 rødvin.
Sønnen  

  

 gik  

  

 fra hendes bopæl  

 ca. kl. 20.00.
Ekstra Bladet har anført, at sønnen i retten oplyste, at han den  

 pågældende dag havde drukket alkohol fra omkring middagstid, indtil han om  

 natten, stærkt beruset, ville køre sin endnu mere berusede lillebror hjem.  

 Det  

 fremgik endvidere af hans forklaring, at han den pågældende aften havde  

 drukket  

 rødvin sammen med bl.a. sin mor.
Moderens forklaring om, at sønnen havde  

 drukket to glas rødvin, er efter bladets opfattelse uinteressant, idet sønnen  

 ifølge egne oplysninger åbenbart var beruset længe inden da.
Moderen har  

 optrådt aldeles uforsvarligt ved at drikke med sin søn, idet hun vidste, at  

 han  

 havde haft misbrugsproblemer, siden han var 8-9 år.
Bladet har medgivet, at læserbrevsskribenten har taget fejl af,  

 hvis bil der var tale om, men bladet anser dette for at være en i  

 sammenhængen  

 uvæsentlig detalje.
Læserbrevsskribenten må selv hæfte for indholdet af  

 læserbrevet, og Ekstra Bladet kan ikke lastes for, at det indeholder en  

 enkelt  

 faktuel fejl vedrørende bilens ejer.
Hvis dagblade skal rette diverse mindre  

 faktuelle fejl i læserbreve, ville det blive uoverkommeligt at formidle denne  

 offentlige debat i medierne.
 I sagens behandling har følgende nævnsmedlemmer deltaget:
Axel Kierkegaard,  

 Michael Ulveman, Kaare R.
Skou og Ole Askvig.
 Pressenævnet udtaler:
 I læserbrevet gentager læserbrevsskribenten bladartiklens  

 oplysning om, at [K] skulle have drukket rødvin med sønnen, og bringer en  

 forkert oplysning med hensyn til, hvorledes hendes søn fik fat i nøglerne til  

 bilen.
 Nævnet har ikke mulighed for at tage stilling til rigtigheden af  

 oplysningen om, at [K] forinden ulykken skulle have drukket rødvin med sin  

 søn.
Oplysningen om, hvorledes [K]s søn fik fat i bilnøglerne, er  

 forkert.
Pressenævnet finder, at der til læserbreve, som har en vigtig  

 funktion  

 i den offentlige debat, ikke kan stilles samme krav som for redaktionelle  

 artiklers vedkommende med hensyn til efterprøvning for fejl og  

 misforståelser.  

 Der er derfor ikke tilstrækkeligt grundlag for at udtale kritik af Ekstra  

 Bladet i anledning af læserbrevets offentliggørelse.
 Afgjort den 4. november 2004.
