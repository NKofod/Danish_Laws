Bekendtgørelse om uddannelsen til  

 ejendomsserviceassistent I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 ejendomsserviceassistent med speciale inden for et af følgende  

 specialer:
 1)	Boligservice.
 2)	Erhvervs- og institutionsservice.
 Stk. 2. Uddannelsens formål er endvidere, at eleven  

 gennem skoleundervisning og praktikuddannelse har mulighed for at opnå  

 delkompetence som ejendomsmedhjælper, jf. erhvervsuddannelseslovens  

 § 15, stk. 2.
 Stk.3. Speciale, jf. stk. 1, eller delkompetence, jf.  

 stk. 2, vælges ved indgåelse af uddannelsesaftale.
Uddannelsens mål § 2. Ejendomsserviceassistenten skal kunne  

 udføre alle arbejdsfunktioner i forbindelse med  

 ejendomsservicearbejde og således medvirke til en effektiv  

 ejendomsdrift, -vedligeholdelse og -forvaltning samt serviceorienteret  

 betjene ejendommens brugere.
Stk. 2. Ejendomsserviceassistenten skal endvidere gennem  

 tilegnelse af tværfaglig håndværksmæssig kompetence  

 kunne medvirke til at udføre almindelige vedligeholdelses-,  

 reparations- og udskiftningsopgaver.
Inden for alle områder, skal  

 ejendomsserviceassistenten på grundlag af viden om  

 sikkerhedsmæssige, arbejdsmiljømæssige og ergonomiske  

 faktorer, der kan påvirke i dagligdagen, selvstændigt kunne  

 planlægge sit daglige arbejde og tilrettelægge arbejdet for  

 mindre grupper af ansatte samt planlægge arbejdsopgaver over  

 længere perioder ud fra ressourcevurderinger og med mulighed for  

 ændringer på grund af akutte opgaver.
§ 3. Ejendomsserviceassistenten inden for  

 boligservice skal selvstændigt kunne yde service til ejendommens  

 beboere og boligorganisationens samarbejdspartnere.
Denne service  

 omfatter vejledning om beboerdemokratiet herunder om boligsociale  

 aktiviteter, boligens vedligeholdelse og muligheder for ændringer af  

 boligens indretning samt vejledning af beboere og brugere om deres  

 rettigheder og pligter i lejeforhold.
Endvidere skal  

 ejendomsserviceassistenten selvstændigt kunne varetage  

 affaldshåndtering, herunder håndtering af miljøfarligt  

 affald, samt drift af varme- og ventilationsanlæg.
Endelig skal  

 ejendomsserviceassistenten kunne varetage syn i forbindelse med ind- og  

 fraflytning, herunder varetage administrative rutiner.
§ 4. Ejendomsserviceassistenten inden for  

 erhvervs- og institutionsservice skal selvstændigt kunne yde  

 ejendomsservice til beboere med særlige behov.
Denne service  

 omfatter praktisering af grundlæggende kendskab til offentlig  

 serviceformidling, ressourceplanlægning, drift og vedligeholdelse af  

 specielle lokaler, ventilations- og indeklimaanlæg, pleje og  

 vedligeholdelse af idrætsanlæg og affaldshåndtering,  

 herunder håndtering af miljøfarligt affald.
 § 5. Den uddannede ejendomsmedhjælper  

 skal kunne udføre lettere arbejder indenfor pleje- og vedligeholdelse  

 af udearealer, samt lettere bygningsvedligeholdelse og  

 affaldshåndtering, jf. § 14, stk. 1, nr. 1, 2 og 4 og skal  

 under fagligt tilsyn kunne udføre lettere arbejde inden for  

 ejendomsserviceområdet.
Kapitel 2 Uddannelsens varighed og struktur m.v.
 § 6. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 udvalg for Ejendomsservice.
§ 7. Uddannelsen varer 3 år og 6  

 måneder.
Uddannelsen til ejendomsmedhjælper varer 2 år og 8  

 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers skoleundervisning, i uddannelsen til ejendomsmedhjælper dog  

 18 ugers skoleundervisning.
Eleven kan indlede uddannelsen på skole med  

 et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 5, 5,  

 8 og 4 uger, der omfatter grundfag, områdefag og valgfag.
Uddannelsen  

 til ejendomsserviceassistent omfatter desuden 3 ugers valgfri specialefag,  

 der kan ligge i tilknytning til skoleperioderne eller på et andet  

 tidspunkt under hovedforløbet.
Uddannelsesforløbet til  

 ejendomsmedhjælper omfatter et hovedforløb med skoleperioder  

 på henholdsvis 5, 5, og 8 uger, der omfatter grundfag, områdefag  

 og valgfag.
 Stk. 4. I grundforløbet har eleven mulighed for valgfri  

 undervisning, jf. bekendtgørelse om grundforløb.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 9.
 § 8. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet og således efter skolens samlede  

 vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 12.
Voksenuddannelsesforløb § 9. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 10, må ikke overstige 45 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 10. Det i § 9 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 11. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 12. Grundforløbet omfatter  

 følgende områdefag, der er særlige for  

 hovedforløbet:
 1)	Pleje og vedligeholdelse af udearealer 1, begynderniveau.
Målet er, at eleven a)	kan anvende relevante håndredskaber, værktøjer,  

 traktorer og mindre gartnerimaskiner, b)	har kendskab til ikke kemisk ukrudtsbekæmpelse, c)	har kendskab til grundlæggende plejeaktiviteter i anlæg  

 med græs, forskellige bedtyper og befæstede arealer, d)	har kendskab til fremstilling af kompost og e)	har kendskab til relevante køretøjers, motorredskabers  

 og hjælpeudstyrs opbygning, virkemåde og  

 vedligeholdelse.
 2)	Bygningsvedligeholdelse 1, begynderniveau.
Målet er, at eleven har tværfaglige  

 håndværksmæssige kompetencer og på grundlag  

 heraf a)	kan identificere behovet for almindelige  

 vedligeholdelsesarbejder, b)	kan udføre mindre reparations- og udskiftningsopgaver  

 på såvel bygningsdele som i boliger, c)	kan medvirke til at sikre såvel kortsigtet som langsigtet  

 vedligeholdelse, d)	kan vurdere nødvendigheden af  

 håndværkerassistance og vurdere det udførte arbejde, e)	har kendskab til autorisationsbestemmelser inden for bygge og  

 anlæg, og f)	kan varetage mindre administrative rutiner i forbindelse med  

 punkterne a   e.
 3)	Fritstående og kørende stilladser, 0,5 uge,  

 rutineniveau.
 Målet er, at eleven som supplement til det fælles  

 områdefag »Stillads« kender regler og standarder og på bygherrens  

 vegne i forbindelse med reparation, vedligeholdelse og ombygning kan foretage  

 de nødvendige beregninger for ovennævnte stilladser, herunder  

 vedr. brugsbelastninger, stabilitet og sikkerhedsfaktorer.
 Stk. 2. De områdefag, der er nævnt i stk. 1,  

 varer i alt 5 uger.
 § 13. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F, 2 uger.
 2)	Engelsk, niveau F, 2 uger.
 3)	Matematik, niveau F, 1 uge.
 4)	Naturfag, niveau F, 2 uger, ejendomsmedhjælper dog 1 uge uden  

 for niveau.
 5)	Psykologi, 2 uger, ejendomsmedhjælper dog 1 uge.
 Stk. 2. Matematik, jf. stk. 1, nr. 3,  

 påbegyndes i grundforløbet.
 § 14. Undervisningen i hovedforløbet  

 omfatter følgende områdefag:
 1)	Pleje og vedligeholdelse af udearealer 2, rutineniveau.
Målet er at eleven a)	kan vedligeholde befæstede arealer, b)	kan foretage ikke kemisk ukrudtsbekæmpelse c)	kan udføre grundlæggende plejeaktiviteter i anlæg  

 med græs, forskellige bedtyper og befastede anlæg, d)	kan fremstille kompost og e)	kan anvende og vedligeholde relevante køretøjer,  

 motorredskaber og hjælpeudstyr.
 2)	Bygningsvedligeholdelse 2, rutineniveau.
Målet er, at eleven a)	kan vejlede i almindeligt forekommende vedligeholdelse af boliger og  

 institutioner, b)	har kendskab til bestemmelser vedrørende elektriske  

 installationer i boliger og i fællesvaskerier (vådrum) og til  

 administration, drift og vedligeholdelse af fælleshuse, specielle  

 erhvervs- og institutionslokaler og dertil hørende inventar m.v.  

 og c)	på grundlag af tværfaglige,  

 håndværksmæssige kvalifikationer selvstændigt kan  

 identificere behov for vedligeholdelsesarbejde og efter egen vurdering  

 udføre dette eller rekvirere relevant  

 håndværkerhjælp samt vurdere det udførte  

 arbejde.
 3)	Varmecentral, 2,5 uger, avanceret niveau, for  

 ejendomsmedhjælper 1,5 uge, rutineniveau.
Målet er, at eleven a)	selvstændigt kan forestå daglig drift og vedligeholdelse  

 af varmefordelende (ufyrede) anlæg og af fyringsanlæg baseret  

 på alternative energikilder, herunder føre tilsyn med energi og  

 forbrug til opvarmning, b)	har kendskab til Arbejdstilsynets bekendtgørelser og  

 vejledninger på området og c)	kan udføre kontrol af anlæggets sikkerhedsanordninger  

 ud fra Arbejdstilsynets Anvisninger (AT-anvisningerne).
 4)	Affaldshåndtering - Miljøfarligt affald,  

 2,0 uger, rutineniveau.
Målet er, at eleven a)	kan håndtere husholdningsaffald, storskrald og  

 miljøfarligt affald, b)	selvstændigt kan varetage de daglige renholdelsesopgaver i  

 forbindelse med dagrenovation på en miljømæssigt  

 forsvarlig måde, c)	kan forestå drift og vedligeholdelse af  

 komposteringsanlæg og vejlede ejendommens brugere, beboere m.fl. om  

 gældende sorteringsordninger, d)	kan vejlede om indsamling, opbevaring og aflevering af  

 miljøfarligt affald, herunder rengøringsmidler, og e)	kan anvende lovgivningen om miljøfarligt affald med  

 tilhørende bekendtgørelser og vejledninger, herunder  

 bestemmelser om arbejdsmiljø og sikkerhed.
 5)	Ventilation og indeklima, 2,0 uger, avanceret niveau, for  

 ejendomsmedhjælper 1 uge, rutineniveau.
Målet er, at eleven a)	har kendskab til indregulering og fejlfinding på klima- og  

 ventilationsanlæg, b)	kan foretage målinger og analyser af klimaforhold, og c)	kan foretage mindre justeringer og vedligeholdelsesarbejder på  

 klima- og ventilationsanlæg.
 Stk. 2. Stk. 1, nr. 3, litra c, og nr. 5, litra b,  

 indgår ikke i forløbet til ejendomshjælper.
 Stk. 3. Undervisningen i områdefag i  

 hovedforløbet varer i alt 10 uger, for ejendomsmedhjælper dog 8  

 uger.
 § 15. Undervisningen i hovedforløbet  

 omfatter desuden valgfri specialefag, der varer samlet 3 uger.  

 Ejendomsmedhjælpere gennemfører dog ikke specialefag.
 Stk. 2. Formålet med de valgfri specialefag er, at  

 eleven i samarbejde med sin praktikvirksomhed får mulighed for at  

 specialisere sig enten inden for boligområdet eller inden for erhvervs-  

 og institutionsområdet og for at dygtiggøre sig inden for de  

 fagområder, eleven i samarbejde med praktikvirksomheden  

 ønsker.
 Stk. 3. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 4. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 16. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer 3 uger.
Praktikuddannelsen § 17. Praktikuddannelsen  

 tilrettelægges således, at den sammen med skoleundervisningen  

 fører til, at eleven når uddannelsens mål, jf. § 1,  

 og således, at eleven i hver praktikperiode fortrinsvis  

 beskæftiges med og opnår færdigheder i de  

 arbejdsdiscipliner, der er omfattet af den eller de forudgående  

 skoleperioder, jf. vejledningen til bekendtgørelsen.
Stk. 2. Eleven skal i den første praktikperiode efter  

 grundforløbet erhverve førerbevis til traktor eventuelt uden  

 for normal arbejdstid.
Praktikvirksomheden vælger  

 kørelærer og er over for elever, der ikke forud for uddannelsen  

 har erhvervet kørekort, forpligtet til at udrede omkostningerne inden  

 for de angivne rammer, idet eleven inden praktikuddannelsens udløb  

 skal betale eventuelle omkostninger, som virksomheden må afholde ud  

 over rammerne:
 1)	Køreundervisning på lukket øvelsesplads og vej i  

 indtil 10 lektioner i alt inklusive køreprøve.
 2)	Teoriundervisning med indtil 12 dobbeltlektioner med 2 evaluerende  

 teoriprøver.
 3)	Lægeattest og prøvegebyr til den første  

 teoriprøve og den første praktiske  

 køreprøve.
 Uddannelsesbog m.v.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Resultatet af den afsluttende prøve, jf.  

 § 21, udtrykkes ved en af de betegnelser uden tal, som er angivet i  

 nedenstående skala:
1) Under 6:
 Ikke bestået.
2) 6,0 - 8,8:
 Bestået.
3) 8,9 - 9,9:
 Bestået med ros.
4) 10,0 - 10,9:
 Bestået med bronzemedalje.
5) 11,0 - 13:
 Bestået med sølvmedalje.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er det en  

 standpunktskarakter.
 Stk. 4. I områdefag giver skolen ved afslutningen af den  

 sidste skoleperiode desuden en samlet standpunktskarakter på grundlag  

 af en helhedsvurdering.
 Afsluttende prøver (eksamen) m.v.
§ 21. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Ejendomsmedhjælpere aflægger ikke afsluttende eksamen.  

 Bekendtgørelse om eksamensordning ved erhvervsskolerne m.v. finder  

 anvendelse.
Eksamen består af en skriftlig prøve og en praktisk  

 prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 22. Den skriftlige prøve består af  

 opgaver inden for områdefag og specialefag.
Alle former for  

 hjælpemidler må anvendes.
Opgaverne skal løses inden for 4  

 klokketimer.
§ 23. Den praktiske prøve består af  

 opgaver inden for område- og specialefag.
Opgaverne løses som et  

 samlet forløb, der varer 3 timer.
Opgaverne fordeles mellem eleverne  

 ved lodtrækning, og der gives 1 times forberedelsestid inden  

 prøvens aflæggelse.
§ 24. Der gives en karakter for hver  

 prøve.
Eleven har bestået, hvis et vægtet gennemsnit af  

 følgende tre karakterer uden afrunding er mindst 6:
 1)	Elevens samlede standpunktskarakter i områdefag, jf.  

 § 20, stk. 4, indgår med 3/8.
 2)	Karakteren for den skriftlige prøve, jf. § 22,  

 indgår med 2/8.
 3)	Karakteren for den praktiske prøve, jf. § 23,  

 indgår med 3/8.
Sygeeksamen og ny eksamen (eller prøve) § 25. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, »ikke gennemført« eller  

 «ikke bestået«.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført og betingelserne i stk. 2 er  

 opfyldt.
 Stk. 2. Skolens samlede bedømmelse af områdefag,  

 jf. § 20, stk. 4, skal være mindst 6, og for  

 ejendomsserviceassistenter skal desuden karakteren for hvert af de valgfri  

 specialefag være mindst 6, »gennemført« eller »bestået«,  

 og den afsluttende prøve, jf. § 24, skal være  

 bestået.
 § 27. Praktikvirksomheden udsteder afsluttende  

 praktikerklæring, når eleven har erhvervet førerbevis til  

 traktor, og praktiktiden i virksomheden er afsluttet, jf. § 36 i  

 hovedbekendtgørelsen.
Uddannelsesbevis § 28. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. I uddannelsesbeviset for ejendomsserviceassistenter  

 angives resultatet af svendeprøven ved en betegnelse uden tal, jf.  

 § 19, stk. 2.
 Stk. 3. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 26, og afsluttende  

 praktikerklæring(er) for praktikuddannelsen er udstedt, jf.  

 § 27.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 10. juni 2001.
 Stk. 2. Samtidig ophæves bekendtgørelse nr. 357  

 af 7. maj 1996 om ejendomsserviceuddannelsen.
 Stk. 3. Den i stk. 2 nævnte bekendtgørelse  

 finder dog anvendelse for elever, der er begyndt på 3.  

 skoleperiode før den 1. januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
