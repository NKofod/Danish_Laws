(Til sygehusforvaltningerne m.fl.) 1. Indledning Ved lov nr. 278 af 2. maj 1990 om ændring af lægeloven er reglerne for  

 faglig bedømmelse af ansøgere til overlægstillinger ændret.
Med ændringen,  

 der fremgår af bilag 1, afløses den hidtige centrale bedømmelse (§ 14-råd,  

 Sundhedsstyrelsen) af en bedømmelse i lokale faglige bedømmelsesudvalg,  

 nedsat af den enkelte ansættelsesmyndighed.
Ved lovændringen forudsættes dels  

 udarbejdet retningslinier for de faglige bedømmelsesudvalgs virksomhed, dels  

 retningslinier om, hvilke faglige elementer, der bør indgå i bedømmelsen af  

 de enkelte ansøgere.
Endvidere skal der efter lovens § 14, stk. 3, fastsættes  

 regler om, hvilke oplysninger Sundhedsstyrelsen skal modtage i forbindelse  

 med den obligatoriske indsendelse til Sundhedsstyrelsen af  

 ansættelsesmyndighedens indstilling om ansættelse i stillingen.
 På den baggrund udsender Sundhedsstyrelsen følgende vejledning:
2. Område Forud for ansættelse i enhver stilling som overlæge eller anden ledende  

 lægestilling i statslige eller kommunale sygehuse og behandlingsinstitutioner  

 skal som led i ansættelsesproceduren ske en bedømmelse af den enkelte  

 ansøgers lægefaglige kvalifikationer.
Tilsvarende gælder ved ansættelse i vikariat i de nævnte stillinger.
Ved  

 vikariater af mindre end 6 måneders varighed vil bedømmelse af ansøgernes  

 lægefaglige kvalifikationer dog kunne ske uden forelæggelse for det under  

 pkt. 3 nævnte faglige bedømmelsesudvalg.
 Reglerne om faglig bedømmelse gælder tilsvarende ved ansættelse i private  

 sygehuse m.v., der har indgået overenskomst med eller på anden måde løser  

 statslige eller kommunale sygehusopgaver.
3. Fagligt bedømmelsesudvalg 3.1. Med henblik på en sådan bedømmelse nedsætter ansættelsesmyndigheden i  

 forbindelse med ansættelsen et fagligt bedømmelsesudvalg.
 Det faglige bedømmelsesudvalg består af mindst 3 personer, som alle har de  

 fornødne uddannelsesmæssige og forskningsmæssige forudsætninger til at  

 bedømme ansøgernes lægefaglige kvalifikationer.
 Bedømmelsesudvalgets medlemmer skal normalt være ansat i overlægestilling  

 eller anden ledende lægestilling i det pågældende speciale eller andet  

 relevant speciale.
 Det faglige bedømmelsesudvalg skal i øvrigt have en sammensætning, der  

 sikrer, at bedømmelsen kan ske under hensyntagen både til afdelingens  

 funktioner i forhold til sygehusets øvrige afdelinger og sygehusvæsenet i  

 øvrigt.
Til det faglige bedømmelsesudvalg udpeges personer fra vedkommende  

 sygehuskommune.
Mindst 1 af bedømmelsesudvalgets medlemmer skal være ansat på  

 et andet sygehus eller på en anden behandlingsinstitution, end det sted hvor  

 ansættelsen skal ske.
I det omfang, der ikke rådes over fornøden ekspertise  

 til vurdering af kvalifikationer til en særlig stilling, skal der til det  

 faglige bedømmelsesudvalg knyttes personer fra andre sygehuskommuner m.v.  

 Ansættelsesmyndigheden kan bede et lægevidenskabeligt selskab om, at pege på  

 personer med de fornødne faglige kvalifikationer.
 3.2. Ingen der har familiemæssig tilknytning til en ansøger kan  

 udpeges til det faglige bedømmelsesudvalg.
Medlemmer af det faglige bedømmelsesudvalg er herudover forpligtet til  

 selv at gøre opmærksom på, om der foreligger en sådan tilknytning til en  

 ansøger, at det er egnet til at vække tvivl om medlemmets upartiskhed ved  

 vurderingen.
Afgørelse af om der bør ske ændring i udvalgets sammensætning  

 som følge heraf træffes af ansættelsesmyndigheden.
 3.3. Til brug for det faglige bedømmelsesudvalgs vurdering skal  

 foreligge:
 3.4. Det faglige bedømmelsesudvalg foretager en gennemgang af den  

 enkelte ansøgers kliniske uddannelse og øvrige lægefaglige kvalifikationer.  

 Gennemgangen skal indeholde følgende elementer:
3.5. Det faglige bedømmelsesudvalgs gennemgang af den enkelte  

 ansøger afsluttes med en samlet vurdering af, hvorvidt den pågældende under  

 hensyntagen til de i bilag 2 nævnte kvalifikationskrav må anses for  

 lægefagligt »kvalificeret« eller »ikke-kvalificeret« til  

 stillingen.
Ved eventuel uenighed kan et medlem forlange sin afvigende mening  

 kortfattet tilført vurderingen.
Med den samlede vurdering skal følge en kort præcisering af de principper,  

 hvorefter ansøgeren er bedømt i forhold til den aktuelle stilling.
Såfremt  

 det faglige bedømmelsesudvalg finder en ansøger lægefagligt kvalificeret,  

 uanset at vedkommende ikke opfylder de i bilag 1 nævnte kvalifikationskrav,  

 skal begrundelsen herfor fremgå af vurderingen.
 Det faglige bedømmelsesudvalgs vurdering afleveres til  

 ansættelsesmyndigheden, der beslutter den videre procedure.
4. Indsendelse til Sundhedsstyrelsen 4.1. Før beslutning om ansættelse træffes, forelægger  

 ansættelsesmyndigheden sin indstilling om ansættelse i stillingen for  

 Sundhedsstyrelsen.
 Ansættelsesmyndigheden kan forelægge flere egnede ansøgere for  

 Sundhedsstyrelsen.
 4.2. Til brug for Sundhedsstyrelsens vurdering skal følgende  

 foreligge:
 Ansættelsesmyndigheden kan i øvrigt kortfattet kommentere baggrunden for  

 en indstilling om ansættelse.
 4.3. Såfremt ansættelsesmyndighedens indstilling giver  

 Sundhedsstyrelsen anledning til bemærkninger, skal disse fremsættes overfor  

 ansættelsesmyndigheden inden 10 hverdage (excl. lørdage), således at fristen  

 regnes fra den dag, indstillingen er Sundhedsstyrelsen i hænde, og således at  

 Sundhedsstyrelsens eventuelle bemærkninger skal være afsendt senest 10. dag  

 herefter.
 Efter udløb af 10-dages fristen vil ansættelse kunne iværksættes.
5. Ikrafttræden De nye regler træder i kraft den 1. august 1990 og er gældende for  

 stillinger, der opslås efter denne dato.
 Sundhedsstyrelsens vejledning af november 1980 for de lægevidenskabelige §  

 14-råd m.fl. bortfalder samtidig.
Sundhedsstyrelsen, den 26. juli 1990 Palle Juul-Jensen / Søren Thorning Bilag 1 Lov nr 278 af 2. maj 1990 om ændring af lægeloven (Faglig bedømmelse af ansøgere til overlægestillinger (Udelades her) Bilag 2 Kvalifikationskrav ved vurdering af ansøgere til overlægestillinger Den i dette bilag givne vejledning skal tjene til støtte for de faglige  

 bedømmelsesudvalg, der i henhold til lægelovens § 14 skal bedømme de  

 lægefaglige kvalifikationer hos ansøgere til overlægestillinger m.v.
 Bedømmelsen skal i alle tilfælde ske under hensyntagen til den konkrete  

 stillings indhold, afdelingens funktioner og afdelingens funktioner i forhold  

 til sygehusets øvrige afdelinger og sygehusvæsenet samt den gældende  

 sygehusplan.
 Bilaget er opdelt i 3 hovedafsnit:
 - Den kliniske uddannelse.
 - Den videnskabelige uddannelse.
 - Undervisningserfaring.
 1. Den kliniske uddannelse.
 1.1. Speciallægeanerkendelse.
 Som hovedregel forudsættes det, at en ansøger for at være kvalificeret  

 har dansk anerkendelse som speciallæge i det for stillingen relevante  

 grundspeciale og/eller grenspeciale.
På afdelinger, der alene varetager grenspecialiserede funktioner, er  

 anerkendelse i det relevante grundspeciale ikke nogen absolut forudsætning.
I  

 særlige tilfælde, hvor en stilling er oprettet til varetagelse af helt  

 specielle opgaver, der falder udenfor de anerkendte grund- og grenspecialer,  

 må ansøgernes kvalifikationer bedømmes ud fra stillingsindholdet uden at der  

 stilles krav om formelle specialekvalifikationer.
 1.2. Klinisk uddannelse.
Den kliniske uddannelse må i sin helhed gøre ansøgeren kvalificeret til  

 de funktioner, som er henlagt til den ansøgte stilling.
Udover den  

 uddannelse, der indgår som forudsætning for speciallægeanerkendelse, vil  

 funktion som 1. reservelæge eller afdelingslæge i en vis tid efter  

 speciallægeanerkendelsen være en forudsætning for, at en ansøger kan findes  

 kvalificeret til en overlægestilling.
Varigheden af 1. reservelæge- og/eller  

 afdelingslægetiden må sammenlagt, dvs. incl. den del, der indgår i  

 speciallægeuddannelsen, være på mindst 4 år.
Der bør i denne sammenhæng ikke  

 anlægges en rigoristisk vurdering.
Ansættelse i overlægevikariater kan  

 normalt medregnes som svarende til 1. reservelægetid/afdelingslægetid.
 Mindst 1 år af 1. reservelægetiden eller afdelingslægetiden bør være  

 tilbragt i en stilling på et sygehus af mindst samme specialiseringsgrad og  

 med mindst samme opgaveniveau, som på det sygehus, hvor stillingen søges.
 For at sikre, at en ansøger i sin 1. reservelægetid/afdelingslægetid har  

 fået et bredt kendskab til specialets virksomhedsområde, bør der samtidig  

 kræves ansættelse på mindst 2 afdelinger.
 Udover ovennævnte krav, vil ansættelse som vagtbærende overlæge i  

 forbindelse med ansættelse i en overlægestilling være kvalificerende.
 1.3. Udenlandske ansættelser.
 Udenlandske ansættelser bør bedømmes på linie med danske, såfremt  

 indholdet i ansættelserne kan anses for ækvivalerende tilsvarende danske  

 ansættelser.
 Det påhviler ansøgeren at fremskaffe den fornødne dokumentation vedrørende  

 de udenlandske ansættelsers indhold.
 Aftalen om et fælles nordisk arbejdsmarked og direktiverne indenfor De  

 Europæiske Fællesskaber bygger på en forudsætning om, at uddannelserne er  

 sammenlignelige, og en dansk speciallægeanerkendelse på basis af en anden  

 nordisk anerkendelse eller anerkendelse fra et andet EF-land må derfor  

 sidestilles med en dansk anerkendelse.
 Forsåvidt angår den efterfølgende uddannelse ved ansættelse i en 1.  

 reservelægestilling/afdelingslægestilling, skal man gøre opmærksom på, at  

 svenske afdelingslægestillinger og norske assistentlægestillinger I/II  

 normalt vil svare til danske 1. reservelæge/afdelingslægestillinger på  

 tilsvarende afdelinger eller sygehuse.
 2. Videnskabelig uddannelse.
 Kravene til videnskabelig uddannelse er forskellige i de forskellige  

 overlægestillinger, spændende fra kravet om kritisk at kunne vurdere  

 faglitteratur til at kunne lede en konstant og stor forskningsindsats på en  

 universitetsafdeling.
Videnskabelig uddannelse kan ikke erstatte klinisk uddannelse.
Men  

 tilstrækkelig klinisk uddannelse uden fornøden videnskabelig uddannelse kan  

 medføre, at en ansøger ikke bør anses kvalificeret til visse  

 overlægestillinger.
 Ved vurderingen af den videnskabelige uddannelse, bør ansættelse i  

 egentlige videnskabelige stillinger på universiteter eller andre  

 læreanstalter eller som klinisk assistent fremhæves.
 Opnåelsen af videnskabelige grader, som f.eks.  

 licientiatgraden/Ph..D.graden, samt opnåelse af den medicinske doktorgrad bør  

 fremhæves ligesom ansøgerens videnskabelige arbejder i øvrigt.
Der bør i denne sammenhæng ikke lægges vægt på kvantiteten, men på  

 ansøgerens selvstændige, kvalitativt tilfredsstillende arbejde.
De faglige  

 bedømmelsesudvalg forudsættes derfor efterhånden at indarbejde en praksis,  

 hvorefter man vurderer et enkelt eller et par arbejder som grundlag for  

 bedømmelsen af ansøgernes videnskabelige uddannelse og aktivitet.
 3. Undervisningserfaring.
 Erfaring med undervisning af sygepleje- og jordemoderelever,  

 fysioterapeutstuderende, medicinske studerende samt undervisningserfaring fra  

 den lægelige videreuddannelse eller anden undervisningserfaring bør indgå i  

 den faglige bedømmelse.
 Undervisningserfaring kan dog i forbindelse med selve  

 overlægestillingansættelsen ikke erstatte klinisk uddannelse eller relevant  

 videnskablige uddannelse.
 Undervisningserfaring kan få særlig betydning, såfremt der til stillingen  

 er knyttet et professorat eller lektorat, i hvilken forbindelse der foretages  

 en parallel bedømmelse udenfor det faglige bedømmelsesudvalgs regi.
