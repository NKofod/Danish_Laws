 I henhold til den gældende lov om offentlighed i forvaltningen omfatter  

 retten til aktindsigt de på basiskortet maskinelt påførte  

 vurderingsoplysninger, hvorimod de manuelt af vurderingsrådet påførte  

 oplysninger som udgangspunkt må anses som internt arbejdsmateriale, så længe  

 materialet ikke er overgivet til anden myndighed.
 Som følge af den nye lov om offentlighed i forvaltningen, der træder i  

 kraft pr. 1. januar 1987, skal ejerne i højere grad end tidligere gøres  

 bekendt med, hvorledes de enkelte dele af ejendommen indgår i vurderingen.
 På denne baggrund er det statsskattedirektoratets opfattelse, at der  

 allerede nu kan gives ejerne adgang til aktindsigt i alle de oplysninger, der  

 er påført basiskortet.
 De hidtil gældende regler om pligt til at meddele oplysninger efter  

 offentlighedsloven er fortsat begrænset i det omfang, det pågældende  

 materiale indeholder oplysninger, der er undergivet tavshedspligt.
