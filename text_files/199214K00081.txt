Nr BTL 81 Betænkning over Forslag til lov om ændring af kildeskatteloven og  

 selskabsskatteloven (Ændring af reglerne om indtræden af begrænset  

 skattepligt for lønmodtagere og bygge-/anlægsforetagender)   

 Nr L 81 1992-93, 1. samling Afgivet af Skatteudvalget Afgivet: 19921209 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf skatteministeren , tiltrådt af udvalget :
Til titlen 1) Efter ordet »selskabsloven« indsættes:  

 »m.v.« Til § 1 2) I den under nr. 4 foreslåede affattelse af §  

 46, stk. 4 , indsættes efter sidste pkt. som nyt punktum:
»Når særlige forhold taler derfor, kan skatteministeren fritage en  

 udenlandsk arbejdsgiver for pligten til at have en befuldmægtiget med  

 hjemting her i landet.« Nye paragraffer 3) Efter § 2 indsættes som nye paragraffer:
 »§ 01 I lov om beskatning af indkomst i forbindelse med  

 kulbrinteindvinding i Danmark (kulbrinteskatteloven), jf. lovbekendtgørelse  

 nr. 739 af 20. november 1987, som senest ændret ved § 2 i lov nr. 344 af 14.  

 maj 1992, foretages følgende ændring:
 § 21, stk. 2 , affattes således:
»Stk. 2. Personer, som ikke er omfattet af kildeskattelovens  

 § 1, og som arbejder for en arbejdsgiver uden hjemting her i landet, svarer  

 en endelig skat til staten med 30 pct. af indtægt, der er omfattet af denne  

 lov, bortset fra indtægt som nævnt i § 4 og andre former for indtægt ved  

 erhvervsmæssig virksomhed.
Ved skatteberegningen indrømmes ikke  

 fradrag.« § 02 I lov om ansættelse og opkrævning m.v. af skat ved  

 kulbrinteindvinding, jf. lovbekendtgørelse nr. 740 af 20. november 1987, som  

 ændret ved lov nr. 823 af 19. december 1989 og lov nr. 59 af 7. februar 1990,  

 foretages følgende ændring:
 I  § 7, stk. 1 , indsættes efter 1. pkt. som nyt punktum:
»Oplysningspligten efter 1. pkt. omfatter også personer, der ikke er  

 skattepligtige efter kildeskattelovens § 1, og som arbejder for en  

 arbejdsgiver, der ikke har hjemting her i landet, samt selskaber, der ikke er  

 skattepligtige efter selskabsskattelovens § 1.«» Til § 3 4) Stk. 2 udgår, og i stedet indsættes:
 »Stk. 2. § 1, nr. 1 og 3, samt § 01 har virkning for  

 indkomst, som udbetales fra og med den 1. januar 1993.
Stk. 3. § 1, nr. 4, har virkning fra og med den 1. marts  

 1993.« Bemærkninger Til nr. 1 Ændringsforslaget er en konsekvens af ændringsforslag nr. 3.
Til nr. 2 Lovforslaget medfører, at reglerne om såkaldt begrænset  

 skattepligt udvides, så de omfatter alle udenlandske personer, der arbejder  

 her i landet for en dansk arbejdsgiver eller for en udenlandsk arbejdsgiver,  

 som er skattepligtig til Danmark af virksomhed med fast driftssted her i  

 landet.
Samtidig er reglerne om skattepligt for udenlandske foretagender  

 foreslået ændret, således at de er skattepligtige af bygge-/anlægsvirksomhed  

 her i landet uanset virksomhedens varighed.
Endvidere foreslås det, at  

 udenlandske arbejdsgivere, som udfører bygge-/anlægsvirksomhed her i landet,  

 skal have pligt til at have en befuldmægtiget her i landet, som skal foretage  

 udbetaling af løn for arbejde her i landet og i den forbindelse opkræve dansk  

 kildeskat.
 Den danske beskatning kan imidlertid ikke altid gennemføres, hvis der er  

 en dobbeltbeskatningsaftale mellem Danmark og det land, hvor det udenlandske  

 bygge-/anlægsforetagende eller dets udenlandske medarbejdere er  

 hjemmehørende.
Hvis dobbeltbeskatningsaftalen følger OECD's model til sådanne aftaler,  

 kan Danmark som arbejdsstat beskatte en lønmodtager, som ikke er  

 hjemmehørende her i landet, af løn for arbejde her i landet, - hvis han opholder sig her i landet i mere end 183 dage i en 12 måneder  

 periode, eller - hvis han arbejder for en dansk arbejdsgiver, eller - hvis han arbejder for et fast driftssted her i landet, som drives af  

 hans udenlandske arbejdsgiver.
Efter OECD-modellen har et udenlandsk foretagende fast driftssted i  

 Danmark, hvis det udfører bygge-/anlægsvirksomhed her i landet af mere end 12  

 måneders varighed.
Hvis f.eks. et udenlandsk foretagende opfører en bygning  

 her i landet på 5 måneder ved hjælp af udenlandsk arbejdskraft, er både  

 foretagendet og dets medarbejdere omfattet af de nye regler om begrænset  

 skattepligt.
Det udenlandske foretagende er derfor forpligtet til at have en  

 befuldmægtiget med hjemting her i landet, som udbetaler løn til foretagendets  

 medarbejdere, og som i den forbindelse opkræver dansk kildeskat.
Hvis  

 foretagendet og dets medarbejdere er hjemmehørende i et land, hvis  

 dobbeltbeskatningsaftale med Danmark bygger på OECD-modellen, kan den danske  

 beskatning imidlertid ikke gennemføres, og de foreløbige skatter må i så fald  

 tilbagebetales.
 Dette kan medføre, at udenlandske foretagender, som udfører kortvarige  

 bygge-/anlægsarbejder her i landet, påføres administrative problemer, som  

 ikke er nødvendige.
 Problemet er imidlertid, at det ikke altid er muligt på forhånd at  

 bedømme, om Danmark har ret til at beskatte et udenlandsk foretagende eller  

 dets medarbejdere af indtægt for arbejde her i landet.
En udenlandsk person kan f.eks. arbejde i 5 måneder her i landet for en  

 udenlandsk arbejdsgiver, som skal udføre et bygge-/anlægsarbejde af forventet  

 10 måneders varighed.
I så fald kan Danmark ikke beskatte den udenlandske  

 person, såfremt han er hjemmehørende i et land, hvis dobbeltbeskatningsaftale  

 med Danmark bygger på OECD-modellen.
Hvis bygge-/anlægsarbejdet imidlertid  

 forsinkes, kan det vise sig, at Danmark alligevel kan beskatte.
For ikke at pålægge udenlandske arbejdsgivere unødvendige, administrative  

 problemer foreslås det at indsætte en dispensationsbestemmelse til reglen om  

 en udenlandsk arbejdsgivers pligt til at have en fuldmægtig her i landet.
Der  

 skal være mulighed for at gøre undtagelse i de tilfælde, hvor det på forhånd  

 er helt klart, at den udenlandske indkomstmodtagers arbejde her i landet vil  

 være så kortvarigt, at de nye danske skattepligtsregler ikke kan bringes i  

 anvendelse.
Til nr. 3 Efter den gældende regel i kulbrinteskattelovens § 21, stk. 2,  

 skal udenlandske personer, som modtager lønindtægt for arbejde i forbindelse  

 med forundersøgelse, efterforskning eller indvinding af kulbrinter, betale en  

 særlig skat på 30 pct. af denne indtægt uden ligningsmæssige fradrag.
Der er  

 således tale om en særlig enkel beskatning for udenlandske lønmodtagere, som  

 udfører et ofte kortvarigt arbejde her i landet i kulbrintesektoren.
Herved  

 undgås administration med forskudsregistrering og selvangivelse m.v. § 21,  

 stk. 2, omfatter udenlandske personer, som ikke er skattepligtige efter de  

 almindelige skattepligtsregler i kildeskattelovens § 2.
 Lovforslaget udvider skattepligten efter kildeskattelovens § 2, så den  

 også omfatter udenlandske lønmodtagere, som arbejder her i landet for en  

 udenlandsk arbejdsgiver uden hjemting her i landet.
 De personer, som hidtil har været omfattet af den særlige 30  

 pct.-beskatning efter kulbrinteskatteloven, vil nu blive omfattet af de  

 almindelige regler i kildeskattelovens § 2.
 Ved fremsættelsen af lovforslaget er der ikke tilsigtet en ændring af den  

 nuværende skattemæssige behandling for lønmodtagere i kulbrintesektoren.
 Ændringsforslaget går derfor ud på at bevare den gældende enkle 30  

 pct.-beskatning for udenlandske lønmodtagere i kulbrintesektoren.
 Ved den foreslåede § 02 opretholdes oplysningspligten for de  

 kulbrinteskattepligtige i samme omfang som hidtil.
 Til nr. 4 Efter den gældende formulering af § 3 skal lovforslaget have  

 virkning fra årsskiftet.
 Det foreslås, at bestemmelsen om udenlandske arbejdsgiveres pligt til at  

 have en fuldmægtig her i landet, først skal træde i kraft den 1. marts 1993.
