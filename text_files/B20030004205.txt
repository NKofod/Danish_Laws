Bekendtgørelse om akademiuddannelsen i  

 innovation og produktionsoptimering (VVU) I medfør af § 11, stk. 2, § 12, stk. 4, § 15, stk. 5 og 6, § 16, §  

 19, nr. 1, litra a, § 20, § 30, stk. 2, og § 32, nr. 1, i lov nr. 488 af 31.  

 maj 2000 om erhvervsrettet grunduddannelse og videregående uddannelse  

 (videreuddannelsessystemet) for voksne og § 10, stk. 2, i lov om Danmarks  

 Evalueringsinstitut, jf. lovbekendtgørelse nr. 905 af 12. september  

 2000, fastsættes:
Kapitel 1 Formål og struktur m.v.
 § 1. Formålet med uddannelsen i innovation  

 og produktionsoptimering er at kvalificere den uddannede til  

 selvstændigt at kunne varetage arbejde med at analysere,  

 planlægge og gennemføre løsninger inden for udvikling  

 eller produktion i private og offentlige virksomheder.
Stk. 2. Den uddannede skal kunne 1)	kombinere viden om organisatoriske og økonomiske forhold med  

 metodiske og praktiske overvejelser om innovative processer,  

 produktionstekniske og informationsteknologiske forhold, 2)	medvirke til at fremme en virksomheds processer vedrørende  

 ideudvikling eller produktion og 3)	indgå i ledelses- og samarbejdsmæssige sammenhænge  

 med andre med anden uddannelsesmæssig, sproglig og kulturel  

 baggrund.
 Stk. 3. Formålet med uddannelsens 1. del, jf. § 6,  

 er at give den studerende et fagligt og metodisk grundlag med henblik  

 på at kunne analysere og vurdere praksisnære problemstillinger  

 inden for innovation og produktionsoptimering.
Stk. 4. Formålet med uddannelsens 2. del, jf. § 7,  

 er at give faglig specialisering inden for innovation eller  

 produktionsoptimering.
Specialiseringen relateres endvidere til andre  

 fagområder ud fra et overordnet og internationalt perspektiv.
 § 2. Uddannelsen er en erhvervsrettet  

 videregående deltidsuddannelse, der udbydes som åben uddannelse  

 som reguleret forløb.
 Stk. 2. Uddannelsen er normeret til 1  

 studenterårsværk. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
Stk. 3. Uddannelsen, der er modulopbygget, udgør  

 et selvstændigt afrundet uddannelsesforløb, der sammen med  

 mindst 2 års relevant erhvervserfaring, jf. § 5, stk. 2, svarer til et  

 niveau som en kort videregående uddannelse (erhvervsakademiuddannelse)  

 på 120 ECTS-point.
Uddannelsen giver adgang til relevante  

 diplomuddannelser.
Stk. 4. Uddannelsen består af en 1. og en 2. del,  

 der begge indeholder 3 moduler.
De 6 moduler har hver et omfang på 10  

 ECTS-point.
 Stk. 5. Institutionen skal tilrettelægge  

 undervisningen, så uddannelsen kan afsluttes på 3 år.
 § 3. Uddannelsen giver ret til at anvende  

 betegnelsen akademiuddannet i innovation og produktionsoptimering (VVU).
 § 4. Undervisningsministeriet godkender, hvilke  

 institutioner der kan udbyde hele uddannelsen eller 1. del af uddannelsen,  

 jf. § 2, stk. 4.
Kapitel 2 Adgang § 5. Følgende uddannelser giver adgang til  

 uddannelsen:
 1)	En relevant erhvervsuddannelse med studiekompetence svarende til  

 engelsk C og matematik C/erhvervsøkonomi C.
 2)	En relevant grunduddannelse for voksne med engelsk C og matematik  

 C/erhvervsøkonomi C.
 3)	En adgangsgivende eksamen med matematik C/erhvervsøkonomi  

 C.
 4)	En anden relevant uddannelse på mindst samme niveau som nr.  

 1-3.
 Stk. 2. Ansøgere skal have mindst 2 års  

 relevant erhvervserfaring efter gennemført adgangsgivende  

 uddannelse.
 Stk. 3. Institutionen kan optage ansøgere, der  

 ikke opfylder adgangskravene i stk. 1, men som ud fra en konkret vurdering  

 har uddannelsesmæssige forudsætninger, der kan sidestilles  

 hermed.
Kapitel 3 Indhold m.v.
 § 6. Uddannelsens 1. del består af 3 moduler  

 på hver 10 ECTS-point.
 Stk. 2. Institutionen kan i studieordningen  

 fastsætte regler om, at 1 til 2 af de i stk. 3 nævnte moduler i  

 uddannelsen er obligatoriske, jf. dog § 7, stk. 2, og § 14.
 Stk. 3. Modulerne er:
1)	Projektinnovation.
I modulet indgår de emner, der  

 fremgår af bilag 1: udviklingsprojektet, innovative processer,  

 konceptudvikling samt ressourceallokering.
2)	Materialer og teknologi.
I modulet indgår de emner, der  

 fremgår af bilag 1: materialeforståelse,  

 teknologiforståelse, konstruktions- og dokumentationsforståelse  

 samt livscyklusanalyse.
3)	Logistik.
I modulet indgår de emner, der fremgår af  

 bilag 1: forsyningskæden, logistisk effektivitet samt logistisk  

 analyse.
4)	Teknisk økonomi.
I modulet indgår de emner, der  

 fremgår af bilag 1: virksomhedsøkonomi, videnøkonomi samt  

 virksomheden og omverdenen.
5)	Organisation.
I modulet indgår de emner, der fremgår af  

 bilag 1: ledelsesteori, virksomhedens organisering, beslutningsprocesser,  

 kultur, innovation samt projektstyring.
6)	Produktion og processer.
I modulet indgår de emner, der  

 fremgår af bilag 1: produktionsforberedelse, metodeplanlægning  

 samt kapacitetsberegninger.
 7)	Kvalitet og miljø. I modulet indgår de emner, der  

 fremgår af bilag 1: kvalitet og kvalitetsstyring, statistik og  

 kvalitetskontrol samt internt og eksternt miljø.
8)	Automatisering.
I modulet indgår de emner, der fremgår  

 af bilag 1: automatisering, automatiseringsprincipper, styring og regulering  

 samt specifikation.
9)	Entrepreneurship.
I modulet indgår de emner, der fremgår  

 af bilag 1: entrepreneurship samt immaterialret.
 Stk. 4. Undervisningsministeriet kan godkende, at  

 institutionen efter drøftelse med de øvrige institutioner, der  

 udbyder hele uddannelsen eller 1. del af uddannelsen, kan udbyde andre end de  

 i stk. 3 nævnte moduler, når uddannelsens progression og  

 overordnede formål er opfyldt.
 § 7. Uddannelsens 2. del, der bygger på 1.  

 del, består af 3 moduler på hver 10 ECTS-point.
 Stk. 2. Modulerne, hvoraf den studerende vælger  

 mellem nr. 1 og 2, er:
1)	Produktionsoptimering.
I modulet indgår de emner, der  

 fremgår af bilag 1: produktionsteknikker, produktionsoptimering,  

 logistik, projektstyring samt kvalitet og måleteknik.
2)	Innovative processer.
I modulet indgår de emner, der  

 fremgår af bilag 1: teamledelse, den innovative proces, de kreative  

 metodikker, den innovative organisation, markedsudvikling samt  

 formidlingsprocessen.
 3)	Specialeforløb, der skal give den studerende mulighed  

 for at profilere sin uddannelse gennem fordybelse og perspektivering inden  

 for et eller flere af de moduler, den studerende har gennemført.  

 Institutionen tilrettelægger specialeforløbet ved at udbyde et  

 eller flere forløb inden for uddannelsens overordnede  

 formål.
4)	Afgangsprojekt, der afslutter uddannelsen, og hvor den studerende  

 skal dokumentere evne til på et metodisk og analytisk grundlag at kunne  

 gennemføre en praksisnær og kompleks problemløsning inden  

 for innovation og produktionsoptimering.
Den studerende skal  

 gennemføre det afsluttende afgangsprojekt inden for centrale  

 problemstillinger i uddannelsen, herunder specialeforløbet.
 § 8. Institutionen skal ved tilrettelæggelse  

 af uddannelsen tage udgangspunkt i relevant erhvervspraksis og anvendt  

 teori.
 Stk. 2. Institutionen skal sikre progression i hele  

 uddannelsesforløbet.
 Stk. 3. Uddannelsen skal bidrage til at fremme den  

 studerendes personlige udvikling og skærpe interessen for  

 iværksætter- og selvstændighedskultur samt etablering af  

 egen virksomhed.
 Stk. 4. Der skal i uddannelsen indgå  

 undervisningsformer, der kan udvikle den studerendes selvstændighed,  

 samarbejdsevne og evne til at skabe fornyelse.
 Stk. 5. I uddannelsen indgår i det omfang, det er  

 relevant, undervisning i miljømæssige problemstillinger og i  

 samspillet mellem forskellige kulturformer.
Kapitel 4 Lærerkvalifikationer § 9. Lærere, der underviser i uddannelsen,  

 skal have kandidatniveau eller tilsvarende niveau opnået gennem anden  

 videregående uddannelse og relevant erhvervserfaring, der kan  

 dokumentere det faglige og teoretiske niveau.
Lærerne skal normalt have  

 relevant erhvervserfaring.
 Stk. 2. Lærerne skal kunne dokumentere et  

 pædagogisk kvalifikationsniveau.
Kapitel 5 Eksamen og bedømmelse § 10. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved videregående  

 uddannelser under Undervisningsministeriet og Ministeriet for Videnskab,  

 Teknologi og Udvikling (eksamensbekendtgørelsen), jf. dog stk. 2,  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (censorbekendtgørelsen).
Stk. 2. Hver af uddannelsens 6 moduler afsluttes med en  

 prøve med individuel bedømmelse efter 13-skalaen.
Mindst 2  

 moduler, herunder det afsluttende afgangsprojekt skal dokumenteres ved  

 eksterne prøver.
Kapitel 6 Studieordning § 11. Studieordningen skal indeholde de regler,  

 som institutionen i henhold til denne bekendtgørelse fastsætter  

 om:
 1)	Adgangsgivende uddannelser, jf. § 5.
 2)	De enkelte moduler, jf. § 6 og § 7:
a)	mål, b)	indhold, c)	omfang, angivet i ECTS-point, d)	eventuelle obligatoriske moduler, jf. § 6, stk. 2, e)	undervisnings- og arbejdsformer.
 3)	Udarbejdelse af afsluttende afgangsprojekt, jf. § 7, stk.2, nr.  

 4.
 4)	Merit, jf. § 14 og § 15.
 5)	Overgangsordninger, jf. § 12, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 12. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige  

 ændringer heraf træder i kraft ved et studieårs  

 begyndelse.
 Stk. 3. Studieordninger og væsentlige  

 ændringer heraf skal indeholde de fornødne  

 overgangsordninger.
 Stk. 4. Gældende studieordninger er offentlige og  

 skal være lettilgængelige på institutionens hjemmeside  

 på internettet.
Kapitel 7 Andre regler § 13. Bekendtgørelse om kvalitetsudvikling  

 og kvalitetskontrol i erhvervsakademiuddannelserne finder anvendelse for  

 samtlige uddannelsesforløb, der gennemføres i medfør af  

 nærværende bekendtgørelse.
 § 14. Ved skift til samme uddannelse ved anden  

 institution skal bestået 1. del godskrives den studerende.
 Stk. 2. Beståede moduler i øvrigt i henhold  

 til denne bekendtgørelse ækvivalerer tilsvarende moduler ved  

 andre institutioner, der udbyder uddannelsen.
 § 15. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
 § 16. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 5, stk. 3.
§ 17. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 8 Ikrafttræden § 18. Bekendtgørelsen træder i kraft  

 den 1. februar 2003.
Undervisningsministeriet, den 22. januar  

 2003 P.M.V.Uffe Toudal  

 PedersenStyrelseschef /Jens Nielsen Bilag 1 Akademiuddannelsen i innovation og produktionsoptimering  

 (VVU) Uddannelsens 1. del Modul: Projektinnovation Udviklingsprojektet Målet er, at den studerende 1)	kan udarbejde en beskrivelse af projekt- og problemløsning  

 med angivelse af eventuel outsourcing, 2)	kan anvende principper for projektarbejde og projektledelse,  

 herunder anvende styringsmodeller og værktøjer for forskellige  

 typer af udviklingsprojekter, 3)	kan vurdere behov og muligheder for netværksorganisering  

 og 4)	kan udvikle rammer for netværksorganisationer.
Innovative processer Målet er, at den studerende 1)	kan anvende metoder til udvikling af processer, strukturer og  

 arbejdsmiljøer.
Konceptudvikling Målet er, at den studerende 1)	kan vurdere metoder til at omsætte ideer til kunderelaterede  

 koncepter og markedsudvikling.
Ressourceallokering Målet er, at den studerende 1)	kan sammensætte og udvikle projektgrupper, 2)	kan vurdere ressourcebehov, herunder behov for inddragelse af  

 konsulentbistand og 3)	har kendskab til etablering og udnyttelse af  

 vidennetværk.
Modul: Materialer og teknologi Materialeforståelse Målet er, at den studerende 1)	kan vurdere metoder til at analysere materialers grundlæggende  

 egenskaber, 2)	kan vurdere den nyeste udvikling af materialer og  

 materialeteknologi, 3)	kan vurdere principper for opgørelse af viden og 4)	kan vurdere materialers sammensætning og de egenskaber, der  

 knytter sig hertil.
Teknologiforståelse Målet er, at den studerende 1)	kan vurdere IT-produkter i forhold til den innovative proces, 2)	kan vurdere teknologier til optimering af produktionsprocesser, 3)	kan vurdere teknologier til udvikling af produktintelligens og 4)	kan vurdere metoder til udvikling af videnindhold i produkter og  

 serviceydelser.
Konstruktions- og dokumentationsforståelse Målet er, at den studerende 1)	kan vurdere valg af konstruktions- og  

 dokumentationsformer.
Livscyklusanalyse Målet er, at den studerende 1)	kan analysere produkter og serviceydelsers levetid samt deres  

 genbrugsevne, 2)	kan anvende viden om naturens ressourcer og energi og 3)	kan anvende viden om miljøbeskyttelse, arbejdsmiljø og  

 sikkerhed.
Modul: Logistik Forsyningskæden Målet er, at den studerende 1)	kan analysere samarbejdsrelationer mellem parter i de integrerede  

 logistikkæder med henblik på optimering af den samlede  

 ressourceudnyttelse og 2)	kan vurdere problemstillinger på strategisk, taktisk og  

 operationelt niveau i relation til den samlede  

 forsyningskæde.
Logistisk effektivitet Målet er, at den studerende 1)	kan analysere virksomhedens logistikservice og logistikomkostninger  

 og 2)	kan vurdere virksomhedens logistiske effektivitet.
Logistisk analyse Målet er, at den studerende 1)	kan udarbejde logistikanalyser og 2)	kan vurdere forskellige økonomiske og tekniske analyseformers  

 anvendelighed i konkrete situationer i forsyningskæden.
Modul: Teknisk økonomi Virksomhedsøkonomi Målet er, at den studerende 1)	kan analysere et driftsregnskab, 2)	kan anvende kalkulationsprincipper og -metoder, 3)	kan udarbejde driftsbudgetter og anvende disse i forbindelse med  

 planlægning af produktionsforløb, 4)	kan forstå omkostningsstrukturen og udføre  

 lønsomhedsberegninger og 5)	kan gennemføre investeringsanalyser.
Videnøkonomi Målet er, at den studerende 1)	kan vurdere modeller for videnregnskab, 2)	har kendskab til modeller for videndeling og 3)	har kendskab til modeller for strategisk udvikling af  

 organisationens videnkapital.
Virksomheden og omverdenen Målet er, at den studerende 1)	har viden om internationale udviklingsforholds betydning for  

 virksomheden, 2)	har indsigt i EUs rolle i forhold til erhvervslivet og 3)	kan analysere og formidle tekniske informationer til og fra  

 omverdenen.
Modul: Organisation Ledelsesteori Målet er, at den studerende 1)	kan anvende ledelses- og motivationsteorier i forbindelse med  

 problemløsning og 2)	kan vurdere metoder til udvikling af personligheden og individets  

 samspil i grupper.
Virksomhedens organisering Målet er, at den studerende 1)	kan analysere sammenhængene mellem virksomhedens organisering  

 og dens situation og 2)	kan vurdere alternative organisationsformer.
Beslutningsprocesser Målet er, at den studerende 1)	kan analysere faktorer, der indgår i virksomhedens  

 beslutningsprocesser og 2)	kan vurdere samspillet mellem virksomhedens beslutningsprocesser og  

 struktur.
Kultur Målet er, at den studerende 1)	kan udarbejde en kulturanalyse for en virksomhed og 2)	kan vurdere organisationskulturen.
Innovation Målet er, at den studerende 1)	kan analysere faktorer, der indgår i virksomhedens innovation  

 og 2)	kan vurdere konsekvenser af ændringer i  

 organisationen.
Projektstyring Målet er, at den studerende 1)	kan analysere styring af projekter og 2)	kan vurdere relevante IT-værktøjer til  

 projektstyring.
Modul: Produktion og processer Produktionsforberedelse Målet er, at den studerende 1)	kan analysere en produktspecifikation og identificere elementer til  

 produktion, 2)	kan anvende systematiske nedbrydningsmetoder til opdeling af  

 produktionsspecifikationer i produktionsprocesser og 3)	kan anvende dokumentationsgrundlaget for en  

 produktionsproces.
Metodeplanlægning Målet er, at den studerende 1)	kan udarbejde en rationel procesrækkefølge for et  

 produkt, 2)	kan vælge metoder, maskiner og udstyr til processer og 3)	kan anvende metoder til fastsættelse af tidsforbruget for  

 processer.
Kapacitetsberegninger Målet er, at den studerende 1)	har indsigt i produktionsformer, produktionsstyring og  

 produktionsfaktorer, 2)	har indsigt i produktionens planlægningsniveauer og  

 kapacitetsfaktorer og 3)	kan anvende styringværktøjer til  

 kapacitetsplanlægning.
Modul: Kvalitet og og miljø Kvalitet og kvalitetsstyring Målet er, at den studerende 1)	har forståelse for begrebet total kvalitet, dets opdeling samt  

 kvalitetsfilosofier, 2)	kan beskrive det totale kvalitetsstyringssystem og medvirke ved  

 implementering af dette, 3)	kan forstå og deltage i tværorganisatoriske  

 kvalitetsaktiviteter og 4)	kan deltage i arbejde med certificering og auditering.
Statistik og kvalitetskontrol Målet er, at den studerende 1)	kan anvende grundlæggende statistiske principper og metoder  

 ved analyse og vurdering af måledata, 2)	kan anvende grundlæggende statistiske principper og metoder  

 ved styring af processer og produkter, 3)	kan anvende måletekniske begreber og terminologier og 4)	kan forstå kalibreringsbegrebet.
Internt og eksternt miljø Målet er, at den studerende 1)	har kendskab til miljøbegreber og miljøforhold  

 globalt, nationalt og lokalt, 2)	har kendskab til arbejdsmiljølovgivningen og  

 miljølovgivningen, 3)	kan forstå miljøvurdering af et produkt, 4)	kan analysere miljømæssige konsekvenser af  

 produktionsprocessen og 5)	kan anvende gældende lovgivning og standarder til at  

 udføre opgaver inden for det interne og eksterne  

 miljø.
Modul: Automatisering Aautomatisering Målet er, at den studerende 1)	kan forstå automatiseringens muligheder i forhold til  

 virksomhedens konkurrenceevne og miljø.
Automatiseringsprincipper Målet er, at den studerende 1)	har kendskab til automatiseringsprincipper, symboler, diagrammer og  

 robotteknologi.
Styring og regulering Målet er, at den studerende 1)	har kendskab til styrings- og reguleringsteknikker, 2)	har kendskab til styrings- og reguleringskomponenter og 3)	kan anvende styrings- og reguleringsteoriers  

 beskrivelsesværktøjer.
Specifikation Målet er, at den studerende 1)	kan specificere funktionskrav til automatiseringen af en proces  

 og 2)	kan udføre funktionsdiagrammer og specificere en  

 ønsket brugerflades lay-out.
Modul: Entrepreneurship Entrepreneurship Målet er, at den studerende 1)	har indsigt i entrepreneurens rolle, vilkår og personlige  

 egenskaber, 2)	har indsigt i den danske iværksætter- og  

 selvstændighedskultur og 3)	kan udarbejde og vurdere en forretningsplan for etablering af egen  

 virksomhed.
Immaterialret Målet er, at den studerende 1)	har indsigt i immaterielle rettigheder, herunder patenter,  

 varemærker og mønsterbeskyttelse.
Uddannelsens 2. del Obligatoriske moduler (et af følgende):
Modul: Produktionsoptimering Produktionsteknikker Målet er, at den studerende 1)	kan forstå forskellige produktionssystemer og deres  

 opbygning, 2)	kan analysere delsystemers virkemåde og anvendelsesmuligheder  

 i et produktionssystem og 3)	kan foretage en vurdering af produktionssystemet i  

 IT-sammenhæng.
Produktionsoptimering Målet er, at den studerende 1)	kan udarbejde tekniske specifikationer til produktændringer  

 for optimering af produktionen, 2)	kan foretage optimering af en produktion og 3)	kan anvende automatiseringsprincipper til optimering af en  

 produktion.
Logistik Målet er, at den studerende 1)	kan analysere problemstillinger på taktisk og operationelt  

 niveau i relation til den samlede forsyningskæde, 2)	kan analysere samarbejdsrelationer mellem alle parter i de  

 integrerede logistikkæder med henblik på optimering af den  

 samlede ressourceudnyttelse og 3)	kan anvende relevant IT i forbindelse med optimeringen.
Projektstyring Målet er, at den studerende 1)	kan planlægge, styre og implementere projekter inden for  

 virksomheden og 2)	kan styre økonomien i et projekt med hensyn til fremdrift og  

 likviditet i forhold til det budgetterede.
Kvalitet og måleteknik Målet er, at den studerende 1)	kan anvende enkle statistiske tests, 2)	kan anvende systematisk forsøgsplanlægning til  

 optimering af produktionens processer og 3)	kan udarbejde og anvende usikkerhedsbudgetter.
Modul: Innovative processer Teamledelse Målet er, at den studerende 1)	kan vurdere motivationsteorier og sikre kvaliteten i innovative  

 processer og 2)	kan vurdere forskellige ledelsesformers betydning for teamledelse og  

 innovative processer samt anvende disse som  

 ledelsesværktøjer.
Den innovative proces Målet er, at den studerende 1)	kan analysere forløbet af den innovative proces og opsplitte  

 den i dens enkeltbestanddele.
De kreative metodikker Målet er, at den studerende 1)	kan vurdere og anvende metoder og  

 problemløsningsværktøjer, herunder trend- og  

 tidsåndsanalyser til at udvikle nye ideer.
Den innovative organisation Målet er, at den studerende 1)	kan vurdere forskellige værktøjer til at motivere andre  

 og anvende værktøjerne som led i den innovative  

 organisation.
Markedsudvikling Målet er, at den studerende 1)	kan anvende og vurdere værktøjer til at omsætte  

 kundebehov til relevante kravspecifikationer og 2)	kan anvende og vurdere værktøjer til at foreslå  

 målgruppevalg.
Formidlingsprocessen Målet er, at den studerende 1)	kan analysere og vurdere forskellige formidlings- og  

 præsentationsværktøjer i relation til forskellige  

 målgrupper.
