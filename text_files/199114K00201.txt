Nr BTL 201 Betænkning over Forslag til lov om tilvejebringelse af befordringsmidler  

 til det militære forsvar og civilforsvaret   

 Nr L 201 1991-92, 1. samling Afgivet af Forsvarsudvalget Afgivet: 19920319 Udvalget har behandlet lovforslaget i nogle møder og har herunder stillet spørgsmål til forsvarsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse  

 uændret .
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med det af mindretallet  

 stillede ændringsforslag.
 ÆndringsforslagAf et mindretal (SF):
 Ny paragraf 1) Efter § 2 indsættes som ny paragraf:
 »§ 01 . Ejere, for hvem militærtjeneste af enhver art efter  

 foreliggende oplysninger må anses for at være uforenelig med deres  

 samvittighed, kan af indenrigsministeren efter forhandling med  

 forsvarsministeren fritages for pligten til at stille befordringsmidler til  

 rådighed for det militære forsvar og civilforsvaret.
Stk. 2 . De nærmere bestemmelser vedrørende ordningen af denne  

 fritagelse træffes af indenrigsministeren.« Bemærkninger Til nr. 1 Ændringsforslaget tilvejebringer en overensstemmelse mellem  

 denne lov og lov om værnepligtens opfyldelse ved civilt arbejde ved at gøre  

 det muligt for en ejer af et befordringsmiddel ikke at stille dette til  

 rådighed for forsvaret eller civilforsvaret, såfremt militærtjeneste af  

 enhver art er uforenelig med vedkommendes samvittighed.
