Cirkulære  

 om bevarelse af ret til ægtefællepension ved separation og skilsmisse (Til ministerier, pensionsberegnende myndigheder og  

 statsforvaltninger) 1. Indledning Ved lov nr. 484 af 7. juni 2006 om bevarelse af ret til  

 ægtefællepension ved separation og skilsmisse blev reglerne om bevarelse af  

 pensionsrettigheder i forbindelse med separation og skilsmisse ændret.
 Loven trådte i kraft den 1. januar 2007 og finder  

 anvendelse på separationer og skilsmisser, der meddeles efter lovens  

 ikrafttræden.
 I dette cirkulære beskrives indholdet af de nye regler,  

 herunder betingelserne for at have bevaret ret til ægtefællepension ved  

 separation og skilsmisse.
2. Personkreds Efter de nye regler kan både mænd og kvinder bevare retten  

 til ægtefællepension efter separation og skilsmisse.
Registrerede partnere er  

 også omfattet af reglerne.
3. Betingelser for bevarelse af retten Retten til ægtefællepension bortfalder som udgangspunkt  

 ved separation eller skilsmisse uden forudgående separation, men kan bevares  

 på  

 betingelse af, at 1)  

 	  

 ægteskabet inden  

 separationen eller skilsmissen har bestået i mindst 5 år, og 2)  

 	  

 den tidligere  

 ægtefælle har pligt til at betale ægtefællebidrag til sin fraseparerede eller  

 fraskilte ægtefælle på separations- eller skilsmissetidspunktet, og 3)  

 	  

 det ikke ved  

 separationen eller skilsmissen er aftalt, at retten til ægtefællepension ikke  

 skal bevares.
4. Fastsatte ægtefællebidrag Hvis det af separations- eller skilsmissevilkårene  

 fremgår, at ægtefællebidraget fastsættes af statsforvaltningen, er retten  

 bevaret.
Dette gælder, selv om der ikke er fastsat et bidrag, og selv om  

 bidraget  

 på et givet tidspunkt er fastsat til 0 kr.
 Har parterne aftalt gensidig bidragspligt er retten dog  

 kun bevaret, hvis der har været fastsat bidrag i bidragsperioden, og hvis den  

 fraseparerede eller fraskilte ægtefælle modtog ægtefællebidrag ved  

 dødsfaldet.
5. Aftalte ægtefællebidrag Hvis ægtefællerne har indgået aftale om ægtefællebidragets  

 størrelse, er retten kun bevaret, hvis det ægtefællebidrag, der er aftalt på  

 separations- eller skilsmissetidspunktet, for hele bidragsperioden udgør et  

 årligt grundbeløb, der mindst svarer til det normalbidrag til børns  

 forsørgelse, der var gældende på separations- eller skilsmissetidspunktet,  

 jf.  

 § 14 i lov om børnetilskud og forskudsvis udbetaling af børnebidrag.
 Normalbidraget til børn udgør i 2007 12.756 kr. om året.
6. Kombination af fastsatte og aftalte  

 ægtefællebidrag Hvis ægtefællebidraget ifølge separations- eller  

 skilsmissevilkårene fastsættes af statsforvaltningen, og parterne samtidig  

 har  

 aftalt, at bidraget maksimalt kan fastsættes til det normalbidrag til børns  

 forsørgelse, der var gældende på separations- eller skilsmissetidspunktet, er  

 retten kun bevaret, hvis bidraget i hele bidragsperioden er fastsat til dette  

 maksimumbeløb.
 Det samme gælder, hvis der er aftalt et højere  

 maksimumbeløb, dvs. at retten kun er bevaret, hvis bidraget i hele  

 bidragsperioden er fastsat til det normalbidrag til børn, der var gældende på  

 separations- eller skilsmissetidspunktet.
7. Anmeldelse Retten til bevarelse af ægtefællepension skal anmeldes til  

 den pensionsberegnende myndighed.
Det samme gælder afkald på  

 ægtefællepension.
8. Bortfald af retten Retten bortfalder i følgende tilfælde:
a)  

 	  

 Hvis pligten til at  

 betale ægtefællebidrag er tidsbegrænset.
Bortfald sker fra samme tidspunkt,  

 som  

 bidraget bortfalder.
b)  

 	  

 Hvis den berettigede  

 ægtefælle indgår nyt ægteskab.
Dette gælder dog ikke, hvis den berettigede på  

 ny indgår ægteskab med den tidligere ægtefælle.
9. Afkald på retten En fraskilt ægtefælle kan efter skilsmissen, men inden den  

 tidligere ægtefælles død, give afkald på sin ret til ægtefællepension til  

 fordel for sin tidligere ægtefælles nuværende ægtefælle.
 Afkaldet kan gøres betinget af, at den fraskilte ægtefælle  

 kan fremlægge tilfredsstillende helbredsoplysninger.
10. Flere berettigede Har den tidligere ægtefælle indgået nyt ægteskab, og er  

 såvel den fraskilte som den tidligere ægtefælles nuværende ægtefælle eller  

 andre berettiget til ægtefællepension, eller er der i øvrigt flere  

 berettigede,  

 deles ægtefællepensionen imellem dem i forhold til det antal påbegyndte år,  

 hvori hver af dem indtil separationen, skilsmissen eller dødsfaldet har været  

 gift med den tidligere ægtefælle.
 Den nuværende ægtefælles andel skal dog mindst udgøre 1/3  

 af pensionen.
Efter den tidligere ægtefælles død påvirker bortfald af retten  

 for en af de berettigede ikke den eller de øvrige berettigedes andel af  

 ægtefællepensionen.
Er en frasepareret eller fraskilt ægtefælles ret  

 tidsbegrænset, indtræder afdødes ægtefælle og eventuelt andre berettigede dog  

 ved ophøret af dette tidsrum i den fraseparerede eller fraskilte ægtefælles  

 pensionsandel.
11. Ikrafttrædelse Cirkulæret finder anvendelse på separationer og  

 skilsmisser, der meddeles efter lovens ikrafttræden den 1. januar 2007.
 Bestemmelsen i punkt 8 om, at retten til ægtefællepension  

 bevares, hvis den berettigede indgår nyt ægteskab med den tidligere  

 ægtefælle,  

 finder anvendelse for fraskilte hustruer, der på ny indgår ægteskab efter  

 lovens ikrafttræden.
 Reglerne i cirkulære nr. 9636 af 25. september 2002 om  

 bevarelse af ret til enkepension ved separation og skilsmisse (Perst. nr.  

 038-02) finder fortsat anvendelse på separationer og skilsmisser, der er  

 meddelt før den 1. januar 2007.
