 Kornprøver på Statsfrøkontrollens frøarkiv modtaget i sæsonen 1987/88  

 vil blive kasseret efter 1. september 1988, medmindre indsenderen forinden  

 anmoder om, at nærmere angivne prøver opbevares ud over dette tidspunkt.
 I Statsfrøkontrollens analyseregler, punkt 2.6, er det fastsat, at  

 indsendte kornprøver høstet i en sæson skal opbevares af Statsfrøkontrollen  

 indtil 1. september i den følgende sæson.
 Under henvisning hertil skal Statsfrøkontrollen forespørge, om Deres firma  

 ønsker prøver indsendt i perioden 1. juli 1987 - 30. juni 1988 opbevaret  

 efter 1. september 1988.
 I givet fald bedes De inden 1. september 1988 meddele os analysenummer  

 eller referencenummer på de prøver, De ønsker opbevaret, samt en dato,  

 hvorefter de pågældende prøver må kasseres.
