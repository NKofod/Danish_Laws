 I medfør af § 22, stk. 1, i lov om statsautoriserede revisorer, jf.
 lovbekendtgørelse nr. 56 af 19. januar 1989 fastsættes:
 § 1.  Revisornævnet består af en formand, der er  

 dommer, samt 7 andre medlemmer, hvoraf 2 er statsautoriserede revisorer, 1 er  

 registreret revisor, 2 har henholdsvis nationaløkonomisk uddannelse og den  

 juridiske uddannelse, 1 har indsigt i pengeinstitutters og 1 i investorers  

 forhold, jf. § 18, i lov om statsautoriserede revisorer.
 Stk. 2.  For hvert medlem er der udnævnt en suppleant,  

 som, når vedkommende medlem har forfald, deltager i nævnets møder i stedet  

 for det forhindrede medlem.
 § 2.  Intet af nævnets medlemmer må deltage i  

 behandlingen af en sag, når vedkommende efter retsplejelovens regler ville  

 være inhabil som dommer.
 § 3.  Et medlem er pligtigt at give nævnet meddelelse  

 om omstændigheder, som vil kunne medføre den pågældendes inhabilitet, jf. §  

 2, ligesom enhver af nævnets andre medlemmer, der måtte være bekendt med  

 sådanne omstændigheder, er forpligtet til over for nævnet at give oplysning  

 herom.
 § 4.  Spørgsmål om, hvorvidt et medlem skal vige sit  

 sæde, bør så vidt muligt rejses, inden nævnets behandling af selve sagen  

 begynder.
 Stk. 2.  Nævnet afgør selv i påkommende tilfælde, om et  

 medlem kan deltage i en sags behandling.
§ 5.  Nævnets sekretariatsarbejde varetages af en  

 dertil udpeget sekretær.
For sekretæren finder §§ 2-4 tilsvarende anvendelse.  

 Hvis sekretæren ikke kan medvirke ved behandlingen af en sag, udpeges en  

 anden til at virke som sekretær under sagen.
 § 6.  Nævnet behandler klager over, at en  

 statsautoriseret revisor eller en registreret revisor ved udøvelsen af sin  

 virksomhed har tilsidesat de pligter, som stillingen medfører, jf. § 19, stk.  

 1, i lov om statsautoriserede revisorer og § 11, stk. 2, i lov om  

 registrerede revisorer.
 Stk. 2.  Nævnets behandling af sager sker efter begæring  

 af skatteministeren, Erhvervs- og Selskabsstyrelsen, Foreningen af  

 Statsautoriserede Revisor eller Foreningen af Registrerede Revisorer.  

 Begæringen skal indeholde en fremstilling af de forhold, der ønskes bedømt af  

 nævnet.
 Stk. 3.  Dersom sagen bliver genstand for strafferetlig  

 forfølgning, bør nævnets behandling i almindelighed afvente afslutningen af  

 denne.
§ 7.  Tid og sted for nævnets møder fastsættes af  

 formanden, der drager omsorg for mødernes indkaldelse.
Skal der finde  

 offentlig procedure sted på mødet, jf. § 8, stk. 5, skal dette med mindst 3  

 dages varsel bekendtgøres - med angivelse af tid og sted for mødet - i den  

 publikation hvor Erhvervs- og Selskabsstyrelsen offentliggør registeringer.
 Stk. 2.  Formanden tilrettelægger nævnets arbejde og  

 leder forhandlingerne på nævnets møder.
 Stk. 3.  Formanden påser, at de nævnet forelagte sager  

 fremmes med tilbørlig hurtighed.
§ 8.  Inden nævnet behandler en sag i realiteten, skal  

 indklagede have meddelelse om sagen, ledsaget af den i § 6, stk. 2,  

 omhandlede begæring med bilag.
Inden en af nævnet fastsat frist skal  

 indklagede have lejlighed til at udtale sig skriftligt.
Hvis indklagede  

 ønsker offentlig procedure, jf. stk. 5, skal dette skriftligt meddeles inden  

 den nævnte frist.
Indklagede skal samtidig gøres bekendt med, at der kan  

 mødes for nævnet med en bisidder, eventuelt en advokat, og at klagen vil  

 kunne behandles på det foreliggende grundlag, hvis indklagede ikke svarer i  

 sagen.
 Stk. 2.  Det påhviler nævnet at sørge for, at parterne,  

 inden sagen realitetsbehandles, modtager kopi af modpartens indlæg, hvis  

 disse må anses af betydning for sagens afgørelse.
Stk. 3.  Indklagede indkaldes til møde for nævnet ved  

 anbefalet brev med 8 dages varsel.
Dette gælder dog ikke, hvis indklagede har  

 undladt at besvare nævnets henvendelse inden den fastsatte frist eller har  

 meddelt, at der ikke vil blive givet møde.
Nævnet kan opfordre andre til at  

 møde og afgive forklaring for nævnet, men således at det fremgår af  

 opfordringen, at vedkommende ikke er pligtig at møde.
 Stk. 4.  Nævnet kan lade afhøring af parter og vidner  

 foretage ved byretten på det sted, hvor parten eller vidnet bor, jf. § 22,  

 stk. 2, i lov om statsautoriserede revisorer.
Stk. 5.  I tilfælde, hvor der finder procedure sted for  

 nævnet, er proceduren offentlig, såfremt den indklagede ønsker dette.
Dog kan  

 nævnet beslutte, at dørene skal lukkes, såfremt offentlig procedure ville  

 tilføje nogen en ufornøden krænkelse, herunder ved at forretnings- eller  

 driftshemmeligheder røbes.
 Stk. 6.  Bortset fra de i stk. 5 omhandlede tilfælde er  

 der ikke adgang for offentligheden til nævnets møder.
§ 9.  Over nævnets møder føres en protokol, der ved  

 hvert mødes slutning underskrives af formanden.
I denne protokol angives tid  

 og sted for mødet, om nævnets medlemmer møder personligt eller ved suppleant,  

 sagens journalnummer, de i sagen fremlagte dokumenter, navne på de personer,  

 der er til stede som parter eller på disses vegne eller til deres bistand, og  

 om proceduren er offentlig.
Endvidere skal protokollen indeholde de fremførte  

 klagepunkter og indsigelser, for så vidt de ikke indeholdes i fremlagte  

 dokumenter.
Af udviklinger og foredrag til begrundelse af påstande,  

 begæringer eller indsigelser optages intet i protokollen, medmindre formanden  

 under særlige omstændigheder bestemmer dette.
Forklaringer, der afgives for  

 nævnet, protokolleres i det omfang, formanden bestemmer dette.
Stk. 2.  Oplæsning af det protokollerede kan ske, når en  

 part ønsker det.
Protokollerede forklaringer oplæses for den, der har afgivet  

 forklaringen, og det bemærkes i protokollen, om den pågældende godkender det  

 protokollerede.
§ 10.  Snarest muligt efter sagens endelige behandling  

 træffer nævnet afgørelse ved en af grunde ledsaget kendelse.
For at  

 beslutning kan træffes, skal alle medlemmer deltage.
Er der enighed herom i  

 nævnet, behøver møde ikke afholdes, hvis indklagede ikke ønsker at møde for  

 nævnet, eller undlader at besvare nævnets henvendelser.
Hvert medlem har een  

 stemme.
Stk. 2.  Nævnets afgørelser træffes ved almindelig  

 stemmeflerhed.
I tilfælde af stemmelighed er formandens stemme  

 udslagsgivende.
Hvis kendelsen ikke frifinder indklagede, kan der i kendelsen  

 optages dissens uden angivelse af de dissentierendes navne.
 § 11.  Nævnet kan i overensstemmelse med reglerne i §  

 19, stk. 1, i lov om statsautoriserede revisorer, jf. § 11, stk. 2, i lov om  

 registrerede revisorer, tildele en revisor advarsel eller irettesættelse  

 eller pålægge en bøde på ikke over 50.000 kr.
Stk. 2.  Under de i lov om statsautoriserede revisorer §  

 19, stk. 2, angivne betingelser kan nævnet frakende en statsautoriseret  

 revisor beskikkelsen på tid fra 6 måneder til 5 år eller indtil videre.
På  

 samme tid kan nævnet, jf. § 11, stk. 2, i lov om registrerede revisorer,  

 frakende en regisreret revisor retten til at være optaget i revisorregistret.
 Stk. 3.  Nævnet kan til enhver tid efter ansøgning ved  

 kendelse ophæve en af nævnet foretagen frakendelse, jf. § 21, i lov om  

 statsautoriserede revisorer og § 11, stk. 2, i lov om registrerede revisorer.
 § 12.  Nævnets kendelser indføres i en dertil  

 indrettet protokol og underskrives af formanden.
Stk. 2.  Når en kendelse er underskrevet, drager  

 formanden omsorg for, at kendelsen sendes til den indklagede,  

 skatteministeriet, Erhvervs- og Selskabsstyrelsen, Foreningen af  

 Statsautoriserede Revisorer og Foreningen af Registrerede Revisorer.
Nævnet  

 indstiller til Erhvervs- og Selskabsstyrelsen, hvorvidt kendelsen bør  

 offentliggøres.
 § 13.  Nævnets adresse er Erhvervs- og  

 Selskabsstyrelsen, Kampmannsgade 1, 1604 København V.
 Stk. 2.  De med nævnets virksomhed forbundne udgifter  

 afholdes af statskassen.
 § 14.  Bekendtgørelsen træder i kraft den 15.  

 september 1989.
 Stk. 2.  Forretningsorden for Revisornævnet af 29. maj  

 1986 ophæves.
