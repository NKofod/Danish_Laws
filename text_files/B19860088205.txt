 I henhold til lovbekendtgørelse nr. 532 af 16. oktober 1984 om  

 genanvendelse og begrænsning af affald § 11, § 14, stk. 1, §§ 15 og 16  

 fastsættes:
 § 1.  Kommunalbestyrelsen kan med henblik på  

 genanvendelse og begrænsning af affaldsmængder og miljøbelastningen herfra  

 iværksætte indsamlinger af genanvendelige materialer og produkter fra  

 erhvervsvirksomheder.
 Stk. 2.  Kommunalbestyrelsen skal iværksætte  

 indsamlinger af papir, karton- og papmaterialer og produkter heraf fra  

 handelsvirksomheder (engros- og detailhandelsvirksomheder).
 Stk. 3.  Kommunalbestyrelsen kan, såfremt indsamlinger  

 fra enkelte handelsvirksomheder skønnes særlig urentable på grund af  

 uforholdsmæssige høje indsamlingsomkostninger eller ubetydelige mængder af  

 genanvendeligt materiale undlade at lade ordningerne omfatte sådanne  

 virksomheder.
 § 2.  Bekendtgørelsen omfatter genanvendelige  

 materialer og produkter, der ellers bortskaffes ved forbrænding eller  

 deponering.
§ 3.  Indsamlinger skal tilrettelægges med det sigte,  

 at væsentlige dele af det genanvendelige materiale udnyttes til  

 genanvendelse.
Videreudnyttelse af affald til energifremstilling betragtes  

 ikke som genanvendelse.
 Stk. 2.  Kommunalbestyrelsen kan fastsætte de nærmere  

 regler om indsamlinger i et regulativ, herunder at en eller flere  

 affaldstyper skal holdes adskilt fra andet affald.
 Stk. 3.  Regulativet skal bekendtgøres i de lokale  

 aviser, der har almindelig udbredelse i kommunen, eller i øvrigt på den på  

 stedet almindeligt anvendte måde.
 § 4.  Når kommunalbestyrelsen har iværksat en  

 indsamlingsordning efter § 1, stk. 1 eller 2, har virksomhederne pligt til at  

 benytte den kommunale ordning.
 Stk. 2.  Kommunalbestyrelsen skal fritage en virksomhed  

 for pligten til at benytte den kommunale ordning, jf. stk. 1, såfremt  

 virksomheden godtgør, at affaldstyper omfattet af indsamlingsordningen  

 allerede afleveres til genanvendelse, jf. § 3, stk. 1.
 Stk. 3.  Det påhviler virksomheder, der har dispensation  

 efter stk. 2, at underrette kommunalbestyrelsen, såfremt de forhold, der  

 begrunder dispensationen, er bortfaldet.
 § 5.  Kommunalbestyrelsen kan helt eller delvist  

 overlade den praktiske gennemførelse af kommunale indsamlingsordninger til  

 dertil egnede virksomheder og organisationer.
 Stk. 2.  Kommunalbestyrelsen kan træffe beslutning om,  

 at virksomheder og organisationer ikke må foretage indsamlinger af  

 genanvendelige materialer og produkter, der er omfattet af en kommunal  

 ordning.
 § 6.  Kommunalbestyrelsen kan opkræve gebyr fra  

 virksomheder, der er omfattet af en kommunal ordning.
 § 7.  I forskrifter, der udstedes af  

 kommunalbestyrelsen i medfør af denne bekendtgørelse, kan der fastsættes  

 straf af bøde.
 § 8.  Bekendtgørelsen træder i kraft den 1. januar  

 1987.
 Stk. 2.  § 1, stk. 2 og 3. træder dog først i kraft den  

 1. januar 1990.
