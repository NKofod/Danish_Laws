Betænkning afgivet af Uddannelses- og Forskningsudvalget den 23. maj 2017 Betænkning over Forslag til lov om ændring af universitetsloven (Bedre rammer for ledelse) [af uddannelses- og forskningsministeren (Søren Pind)]:
1. Ændringsforslag Der er stillet 3 ændringsforslag til lovforslaget.
Uddannelses- og forskningsministeren har stillet ændringsforslag nr. 2 og 3. Enhedslistens, Alternativets, Radikale Venstres og Socialistisk Folkepartis medlemmer af udvalget har stillet ændringsforslag nr. 1 til lovforslaget.
2. Udvalgsarbejdet Lovforslaget blev fremsat den 26. april 2017 og var til 1. behandling den 2. maj 2017. Lovforslaget blev efter 1. behandling henvist til behandling i Uddannelses- og Forskningsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og uddannelses- og forskningsministeren sendte den 24. februar 2017 dette udkast til udvalget, jf.
UFU alm. del  bilag 64. Den 26. april 2017 sendte uddannelses- og forskningsministeren de indkomne høringssvar og et notat herom til udvalget.
Teknisk gennemgang Uddannelses- og forskningsministeren har den 21. marts 2017 over for udvalget foretaget en teknisk gennemgang af lovforslaget.
3. Indstillinger og politiske bemærkninger Et flertal i udvalget (S, DF, V, LA og KF) indstiller lovforslaget til vedtagelse med de af uddannelses- og forskningsministeren stillede ændringsforslag.
Flertallet vil stemme imod det af et mindretal stillede ændringsforslag.
Et mindretal i udvalget (EL, ALT, RV og SF) indstiller lovforslaget til vedtagelse med de stillede ændringsforslag.
Hvis det af mindretallet stillede ændringsforslag bliver forkastet, vil mindretallet stemme imod lovforslagets endelige vedtagelse.
 Socialistisk Folkepartis medlemmer af udvalget mener, at det er et godt og vigtigt tiltag at skabe bedre rammer for ledelse på universiteterne og gerne på en måde, som bidrager til, at universiteterne forvalter deres midler til størst mulig gavn for hele samfundet og ikke kun for universiteterne selv.
SF bakker også op om at udvikle strategiske rammekontrakter i stedet for de nuværende pligtige og selvvalgte mål.
Dette kombineret med det nye tiltag, at ministeren på området skal afholde møde med universiteternes bestyrelsesformænd mindst to gange årligt, mener SF vil fremme en større involvering af og bedre dialog med universiteterne, som er nødvendig for bedre ledelse og styring på universiteterne.
Det er dog ikke SFs overbevisning, at man fra politisk og ministeriel side bør involvere sig i godkendelsen af bestyrelsesformændene på universiteterne.
Det bør derimod være en fuldstændig uafhængig proces at udvælge og godkende hele bestyrelsen, så kandidater indstilles efter, hvad der er bedst for ledelsen af universiteterne og ikke efter politiske hensyn.
SF stiller derfor sammen med Alternativet, Enhedslisten og Radikale Venstre et ændringsforslag, hvor den ministerielle godkendelse af bestyrelsesformændene ikke er en del af forslaget.
SF stemmer kun for lovforslaget, såfremt ændringsforslaget bliver vedtaget.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen 4. Ændringsforslag med bemærkninger Ændringsforslag Til § 1 Af et mindretal (EL, ALT, RV og SF):
 1) I det under nr. 7  foreslåede § 12, stk. 4, affattes 3. pkt. således:
»Udpegningsorganet udpeger bestyrelsesformanden.« [Bestyrelsesformanden udpeges af udpegningsorganet] Til § 2 Af uddannelses- og forskningsministeren, tiltrådt af udvalget:
 2) I stk. 2 ændres »Lovens § 12, stk. 2-7« til: »Universitetslovens § 12, stk. 2-7, som affattet ved denne lovs § 1, nr. 7«.
[Lovteknisk korrektion] 3) I stk. 3 ændres »lovens § 12, stk. 4-6« til: »universitetslovens § 12, stk. 4-6, som affattet ved denne lovs § 1, nr. 7«.
[Lovteknisk korrektion] Bemærkninger Til nr. 1 I det fremsatte lovforslag udpeger udpegningsorganet én kandidat til bestyrelsesformand, som uddannelses- og forskningsministeren herefter godkender.
Med ændringsforslaget får udpegningsorganet kompetencen til at udpege bestyrelsesformanden, og uddannelses- og forskningsministeren skal ikke godkende valget.
Formålet med dette ændringsforslag er at fastholde princippet om, at universiteterne har en armslængde til det politiske styre.
Til nr. 2 og 3 De foreslåede ændringer har karakter af lovteknisk korrektion.
Jens Henrik Thulesen Dahl (DF) Marlene Harpsøe (DF) Alex Ahrendtsen (DF) Christian Langballe (DF) Tilde Bork (DF) Merete Dea Larsen (DF) Anni Matthiesen (V) Klaus Markussen (V) Bertel Haarder (V) Louise Schack Elholm (V) Thomas Danielsen (V) Jakob Engel-Schmidt (V) Villum Christensen (LA) Henrik Dahl (LA) nfmd.
Brigitte Klintskov Jerkel (KF) Christian Rabjerg Madsen (S) Christine Antorini (S) fmd.
Kirsten Brosbøl (S) Rasmus Prehn (S) Julie Skovsby (S) Mette Reissmann (S) Lotte Rod (RV) Bruno Jerup (EL) Pernille Skipper (EL) Torsten Gejl (ALT) Carolina Magdalene Maier (ALT) Sofie Carsten Nielsen (RV) Jacob Mark (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
