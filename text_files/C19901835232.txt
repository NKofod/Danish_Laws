Nedsættelse af benzinafgiften I henhold til lov nr. 834 af 19. december 1989 om ændring af lov om afgift  

 af benzin nedsættes benzinafgiften pr. 1. juli 1990.
Afgiftens størrelse Fra 1. juli 1990 er afgiften for - blyholdig benzin (over 0,013 g bly pr. liter) 290 øre pr. liter - blyfri benzin (højst 0,013 g bly pr. liter) 225 øre pr. liter De nedsatte afgiftssatser anvendes på afgiftspligtig benzin, som fra og  

 med 1. juli 1990 udleveres fra de registrerede virksomheder, eller som fra  

 dette tidspunkt angives til fortoldning.
Afgiftsgodtgørelse til ikke-registrede virksomheder Virksomheder, der ikke er registreret i henhold til benzinafgiftsloven, og  

 som den 1. juli 1990 har en afgiftsberigtiget beholdning af benzin, kan efter  

 ansøgning til den lokale told- og skatteregion få godtgjort forskellen mellem  

 den betalte (debiterede) og den nedsatte afgift.
Ansøgning om afgiftsgodtgørelse skal afgives på en særlig blanket, der fås  

 hos told- og skattevæsenet.
Ansøgningen skal være told- og skatteregionen i  

 hænde senest den 1 august 1990.
Yderligere oplysninger Yderligere oplysninger kan fås ved henvendelse til den lokale told og  

 skatteregion.
