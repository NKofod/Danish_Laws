Cirkulæreskrivelse om meddelelse om  

 opdeling af sanktion i en svigs- og uagtsomhedsdel i tilfælde, hvor en  

 del af tilbagebetalingsbeløbet skyldes reglerne om overskydende timer  

 og dagpenge under ferie Kommentar m.v.:
 Ved en konkret vurdering blev der ikendt en effektiv karantæne for  

 uagtsomhed for den del af det samlede tilbagebetalingsbeløb, der alene  

 skyldtes reglerne om overskydende timer og reglerne om dagpenge under ferie.
 Der var ikke tale om arbejde på feriedage.
 Meddelelse om afgørelsen:
 Arbejdsmarkedets Ankenævn har i en sag truffet afgørelse om,  

 at et medlem skulle have en effektiv karantæne på 962 timer for  

 svig, fordi medlemmet på sine dagpengekort i flere år havde  

 undladt at oplyse om flere arbejdsforhold.
 Efter en konkret vurdering fandt ankenævnet desuden, at den  

 del af tilbagebetalingsbeløbet, der skyldtes reglerne om overskydende  

 timer og dagpenge under ferie, måtte anses for uagtsom.
Ankenævnet lagde vægt på, at det beløb, der var  

 udbetalt for meget, indirekte skyldtes medlemmets fortielse om  

 beskæftigelsen.
Medlemmet ansås således ikke for at have  

 handlet forsætligt.
 Tilbagebetalingsbeløbet grundet svig var på 104.451 kr., og  

 tilbagebetalingsbeløbet grundet uagtsomhed var på 10.307 kr.  

 Svigssanktionen på 962 timer var den maksimale sanktion, hvorfor  

 sanktionen for uagtsomhed (20 timer) ikke fik nogen betydning for  

 medlemmet.
 Denne meddelelse erstatter meddelelse nr. 10/02 af 4. juni 2002.
