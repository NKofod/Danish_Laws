(Typegodkendelsessektionen flytter til  

 Adelgade 13) Mandag den 23. marts 1998 flytter Typegodkendelsessektionen til  

 Færdselsstyrelsens hovedadresse.
Henvendelser vedrørende typegodkendelse skal  

 fra denne dato derfor rettes til:
Hensigten med flytningen er at styrke og konsolidere  

 Typegodkendelsessektionens arbejde blandt andet for bedre at kunne  

 videreudvikle service- og kvalitetsniveauet.
I tilknytning til flytningen  

 sker den ændring, at køretøjsundersøgelserne i forbindelse med  

 standardtypegodkendelse mv. fremover foretages decentralt af Statens  

 Bilinspektion.
Denne serviceforbedring er muliggjort af den væsentlige  

 reduktion i antallet af undersøgelser, der er en følge af indførelsen af  

 godkendelse efter anmeldelse og overgangen til anmeldt EF-typegodkendelse.  

 Således blev der i 1997 udstedt ca. 5.900 godkendelser, men kun foretaget ca.  

 80 køretøjsundersøgelser.
Køretøjsundersøgelser hos Statens Bilinspektion Køretøjsundersøgelse i forbindelse med standardtypegodkendelse mv.  

 foretages efter 23. marts 1998 af Statens Bilinspektion.
Statens  

 Bilinspektion har udpeget synsstederne ved regionskontorerne til dette.
Ved  

 ansøgning om godkendelse bedes oplyst, hvor undersøgelsen ønskes foretaget.  

 Færdselsstyrelsen vil - såfremt en undersøgelse er påkrævet - anmode den  

 pågældende bilinspektion om at foretage undersøgelsen.
Statens Bilinspektion  

 kontakter ansøgeren med henblik på aftale om undersøgelsestidspunkt mv.
Køretøjerne skal ved ansøgerens foranstaltning være forsynet med  

 prøveskilte som ved fremstilling til syn.
Tilsvarende gælder for køretøjer,  

 der er godkendt efter anmeldelse, og som efterfølgende udtages til kontrol.
Oversigt over Statens Bilinspektions regionskontorer Nye bilag til ansøgninger om standardtypegodkendelse mv.
 Ved ansøgning om standardtypegodkendelse skal - i det omfang det ikke  

 allerede fremgår af ansøgningsskemaet - yderligere vedlægges:
 1. Erklæring fra fabrikanten eller dennes repræsentant  

 om, at køretøjet efter klargøring opfylder de gældende krav til køretøjers  

 indretning og udstyr (jf. § 10, stk. 5, i bekendtgørelse om registrering og  

 syn af køretøjer mv.).
 2. Foto af køretøjet (alle varianter) set skråt forfra  

 og skråt bagfra; for motorcykel og knallert dog set forfra, bagfra og fra  

 begge sider.
 Ved ansøgning om godkendelseserklæring for ombyggede motorcykler mv. skal  

 - i det omfang det ikke allerede fremgår af ansøgningsskemaet - yderligere  

 vedlægges foto af køretøjet set forfra, bagfra og fra begge sider.
