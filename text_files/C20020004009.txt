Cirkulære om genoptagelse af  

 skatteansættelserne  

 vedrørende fri bil for chauffører, der ikke har det som  

 overvejende hverv at være chauffør1) 1.	Det følger af ligningslovens § 16, stk. 3, jf.  

 stk.1 (som har virkning fra 1994), at man skal beskattes af fri bil, der  

 stilles til rådighed af arbejdsgivere mv.
Det følger af  

 stk. 4, at værdiansættelsen skal ske efter særlige  

 skematiske regler.
Endelig følger det af skatteministeriets  

 cirkulære nr. 72 af 17. april 1996 om ligningsloven, punkt 12.4.6.4.,  

 at der gælder en undtagelse for beskatningen, hvis der er tale om en  

 chauffør.
Det fremgår heraf, at der skal være tale om, at  

 man i ansættelsen har det som primær opgave at føre  

 køretøjet.
Cirkulærets ordlyd på dette punkt er  

 følgende: »Chauffører, hvis primære funktion er transport  

 i firmaets interesse af personer, varer, materialer eller  

 værktøj, kan starte og slutte det daglige arbejde ved at  

 køre fra og til hjemmet i firmaets bil, uden at det udløser  

 beskatning efter § 16, stk. 4, af fri firmabil.
Det skal i disse  

 situationer - på baggrund af de faktiske forhold i den enkelte  

 situation - kunne godtgøres, at den pågældendes  

 primære opgave er at være fører af bilen.
Tilfældigt  

 chaufførarbejde eller chaufførarbejde, der er en bifunktion til  

 den pågældendes arbejde som helhed, kommer ikke i betragtning.«  

 Denne fortolkning fremgår tilsvarende af Ligningsvejledningens afsnit  

 A.B.1.9.2.
2.	Landsskatteretten har den 10. december 1997 afsagt en kendelse,  

 hvorefter en person ikke blev beskattet af fri bil, uanset at han havde en  

 bil stillet til rådighed fra arbejdsgiveren til kørsel mellem  

 hjemmet og arbejdspladsen.
Han skulle ikke beskattes af fri bil, fordi han  

 samtidig var forpligtet til at tage kollegaer med til og fra arbejdet.  

 Skatteyderen havde desuden afgivet en erklæring om, at han ikke ville  

 anvende bilen privat, men alene erhvervsmæssigt og til daglig transport  

 af kollegaer fra opsamlingssteder mellem bopælen og arbejdsstedet, og  

 omvendt, samt eventuelt firmaberoede ærinder.
Skatteyderen havde  

 forpligtet sig til at føre kørebog, ligesom han kun måtte  

 bruge benzinkortet til benzin, olie og vask til/af bilen.
Landsskatteretten  

 fandt, at firmabilen ikke har været stillet til klagerens private  

 rådighed.
Der var herved henset til, at klagerens eneste anvendelse af  

 bilen ubestridt havde været at fungere som chauffør for  

 arbejdsgivere, og at kørslen mellem bopælen og arbejdsstedet  

 under disse vilkår herefter ikke kunne anses som privat kørsel.
3.	Den herefter gældende praksis er den, at personer, der  

 få stillet en bil til rådighed til brug for at virke som  

 chauffør for arbejdsgivere, ikke beskattes, hvis vedkommende dagligt  

 befordrer personer mellem opsamlingssteder beliggende mellem vedkommendes  

 hjem og arbejdsplads og omvendt.
Det forudsættes dog, at bilen ikke  

 anvendes privat, og at der underskrives en erklæring herom, samt at der  

 føres kørebog med dagligt kilometerregnskab.
 4.	Ligningsmyndighederne bedes genoptage ansættelserne for de  

 pågældende år, hvis de bliver bekendt med, at der er  

 personer, der er lignet forkert, eller hvis de bliver anmodet herom.
 5.	Genoptagelse af indkomstansættelsen kan ske for  

 indkomstårene 1994 og fremefter.
 6.	Ansøgning om genoptagelse af indkomstansættelsen skal  

 indgives til skattemyndighederne inden 1. april 2003, på hvilket  

 tidspunkt dette cirkulære bortfalder.
 7.	Teksten i Ligningsvejledningens almindelige del afsnit A.B.1.9.2 vil  

 blive ændret i næste udgave (2002), så indholdet bringes i  

 overensstemmelse med den beskrevne retstilstand, og skatteministeriets  

 cirkulære nr. 72 af 17. april 1996, punkt 12.4.6.4. vil senere blive  

 ophævet.
Told- og Skattestyrelsen, den 24. april  

 2002 Ole Kjær /Ebbe Willumsen 1)   I Told- og Skattestyrelsens interne  

 nummerrække har cirkulæret nr. 2002-14.
