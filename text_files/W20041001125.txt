Indberetning  

 vedrørende fejlmedicinering (Digoxin) Patientklagenævnet fandt grundlag for at kritisere  

 praktiserende læge for hans behandling af patienten.
Nævnet lagde vægt på, at det var egen læges ansvar, at  

 en medicinordination eller ændring heraf fra sygehuset gennemføres, og at det  

 er normal praksis, at medicinordinationer i samlet oversigtsform i et  

 udskrivningsbrev gennemses og eventuelle ændringer noteres i den  

 praktiserende  

 læges journal.
Det var dermed nævnets opfattelse, at den praktiserende læge  

 burde have sikret sig, at Digoxindoseringen var korrekt, samt have  

 foranlediget  

 en blodprøvekontrol af patientens Digoxin i blodet (serum-Digoxin), henset  

 til,  

 at tidligere måling lå i øverste grænseområde, og henset til oplysninger om  

 at  

 patienten var dårlig.
 Patientklagenævnet fandt endvidere grundlag for at  

 kritisere social- og sundhedsassistenten for hendes behandling af patienten,  

 og  

 indskærpede overfor social- og sundhedsassistent, at hun udviste større omhu  

 i  

 sit fremtidige virke.
Nævnet lagde vægt på, at social- og sundhedsassistenten  

 beregnede dosis af Digoxin til at være 5 tabletter á 0,25 mg om morgenen, og  

 at  

 hun dermed havde taget fejl af milligram og mikrogram.
Det var nævnets  

 opfattelse, at social- og sundhedsassistenten burde have sikret sig, at hun  

 doserede medicinen korrekt.
 Videre fandt nævnet ikke grundlag for at kritisere  

 hjemmesygeplejerske A og B for deres behandling af patienten.
 Nævnet lagde vægt på, at hjemmesygeplejerske A og  

 hjemmesygeplejerske B doserede medicinen i overensstemmelse med ordinationen  

 fra sygehuset.
