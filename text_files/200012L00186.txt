Fremsat den 14. marts 2001 af  

 sundhedsministeren (Arne Rolighed) Forslag til Lov om ændring af lov om apoteksvirksomhed (Udstedelse af attester i henhold til  

 Schengen-konventionens artikel 75) § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995, som ændret senest ved lov nr. 472 af 31. maj 2000, foretages  

 følgende ændringer:
 1. I § 11, stk. 1, indsættes som nr.  

 8:
» § 2 Stk. 1. Loven træder i kraft den 25. marts 2001.
 Stk. 2. Lovforslaget kan stadfæstes straks efter  

 vedtagelsen.
§ 3 Stk. 1. Loven gælder ikke for Færøerne og  

 Grønland.
 Stk. 2. Loven kan dog ved kongelig anordning sættes i  

 kraft for Grønland med de ændringer, der følger af de  

 særlige grønlandske forhold.
Bemærkninger til lovforslaget Almindelige bemærkninger 1. Indledning Lovforslaget går ud på at fastlægge den  

 ordning, der følger af Schengen-konventionens artikel 75 om udstedelse  

 af attester til rejsende, der medbringer lægemidler, som indeholder  

 euforiserende stoffer.
Bestemmelsen i konventionens artikel 75 medfører  

 ikke nye forpligtelser for borgerne.
Ordningen tilsigter tværtimod en  

 lettelse for de borgere, der har brug for dokumentation for deres ret til  

 på udlandsrejser at medbringe medicin, der indeholder euforiserende  

 stoffer.
 Artikel 75 har således til formål at etablere  

 en enkel og standardiseret ordning, som gør, at rejsende, der på  

 forhånd ønsker at sikre sig mod besværligheder i forhold  

 til rejselandets lovgivning, på en let og overkommelig måde kan  

 dokumentere overfor de udenlandske kontrolmyndigheder, at det medbragte  

 lægemiddel er til eget brug som led i en medicinsk behandling.
Der er grund til at fremhæve, at  

 Schengen-konventionens artikel 75 hverken forøger eller  

 begrænser antallet af lægemidler, der ikke frit kan  

 indføres eller besiddes i Schengen-landene.
Dette er som hidtil et  

 spørgsmål, som afhænger af national lovgivning i de  

 enkelte lande.
 Det skal ligeledes fremhæves, at artikel 75 heller  

 ikke begrænser adgangen til ved udlandsrejser at medbringe  

 lægemidler indeholdende euforiserende stoffer i forhold til det, der  

 allerede gælder i dag.
 Artikel 75 indebærer således alene, at der med  

 bestemmelsen skabes dels en forpligtelse for kontrolmyndighederne i de  

 enkelte Schengen-lande til at anerkende attester, der er udstedt af de  

 kompetente myndigheder i de andre Schengen-lande, dels en forpligtelse for  

 Schengen-landene til at tilbyde den omhandlede attestordning til  

 borgerne.
 Regeringen lægger vægt på, at den  

 attest, som kan udstedes i overensstemmelse med Schengen-konventionens  

 artikel 75, kan opnås efter så enkel en procedure som muligt.
 Det foreslås derfor med lovforslaget, at kompetencen  

 til at udstede attesterne tillægges indehaverne af apoteksbevillinger.  

 Dermed vil attesten kunne fås i forbindelse med købet af  

 lægemidlerne.
På baggrund af erfaringerne fra andre Schengen-lande  

 må der forventes en relativ beskeden efterspørgsel af attester.  

 Det er således oplyst, at der i Frankrig siden ordningens  

 indførelse er udstedt ca. 100 attester på årsbasis.
I  

 Holland er der indtil 1998 udstedt ca. 80 attester om året, hvilket  

 efter de hollandske myndigheders skøn nu er steget til ca. 150  

 attester på årsbasis.
2. Baggrunden for Schengen-konventionens artikel 75 Ordningen i Schengen-konventionens artikel 75 skal ses i  

 sammenhæng med lovgivningen om euforiserende stoffer i de enkelte  

 lande.
Euforiserende stoffer er i stort set alle lande, herunder  

 også i Danmark, undergivet særlige kontrolforanstaltninger.
Det  

 betyder bl.a., at man ikke frit kan indføre eller besidde  

 lægemidler, hvori sådanne stoffer indgår.
 Forpligtelsen til at undergive euforiserende stoffer  

 særlige kontrolforanstaltninger følger bl.a. af en række  

 FN-konventioner.
Udover de forpligtelser, der følger af disse  

 konventioner m.v., er det op til det enkelte land at fastlægge, hvilke  

 euforiserende stoffer der ikke frit kan indføres eller besiddes i det  

 pågældende land.
Det gælder også lægemidler,  

 der indeholder euforiserende stoffer.
 For Danmarks vedkommende er de nærmere bestemmelser  

 fastsat i bekendtgørelse nr. 698 af 31. august 1993, som ændret  

 senest ved bekendtgørelse nr. 49 af 29. januar 2001, om euforiserende  

 stoffer, der imidlertid alene regulerer indførslen og besiddelsen af  

 euforiserende stoffer her i landet.
I andre lande er der på tilsvarende måde  

 fastsat nærmere regler for indførslen og besiddelsen af  

 euforiserende stoffer i de pågældende lande.
Disse regler vil  

 efter omstændighederne kunne afvige fra de danske bestemmelser.
Forskellene mellem de enkelte landes nationale regler  

 betyder, at en rejsende, der har brug for at medbringe et lægemiddel, i  

 princippet inden afrejsen vil skulle undersøge, om det  

 pågældende lægemiddel indeholder euforiserende stoffer, der  

 er undergivet kontrolforanstaltninger i det land, han eller hun ønsker  

 at rejse til.
Det vil i givet fald også skulle undersøges, om  

 det pågældende land tillader indførsel eller besiddelse af  

 et sådant lægemiddel til medicinsk brug, og hvilken dokumentation  

 det pågældende land kræver for det medicinske behov for  

 lægemidlet.
Den rejsende vil herefter skulle søge at indhente  

 den påkrævede dokumentation og eventuelt få den  

 oversat.
 Mange rejsende er næppe opmærksomme på  

 disse forhold, og det er formentlig kun i sjældne  

 undtagelsestilfælde, at rejsende er stødt på problemer,  

 fordi de har medbragt lægemidler, der indeholder en mindre mængde  

 euforiserende stoffer.
 For personer, der lider af alvorlige sygdomme, og som har  

 brug for at medbringe lægemidler, der indeholder så betydelige  

 mængder euforiserende stoffer, at de pågældende  

 lægemidler også handles på det illegale marked, kan det  

 imidlertid være forbundet med en ikke ubetydelig risiko at rejse til  

 udlandet, uden på forhånd at have sikret sig mod at blive  

 anklaget for at overtræde det pågældende lands  

 narkotikalovgivning.
 Det er på denne baggrund, at Schengen-konventionens  

 artikel 75 tilsigter at etablere en enkel og standardiseret ordning, som  

 gør, at rejsende, der på forhånd ønsker at sikre  

 sig mod besværligheder i forhold til rejselandets lovgivning, på  

 en let og overkommelig måde kan dokumentere overfor de udenlandske  

 kontrolmyndigheder, at det medbragte lægemiddel er til eget brug som  

 led i en medicinsk behandling.
 Som det fremgår, indebærer artikel 75  

 således alene, at der med bestemmelsen skabes dels en forpligtelse for  

 kontrolmyndighederne i de enkelte Schengen-lande til at anerkende attester,  

 der er udstedt af de kompetente myndigheder i de andre Schengen-lande, dels  

 en forpligtelse for Schengen-landene til at tilbyde den omhandlede  

 attestordning til borgerne.
3. Apotekernes udstedelse af attester Regeringen lægger vægt på at sikre, at  

 den omhandlede attest kan opnås efter så enkel en procedure som  

 muligt for at opnå en reel lettelse for de rejsende.
Det foreslås  

 derfor, at indehaverne af apoteksbevillinger skal udstede de omhandlede  

 attester.
Dermed vil attesten kunne fås i forbindelse med købet  

 af lægemidlerne.
 Det forudsættes, at attesten udstedes af apotekeren  

 selv eller af en af apotekeren hertil bemyndiget apoteksansat farmaceut eller  

 farmakonom.
 Den attest, der efter Schengen-konventionen skal kunne  

 udstedes som dokumentation for det medicinske behov for at medbringe  

 lægemidler indeholdende euforiserende stoffer, skal efter  

 Schengen-reglerne udstedes på baggrund af en recept fra en læge.  

 Herved sikres, at det er lægeligt dokumenteret, at der er behov for at  

 medtage lægemidler indeholdende euforiserende stoffer på  

 rejsen.
I Danmark er visse lægemidler, der indeholder  

 euforiserende stof i mindre omfang, klassificeret som  

 håndkøbslægemidler, således at der ikke kræves  

 recept ved udlevering.
Danmark kræver ikke attest ved indførsel  

 af denne gruppe lægemidler.
Dette forhold er imidlertid ikke  

 ensbetydende med, at andre lande inden for Schengen-området ikke kan  

 betragte sådanne lægemidler som attestkrævende i henhold  

 til deres nationale regler.
Der vil derfor kunne være lande, hvor der  

 kræves attest for at medbringe sådanne lægemidler, og det  

 vil i tvivlstilfælde være sikrest for den rejsende at få  

 lægemidlet udleveret efter recept, således at apoteket kan  

 udstede en attest i overensstemmelse med Schengen-konventionens regler.
En  

 anden mere praktisk løsning i sådanne tvivlstilfælde vil  

 naturligvis være, at den rejsende i stedet køber et tilsvarende  

 lægemiddel, der ikke indeholder euforiserende stoffer.
Kravene til det nærmere indhold af attesten er  

 fastsat i medfør af Schengen-konventionens artikel 75, stk. 2.  

 Det er i den forbindelse fastsat, at der kan medbringes lægemidler til  

 et forbrug svarende til rejsens længde, dog maksimalt 30 dage.
Attesten  

 skal indeholde oplysninger om den rejsendes navn, adresse, fødested og  

 fødselsdato, antallet af rejsedage og den rejsendes pasnummer.  

 Attesten skal endvidere indeholde oplysninger om, hvilken læge der har  

 udstedt recepten samt nogle oplysninger om det pågældende  

 lægemiddel.
Den blanket, som de danske myndigheder vil skulle anvende,  

 er optrykt som bilag 2 til lovforslaget.
 Efter Schengen-konventionen er det et krav, at hvert land  

 udpeger en central myndighed, hvortil myndigheder i andre Schengen-lande kan  

 rette henvendelse i tilfælde, hvor attester udstedt af myndighederne i  

 det pågældende land måtte give anledning til  

 spørgsmål.
 Sundhedsstyrelsen vil blive indsat som central myndighed,  

 der kan kontaktes i tilfælde af, at der opstår problemer.
 Lægemiddelstyrelsen vil i medfør af  

 apotekerlovens § 38 fastsætte de nærmere regler for  

 apotekernes udstedelse af attesterne.
Sundhedsministeriet vil udsende en vejledning til  

 apotekerne om udfyldelse og anvendelse af attesten.
Der vil endvidere blive  

 udarbejdet en informationsfolder til forbrugerne.
 Lovforslagets økonomiske og administrative  

 konsekvenser m.v.
Økonomiske og administrative konsekvenser for  

 erhvervslivet og det offentlige På baggrund af erfaringerne fra andre Schengen-lande  

 må der forventes en relativ beskeden efterspørgsel af attester.  

 Det er således oplyst, at der i Frankrig siden ordningens  

 indførelse er udstedt ca. 100 attester på årsbasis.
I  

 Holland er der indtil 1998 udstedt ca. 80 attester om året, hvilket  

 efter de hollandske myndigheders skøn nu er steget til ca. 150  

 attester på årsbasis.
Apotekernes arbejde med udstedelse af  

 attester vil derfor være forholdsvis begrænset.
Finansieringen af  

 apotekernes omkostninger herved vil, efter forhandling med Danmarks  

 Apotekerforening, ske over apotekernes bruttoavance, og der vil derfor ikke  

 blive opkrævet gebyr fra patienten i forbindelse med udstedelsen.
 Det forventes ikke, at Sundhedsstyrelsen vil få et  

 arbejde af betydning i forbindelse med modtagelse og opbevaring af kopier af  

 de udstedte attester.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Lovforslaget etablerer den ordning, der er forudsat i  

 Schengen-konventionens artikel 75, jf.
Rådets afgørelse af 20.  

 maj 1999 om fastsættelse, i overensstemmelse med de relevante  

 bestemmelser i traktaten om oprettelse af Det Europæiske  

 Fællesskab og traktaten om Den Europæiske Union, af  

 retsgrundlaget for hver af de bestemmelser og afgørelser, der  

 udgør Schengen-reglerne (EF-Tidende 1999, nr.
L176, side 17-21).
Vurdering af konsekvenserne af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amtskommuner og  

 kommuner Ingen Ingen Administrative konsekvenser for stat, amtskommuner og  

 kommuner Ingen Meget beskeden forøgelse af den administrative byrde  

 for Sundhedsstyrelsen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Øgede administrative byrder for apotekerne Miljømæssige konsekvenser Ingen Ingen Administrative og økonomiske konsekvenser for  

 borgerne Forslaget indebærer en lettelse for de borgere, der har  

 brug for dokumentation for deres ret til på udlandsrejser at medbringe  

 medicin, der indeholder euforiserende stoffer.
Ingen Forholdet til EU-retten Lovforslaget etablerer den ordning, der er forudsat i  

 Schengen-konventionens artikel 75.
Bemærkninger til lovforslagets  

 enkelte bestemmelser Til § 1 Til nr. 1.
 Med forslaget pålægges indehaverne af  

 apoteksbevillinger at udstede de i Schengen-konventionens artikel 75  

 omhandlede attester til brug for rejse mellem Schengen-landene med  

 euforiserende stoffer, der medbringes som led i en medicinsk behandling.
Til § 2 Loven træder i kraft den 25. marts 2001. Efter  

 stk. 2 kan lovforslaget stadfæstes straks efter vedtagelsen.
Til § 3 Lov om apoteksvirksomhed gælder ikke for  

 Færøerne.
Det foreslås, at lovændringen skal kunne  

 sættes i kraft for Grønland ved kongelig anordning.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995, som ændret senest ved lov nr. 472 af 31. maj 2000, foretages  

 følgende ændringer:
 § 11. Bevilling til at drive apotek indebærer pligt  

 til:
 1)	Forhandling af apoteksforbeholdte lægemidler til  

 forbrugerne.
 2)	Forhandling af ikkeapoteksforbeholdte lægemidler ordineret  

 efter recept til forbrugerne.
 3)	Fremskaffelse og forhandling af magistrelle lægemidler, dvs.  

 lægemidler fremstillet på apotek til den enkelte patient under  

 angivelse af deklaration og uden anden form for navneangivelse, jf. dog  

 § 13, stk. 2.
 4)	Information om lægemidler, lægemiddelanvendelse og  

 opbevaring af lægemidler til forbrugere, medicinalpersoner og  

 myndigheder.
 5)	Indsamling af medicinrester fra forbrugere og medicinalpersoner med  

 henblik på destruktion.
 6)	Levering af oplysninger i maskinlæsbar stand om  

 omsætning m.v. af lægemidler m.v. efter nærmere af  

 sundhedsministeren fastsatte bestemmelser til Den Offentlige Sygesikring samt  

 til sundhedsministeren eller til en anden myndighed efter sundhedsministerens  

 nærmere bestemmelse.
 7)	Modtagelse af farmaceutstuderende, apoteksassistentelever og  

 eventuelt andre uddannelsessøgende, jf. § 34, stk. 2 og 3,  

 hvis uddannelse giver adgang til senere beskæftigelse med  

 lægemiddelforsyning, til praktisk oplæring og undervisning.
 1. I § 11, stk. 1, indsættes som nr.  

 8:
» Stk. 2.   ..
 Stk. 3.   ..
 Stk. 4.   ..
 Stk. 5.   ..
Bilag 2 Attest - Schengen-konventionens artikel 75 Denmark Land By Dato	(1) A.
Ordinerende læge Efternavn Fornavn Telefonnummer	(2) Adresse (3) B.
Patient Efternavn	Fornavn	(5) Pasnummer	(6) Fødselssted	(7) Fødselsdato	(8) Nationalitet	(9) Køn	(10) Bopæl	(11) Fra den	til den Antal rejsedage	(12) Attestens gyldighed (maks. 30 dage)	(13) C.
Ordineret lægemiddel Handelsnavn eller magistrelt  

 præparat	(14) Lægemiddelform	(15) International betegnelse på aktivt  

 stof	(16) Koncentration af aktivt stof	(17) Brugsanvisning (daglig dosering)	(18) Total mængde af aktivt stof	(19) Ordinationens varighed - maks. 30 dage	(20) Bemærkninger	(21) D.
Udstedende myndighed Navn	(22) Telefonnummer	(23) Adresse	(23) Myndighedens underskrift	(24) Myndighedens stempel	(24) Central authority to be contacted in the event of problems:
Sundhedsstyrelsen, Amaliegade 13, Postbox  

 2020, DK-1012 Copenhagen K, Denmark Tel.: + 45 33 91 16 01, Fax: + 45 33 93 16 36 Certificate to carry drugs and/or psychotropic substances for  

 the purpose of medical treatment   Article 75 of the Schengen  

 Convention Certificat pour le transport de stupéfiants et/ou de  

 substances psychotropes à des fins thérapeutiques   Article 75  

 de la Convention d'application de l'Accord de Schengen (1)	country, town, date pays, délivré à, date A.
Prescribing doctor Médecin prescripteur (2)	name, first name, phone nom, prénom, tél.
(3)	address adresse (4)	where issued by a doctor:
doctor's stamp and signature en cas de délivrance par un médecin:
cachet, signature du médecin B.
Patient Patient (5)	name, first name nom, prénom (6)	no. of passport no du passeport (7)	place of birth lieu de naissance (8)	date of birth date de naissance (9)	nationality nationalité (10)	sex sexe (11)	address adresse (12)	duration of travel in days durée du voyage en jours (13)	validity of authorisation from/to   max. 30  

 days durée de validité de l'autorisation du/au  

 max. 30 jours C.
Prescribed drug Médicament prescrit (14)	trade name or special preparation nom commercial ou préparation  

 spéciale (15)	dosage form forme pharmaceutique (16)	international name of active substance dénomination internationale de la substance  

 active (17)	concentration of active substance concentration de la substance active (18)	instructions for use mode d'emploi (19)	total quantity of active substance quantité totale de la substance active (20)	duration of prescription in days   max. 30  

 days durée de la prescription, en jours   max. 30  

 jours (21)	remarks remarques D.
Accrediting authority Autorité qui authentifie (22)	name désignation (23)	address, phone adresse, tél.
