Det kunne ikke afgøres, om en ansøgning var indgivet for sent eller  

 bortkommet i kommunen, Partistøttenævnet fandt, at risikoen for, at  

 ansøgningen ikke er rettidigt fremme, påhviler ansøgeren.
Der forelå en  

 væsentlig fristoverskridelse, hvorfor støtte ikke kunne udbetales.
 I skrivelse af 13. januar 1988 har Det Radikale Venstre, Hinnerup,  

 indbragt Hinnerup Byråds afslag på ydelse af partistøtte til partier for  

 Partistøttenævnet, jf. § 12, stk. 2, i lov nr. 940 af 23. december 1986 om  

 økonomisk støtte til politiske partier m.v.
 Hinnerup Byråd afslog Det Radikale Venstres ansøgning om økonomisk støtte  

 under henvisning til, at ansøgningen var indgivet efter ansøgningsfristens  

 udløb.
 Det Radikale Venstre har gjort gældende, at ansøgningen blev indgivet  

 rettidigt og har medsendt kopi af ansøgningen, som er dateret 26. marts  

 (1987).
 Partistøttenævnet har forelagt sagen for Hinnerup Byråd, der i skrivelse  

 af 29. februar 1988 har meddelt, at kommunen ikke ser at have modtaget  

 ansøgning om partistøtte fra Det Radikale Venstre i Hinnerup.
 Byrådet anfører endvidere, at kommunen ikke kan give garanti for, at  

 ansøgningen ikke er modtaget, men at en undersøgelse i samtlige forvaltninger  

 ikke har givet resultat.
 I denne anledning skal Partistøttenævnet udtale følgende:
 Efter Partistøttelovensx § 9, stk. 1, jf. § 11, stk. 2, skal ansøgning om  

 tilskud indgives inden 2 måneder efter, at der har været afholdt valg til  

 kommunalbestyrelsen.
 Ansøgning om tilskud for 1987-89 skulle dog indgives inden 1. april 1987,  

 hvorefter tilskud for 1987 skulle udbetales inden 1. jui 1987, jf. lovens §  

 15, stk. 3.
 Det kan ikke på grundlag af de foreliggende oplysninger afgøres, om  

 ansøgningen på grund af en fejl fra Det Radikale Venstres side ikke er blevet  

 indgivet rettidigt, eller om ansøgningen er bortkommet i Hinnerup Kommune.
 Da risikoen for, at en ansøgning ikke er kommet rettidigt frem, efter  

 nævnets opfattelse påhviler ansøgeren, må partiets ansøgning om partistøtte  

 til Hinnerup Byråd anses for indkommet for sent.
 Der vil i særlige tilfælde kunne bortses for overskidelse af  

 ansøgningsfristen i partistøttelovens § 9, stk. 1, jf. § 11, stk. 2, og § 15,  

 stk. 3. Dette gælder, hvis fristoverskridelsen er ubetydelig, eller særlig  

 undskydelige momenter gør sig gældende.
 Det fremgår af sagen, at Det Radikale Venstre, Hinnerup, henvendte sig til  

 Hinnerup Kommune kort før jul vedrørende den manglende udbetaling af tilskud  

 dvs. næsten 9 måneder efter ansøgningsfristens udløb og mere end 6 måneder  

 efter, at tilskuddet skulle have været udbetalt.
 Efter Partistøttenævnets opfattelse havde partiet haft grund til på et  

 væsentligt tidligere tidspunkt at rette henvendelse til Hinnerup Kommune på  

 grund af den manglende udbetaling af tilskud.
 Partistøttenævnet finder derfor ikke, at der er grundlag for at bortse fra  

 overskridelse af ansøgningsfristen, og må fastholde Hinnerup Byråds  

 afgørelse.
Ifølge partistøttelovens § 9, stk. 1, jf. § 11, stk. 2, ydes tilskud med  

 virkning for kommunalbestyrelsens valgperiode.
Ansøgninger, der er indgivet  

 pr. 1. april 1987, gælder for perioden 1987-89, jf. § 15, stk. 3. Der kan  

 således ikke ydes partier støtte for perioden 1987-89.
 Det tilføjes, at Partistøttenævnets afgørelse ikke kan indbringes for  

 anden administrativ myndighed, jf. partistøttelovens § 12, stk. 4.
P.
N.
V.
