Resumé Den 7. maj 1998 foretog ombudsmanden en inspektion af det  

 socialpsykiatriske bosted Teglgårdshuset og af Udslusningsboligerne i  

 Middelfart.
 Institutionernes fysiske rammer var tilfredsstillende.
 På baggrund af det der blev oplyst under inspektionen af  

 Teglgårdshuset, bad ombudsmanden om nærmere oplysninger om bl.a. beboernes  

 selvadministration af medicin og om politianmeldelse af narkotikahandel i og  

 ved institutionen.
 Gennemgangen af institutionernes indberetninger til Fyns Amt om  

 magtanvendelse gav også på enkelte punkter ombudsmanden anledning til at bede  

 om nærmere oplysninger. (J.nr. 1998-1090-069).
Inspektion af Teglgårdshuset og Udslusningsboligerne i  

 Middelfart Den 26. januar 1999 afgav jeg  

 følgende rapport til ledelsen for Teglgårdshuset og Udslusningsboligerne samt  

 til Fyns Amt:
"1. Indledning Den 1. januar 1997 trådte en  

 ny lov om Folketingets Ombudsmand i kraft.
Ifølge lovens § 7, stk. 1,  

 omfatter  

 ombudsmandens kompetence alle dele af den offentlige forvaltning; den  

 tidligere  

 eksisterende begrænsning i ombudsmandens kompetence over for  

 (amts)-kommunerne  

 er således ophævet.
Efter § 18 i loven kan  

 ombudsmanden undersøge enhver institution eller virksomhed samt ethvert  

 tjenestested der hører under ombudsmandens virksomhed.
I de almindelige  

 bemærkninger til lovforslaget om den nye ombudsmandslov er det forudsat at  

 der  

 kommer 'en vis forøgelse af inspektionsvirksomheden i forhold til det  

 kommunale  

 område, især af psykiatriske hospitaler og andre institutioner for mentalt  

 handicappede'.
 Som et led i denne  

 inspektionsvirksomhed foretog jeg og tre af embedets medarbejdere den 7. maj  

 1998 inspektion af Teglgårdshuset og Udslusningsboligerne i Middelfart.
 Inspektionen bestod af en  

 indledende samtale med ledelsen, rundvisning i Teglgårdshuset og  

 Udslusningsboligerne, samtale med beboerkomitéen for Udslusningsboligerne, og  

 en afsluttende samtale med ledelsen.
Til stede under inspektionen  

 var blandt andet institutionernes forstander Inge Storm Pedersen,  

 afdelingsleder Helle Hertz, afdelingsleder Nete Wood, afdelingsleder Dan  

 Husum  

 og vicekontorchef for Socialpsykiatrisk Kontor under Fyns Amts  

 rehabiliteringsafdeling, Ole Ryttov.
Under en del af det indledende møde og  

 under rundgangen deltog desuden Elin Rasmussen som repræsentant for  

 medarbejderne.
I den afsluttende samtale deltog endvidere Teglgårdshusets  

 psykiatriske speciallægekonsulent Søren Blinkenberg som var til stede i  

 Teglgårdshuset i anden anledning.
 Nogle af de emner som blev  

 drøftet under min samtale med Udslusningsboligernes beboerkomité, bragte jeg  

 op  

 under den afsluttende samtale med ledelsen og Fyns Amts repræsentant, og jeg  

 har efterfølgende særskilt skrevet til komitéen herom.
I forbindelse med  

 inspektionen modtog jeg kopier af indberetninger og amtsafgørelser vedrørende  

 fem episoder omfattet af bekendtgørelse nr. 568 af 21. december 1979 med  

 senere  

 ændringer om magtanvendelse mv. i institutioner for voksne med vidtgående  

 fysiske eller psykiske handicap.
Vedrørende min gennemgang af dette materiale  

 henviser jeg til punkt 4 nedenfor.
I tilslutning til  

 inspektionen udarbejdede jeg et referat af det indledende møde, et notat om iagttagelser under rundgangen på  

 institutionerne og et referat af det afsluttende møde.
Med brev af 24. juni 1998  

 blev dette materiale forelagt institutionerne og ledelsen blev bedt om at  

 fremkomme med eventuelle bemærkninger/rettelser.
Jeg har i den anledning  

 modtaget brev af 25. september 1998 fra forstander Inge Storm Pedersen.  

 Bemærkningerne i brevet er indarbejdet i rapporten.
Den 25. november 1998 sendte  

 jeg en foreløbig udgave af denne rapport til institutionerne og Fyns Amt.
Jeg  

 modtog herefter den 23. december 1998 gennem Fyns Amt institutionernes  

 bemærkninger/rettelser af 21. december 1998 til den foreløbige rapport.  

 Amtets  

 rehabiliteringsafdeling meddelte derimod at afdelingen ikke for nærværende  

 havde yderligere kommentarer.
Institutionernes rettelser er indarbejdet i den  

 endelige rapport.
Institutionernes forstander  

 kommenterede/besvarede desuden allerede i brevet af 21. december 1998 en del  

 af  

 de forhold som det fremgik af den foreløbige rapport at jeg ønsker at modtage  

 nærmere oplysning eller underretning om.
Disse bemærkninger er ikke  

 indarbejdet  

 i den endelige rapport.
Når jeg har modtaget institutionernes besvarelser til  

 samtlige punkter - og Fyns Amts bemærkninger hertil mv. - vil jeg vende  

 tilbage  

 til denne del af brevet af 21. december 1998 i en opfølgende rapport, jf.  

 også  

 punkt 6 nedenfor.
2. Teglgårdshuset 2.1. Institutionens målgruppe mv.
Teglgårdshuset er oprettet i  

 1995 som et socialpsykiatrisk bosted, jf. § 112, stk. 2, i den dagældende  

 bistandslov.
Teglgårdshuset er et permanent bosted for 'svært anbringelige'  

 alvorligt psykisk syge der samtidig er misbrugere af alkohol og/eller  

 euforiserende stoffer.
Institutionen er normeret til  

 og havde på tidspunktet for inspektionen 16 beboere, alle mænd.
Beboerne var  

 i  

 alderen 28-50 år.
Ledelsen oplyste at alle beboere er tungt belastede med en  

 lang forhistorie, typisk med ophold på mange andre institutioner og i mange  

 tilfælde ophold på lukkede, psykiatriske afdelinger.
 På tidspunktet for  

 inspektionen var seks beboere udskiftet siden institutionens oprettelse: To  

 flyttede på grund af prisen på ophold (hvoraf den ene netop stod foran at  

 flytte ind igen), to flyttede ud i egen lejlighed, en afgik ved døden og for  

 en  

 beboer måtte opholdet bringes til ophør af hensyn til de øvrige beboere og  

 personalet.
Den pædagogiske grundholdning  

 på Teglgårdshuset indebærer respekt for den enkeltes livsform, uanset  

 eventuelle misbrugsproblemer.
Samtidig skal huset tilbyde nogle rammer om  

 beboernes hverdag.
Der er ingen specielle forventninger eller krav om at  

 beboerne skal komme ind i en gunstig udvikling og gøre fremskridt for så vidt  

 angår deres sociale og helbredsmæssige situation; det er således nødvendigt  

 at  

 personalet er indstillet på at 'skrue ned for' deres faglige ambitioner i  

 forhold til beboerne.
Denne holdning hos personalet blev af den psykiatriske  

 speciallægekonsulent fremhævet som en væsentlig forudsætning for den succes  

 som  

 Teglgårdshuset efter hans opfattelse er.
Herved modvirkes det pres som  

 beboerne  

 ellers kan føle på grund af behandlernes ambitioner på deres vegne, i værste  

 fald med yderligere øgning af misbruget til følge.
2.2. Rundgang Teglgårdshuset er beliggende  

 på det hospitalsområde hvor det psykiatriske statshospital i Middelfart blev  

 opført i 1888 og hvor nu bl.a.
Sygehus Fyns psykiatriske afdeling i  

 Middelfart  

 har til huse.
Teglgårdshuset er indrettet i en trefløjet to-etagers bygning  

 der  

 oprindeligt blev anvendt til sygeplejeelev boliger.
Fra huset er der således  

 udsigt til den psykiatriske afdeling, men beboernes værelser vender for de  

 flestes vedkommende ud mod haven på den anden side.
Syv beboere har værelse i  

 stueetagen og ni på 1. sal.
Alle beboere har eget værelse.
Værelserne er på  

 12-  

 14 m²  

 og overlades til hver ny  

 beboer i nymalet og renoveret stand.
Jeg fik forevist et værelse  

 som var klar til en ny beboers indflytning.
Værelset var velistandsat og  

 hyggeligt med stukloft og nyafhøvlet gulv.
Nye beboere vælger selv hvilken  

 farve værelsets vægge skal være.
Det var møbleret med sovesofa, skab,  

 lænestol,  

 skrivebord og arkitektlampe.
Ifølge Teglgårdshusets 'servicedeklaration' skal  

 beboerne selv medbringe sengetøj og -linned, rullemadras, lamper, håndklæder,  

 toiletartikler, vasketøjskurv og skraldespand.
 Det er overladt til den  

 enkelte beboer i hvilket omfang der skal holdes orden mv. på værelset.
Der er adgang til mønttelefon  

 i stueetagen.
Det blev i øvrigt oplyst at enkelte beboere har fået  

 installeret  

 privat telefon på værelset.
Der er to baderum og fire  

 toiletter på hver etage.
Baderummene var pænt indrettet med bruserum med bænk  

 og forhæng.
Der var aflåste beholdere til brugte kanyler, men der forefandtes  

 ikke rensevæske.
Det blev på forespørgsel oplyst at sprøjter og kanyler ikke  

 udleveres af personalet.
 Gangarealerne fremstod  

 indbydende malet og istandsat.
 Tobaksrygning er tilladt på  

 fællesarealerne.
 Der er installeret røgalarmer  

 på alle fælles- og gangarealer.
Både i stueetagen og på 1.  

 sal er der indrettet fælles opholdsstuer for beboerne.
Begge stuerne var  

 særdeles pænt indrettet med lædermøbler, sofagrupper, reoler, tv, stereoanlæg  

 og nyafhøvlede gulve med løse tæpper.
I opholdsstuen i stueetagen var der  

 klaver.
Fra denne stue var der endvidere gennem en havedør adgang til haven  

 med  

 havemøbler mv.
På begge etager er der et  

 større køkken og i tilknytning hertil spisestue.
Aftensmaden bringes fra  

 køkkenet på det nærliggende somatiske sygehus og varmes/anrettes i  

 Teglgårdshuset.
 I stueetagen findes  

 yderligere et mindre samtale- og opholdsrum der efter det oplyste benyttes  

 til  

 f.eks. kortspil.
 Her ligger desuden sekretær-  

 og forstanderkontor samt et fotokopirum.
De øvrige personalerum ligger  

 samlet på 1. sal.
Her findes således garderobe og bad, et lille køkken og  

 kontor  

 hvor bl.a. et aflåst medicinskab med beboernes medicin befinder sig.
På 1.  

 sal  

 forefindes desuden et mødelokale.
 Kælderen blev fremvist, og  

 det blev i den forbindelse forklaret at et lokale var under indretning til  

 motionsrum og 'mandeklub'.
Samlet forekommer husets  

 indretning velegnet til formålet.
Jeg bemærkede desuden særligt at alle  

 gangarealer og fælles opholdsrum mv. var pænt istandsatte og ryddelige.
Også  

 mit indtryk af den udvendige vedligeholdelse af bygningen og gårdspladsen var  

 positivt.
Jeg fik således et særdeles positivt indtryk af de fysiske rammer i  

 Teglgårdshuset.
2.3. Andre forhold 2.3.1. Misbrugsproblemer Som nævnt indledningsvis er  

 Teglgårdshusets målgruppe personer der udover alvorlige psykiatriske lidelser  

 har et misbrug af alkohol og/eller narkotika.
Ifølge Fyns Amts 'Årsrapport  

 1997 for politikområdet socialpsykiatri' som jeg modtog under inspektionen,  

 er  

 misbruget 'stabilt.
Fylder meget i hverdagen'.
 Om de problemer dette  

 medfører forklarede institutionens ledelse bl.a. at der foregår salg af  

 narkotika på området, både via forhandlere udefra og via f.eks.  

 retspsykiatriske patienter på den psykiatriske afdeling i Teglgårdshusets  

 umiddelbare nærhed.
Når personalet bliver  

 opmærksom på handel med hash eller andet i og ved selve Teglgårdshuset,  

 foretager personalet politianmeldelse.
Det blev i den forbindelse på  

 forespørgsel oplyst at institutionen har et godt samarbejde med  

 ordenspolitiet  

 og løbende kontakt med kriminalpolitiet.
 I det omfang det måtte være  

 muligt beder jeg om at modtage nærmere oplysning om hyppigheden af  

 politianmeldelse af narkotikahandel i og ved Teglgårdshuset.
Brug af narkotika må ikke  

 finde sted på gangarealer eller andre fællesarealer, ligesom en beboer der er  

 påvirket og som er ubehagelig at være sammen med, vil blive henvist til sit  

 eget værelse.
Personalet griber ikke ind overfor brug af narkotika på den  

 enkeltes værelse.
Der er efterhånden oparbejdet  

 et sådant tillidsforhold mellem personale og beboere at personalet også kan  

 tale med beboerne om deres misbrug og vejlede dem om det.
Fyns Amts  

 repræsentant understregede at dette ikke er ensbetydende med at amtskommunen  

 accepterer misbrug eller anden adfærd som ikke i øvrigt er lovlig, men alene  

 at  

 beboerne i Teglgårdshuset ikke udelukkes fra at bo der på grund af  

 misbrugsproblemer.
Jeg beder om en nærmere  

 redegørelse for Teglgårdshusets praksis vedrørende behandlingen af beboernes  

 misbrug.
Jeg beder i den forbindelse oplyst hvorvidt det er det almindelige  

 at  

 beboerne er i behandling (metadon, antabus eller lignende). Desuden beder jeg  

 om at få oplyst om medarbejderne aktivt tilskynder beboerne til at  

 påbegynde/fortsætte misbrugsbehandling.
2.3.2. Administration af medicinindtagelse Under rundgangen beså jeg et  

 kontorlokale hvor også institutionens aflåste medicinskab befandt sig.
Det  

 blev  

 på forespørgsel forklaret at medicin udleveres til beboerne i  

 dagsdoseringsæsker hvorefter beboerne selv administrerer medicinindtagelsen.
Det blev endvidere oplyst at  

 det uden tvivl forekommer at beboerne indbyrdes handler med den udleverede  

 medicin.
Restmedicin fra medicinskabet afleveres til apoteket.
 Ledelsen har efterfølgende  

 vedrørende fremgangsmåden ved medicinudlevering henvist til at  

 Sundhedsstyrelsens vejledning af 6. februar 1998 for medicinadministration og  

 patienters selvadministration af medicin mv. er overholdt.
 Af den nævnte vejledning  

 fremgår bl.a. følgende:
'  

  

 2.6. Patienters selvadministration af medicin Den ordinerende læge har  

 ansvaret for vurderingen af, hvorvidt en patient/beboer selv er i stand til  

 at  

 administrere sin medicinindtagelse, eller om der er behov for bistand fra  

 plejepersonalet.
Selvadministration bør tilrettelægges på en måde, der er  

 betryggende for den enkelte patient, og bør noteres i journalen.
Der er intet til hinder for,  

 at patienter under indlæggelse på sygehus selv administrerer deres medicin.
I  

 plejehjem tilhører medicinen den enkelte beboer, som selv er ansvarlig for  

 sin  

 medicin.
I mange tilfælde er det dog nødvendigt, at plejepersonalet hjælper  

 med  

 medicingivning.
Anvendelse af doseringsæsker  

 anses for forsvarlig under forudsætning af, at ophældning af medicin, de  

 nødvendige notater om medicinindtagelse, tydelig mærkning af doseringsæsken  

 og  

 vejledning af patienten varetages af hertil kvalificeret personale.' Det er efter min opfattelse  

 særdeles betænkeligt at beboere med personalets vidende sælger eller i øvrigt  

 afleverer deres individuelt ordinerede medicin til medbeboere eller andre som  

 herefter indtager medicinen.
Jeg beder om at få nærmere oplysninger om (det  

 formodede) omfang af problemet.
Jeg beder i den forbindelse om også at få  

 oplyst om det udover frivillig handel med den ordinerede medicin forekommer  

 at  

 beboere under pres/trusler fra medbeboere tvinges til at aflevere deres  

 medicin.
 Jeg beder desuden om at få  

 oplyst om det har været drøftet med den ordinerende læge hvorvidt de  

 pågældende  

 beboere overhovedet kan antages at være i stand til selv at administrere  

 deres  

 medicinindtagelse som omtalt i vejledningen, og i bekræftende fald med  

 hvilken  

 begrundelse det blev besluttet at fortsætte selvadministrationen af medicin.
2.3.3. Beboernes økonomi Det blev oplyst at de fleste  

 af Teglgårdshusets beboere modtager højeste førtidspension.
Beboere på  

 højeste  

 pension betalte i 1997 4.410,40 kr. pr. måned a conto i husleje.
Beløbet  

 dækker  

 ifølge 'servicedeklarationen' - udover egentlig husleje - beboerens andel af  

 udgifter til el, varme, rengøring, vask, kost, fællesaktiviteter og  

 gavekasse.  

 Den pågældende har herefter ca. 4.000 kr. pr. måned tilbage i lommepenge.  

 Dette  

 beløb er til beboerens fri disposition, men personalet forsøger at komme i  

 dialog med beboere som har svært ved at administrere pengene.
Det blev i den  

 forbindelse oplyst at hver beboer har en kontaktperson blandt personalet som  

 tager de nødvendige drøftelser med beboeren, bl.a. om pengeforbrug.
 Jeg beder Teglgårdshuset  

 oplyse om der i nogle tilfælde sker administration af lommepengene for  

 eksempel  

 således at de udbetales i flere portioner i løbet af måneden.
2.3.4. Specialundervisning i huset Det fremgår af den ovenfor  

 omtalte årsrapport fra Fyns Amt om socialpsykiatri bl.a. at fem beboere  

 modtager specialundervisning i huset.
 Jeg beder Teglgårdshuset om  

 nærmere oplysninger om denne undervisning, herunder om undervisningens  

 indhold  

 (niveau) og omfang.
3. Udslusningsboligerne 3.1. Institutionens målgruppe mv.
 Udslusningsboligerne består  

 af en korttidsudslusning og en langtidsudslusning (Egernhuset).  

 Udslusningsboligerne er beliggende i fire parcelhuse.
Korttidsudslusningen  

  

 udgøres af tre af husene.
Der er plads til i  

 alt 13 beboere fordelt med henholdsvis fem, fire og fire beboere i hvert hus.  

 Fire af beboerne er misbrugere og de er for nylig blevet samlet i ét hus.
 Beboerne - 11 mænd og to  

 kvinder - var på tidspunktet for inspektionen mellem 22 og 43 år gamle og har  

 alle alvorlige psykiatrisk diagnoser, bortset fra to af beboerne som ikke har  

 nogen diagnose.
Det blev oplyst at ophold i  

 korttidsudslusningen kræver motivation hos den enkelte beboer da det er  

 hensigten at den pågældende i løbet af gennemsnitligt tre år skal blive i  

 stand til at flytte til en mindre indgribende støtteforanstaltning.  

 Erfaringen  

 har imidlertid vist at der kan gå fire til fem år inden målet realiseres, men  

 der sker dog en løbende udskiftning blandt beboerne.
I 1997 modtog man  

 således  

 seks nye beboere.
Beboerne i  

 korttidsudslusningen forventes at deltage i forskellige aktiviteter, både i  

 huset og udadvendte aktiviteter.
Som minimum skal beboeren deltage i det  

 ugentlige  

 husmøde og stormøde med deltagelse af beboerne i alle tre huse hver tredje  

 måned.
I det fjerde af husene ligger  

  

 langtidsudslusningen  

  

 - Egernhuset.  

 Egernhuset blev oprettet i 1989 og har fem beboere i alderen 26-33 år.  

 Beboerne  

 - fire mænd og en kvinde - har været psykotiske fra barndommen. Én af  

 beboerne  

 er desuden hjerneskadet og har et misbrugsproblem, men Egernhuset er som  

 udgangspunkt ikke beregnet for misbrugere.
Tre af beboerne har boet i  

 Egernhuset siden oprettelsen, og beboerne har indbyrdes et søskendelignende  

 forhold.
Beboerne er så tungt belastede at opholdet i Egernhuset reelt kan  

 vise sig at blive permanent.
 Beboerne trænes i almindelige  

 daglige færdigheder hvilket ifølge 'servicedeklarationen' bl.a. omfatter  

 deltagelse og træning i indkøb, madlavning, samværssituationer ved måltider,  

 oprydning, pasning af dyrehold, arbejde med personlige færdigheder, tøjvask  

 og  

 at holde sit værelse.
3.2. Rundgang Udslusningsboligerne består  

 af fire to-etagers parcelhuse fra 1960'erne som i sin tid blev opført som  

 lægeboliger for lægerne på det psykiatriske hospital.
Det er gulstens  

 parcelhuse  

 med tegltag som ligger sammen lidt afsides på hospitalsområdet.
Til hvert hus  

 hører der have.
Den indvendige indretning  

 varierer lidt fra hus til hus, men i alle husene findes der i stueetagen et  

 køkken, to dagligstuer og et personalerum.
På 1. sal ligger beboernes  

 værelser  

 og bad.
 Køkkenet i  

  

 Egernhuset  

  

 (langtidsudslusningen) var  

 ældre, men hyggeligt og holdt i brune farver.
I dagligstuen var der udover  

 det almindelige møblement bl.a. et stort akvarium og klaver.
Fra stuen er der  

 udsigt til haven hvor der er indrettet hønsegård og køkkenhave som beboerne  

 selv passer.
Der var desuden et gyngestativ.
Derudover rummede stueetagen  

 en spisestue der bl.a. var udstyret med en oversigtstavle med de enkelte  

 beboeres pligter afmærket.
I spisestuen var der endvidere et mekanisk  

 fodboldspil og opslag med tilbud om gymnastik, badminton og svømning.
 Beboernes værelser, der er  

 beliggende på 1. sal og hvor nogle af beboerne befandt sig under besøget,  

 blev  

 ikke beset da Egernhusets beboere vanskeligt kan overskue besøg af fremmede.
I et af kælderrummene var der  

 opstillet pc'er til undervisningsbrug, strygebræt, ribber, måtter og  

 massagebolde.
Det blev oplyst at undervisning ikke længere foregår i huset,  

 men  

 ude i byen.
Desuden var der i kælderen et pænt stort musikrum med bl.a. to  

 keyboards, trommesæt, mixerpult, el-guitarer, højttalere, mikrofoner mv.
Det  

 blev oplyst af Egernhusets leder at musikrummet anvendes en hel del.
Endelig  

 indeholdt kælderen et vaskerum med vaskesøjle og et depotrum til bl.a.  

 storindkøb.
Madvarer opbevares bag lås da en af beboerne har tendenser til  

 bulimi.
Korttidsudslusningens  

  

 tre huse er indrettet stort set som  

 Egernhuset.
Det fremgik at husene er udsat for en del slid, men alle husene  

 var  

 (ligesom Egernhuset) hyggeligt indrettet med et hjemligt præg.
Det blev  

 oplyst  

 at man i husene har rengøringshjælp to gange ugentligt.
 I to af husene var der  

 opstillet mønttelefon, men bortset herfra bar husene ikke præg af at være  

 'institutioner'.
I det største af husene - som  

 har fem beboere - var der i kælderen opstillet billardbord og indrettet  

 bordtennisrum.
Lederen af korttidsudslusningen oplyste at det er almindeligt  

 at beboerne i de tre korttidsudslusningsboliger besøger hinanden og bruger  

 faciliteterne i de andre huse.
I kælderen i et af de andre huse var der  

 således også indrettet et 'malerværksted' for beboerne fra alle husene hvor  

 de  

 frit kan komme og male billeder.
En fælles konto betaler materialeforbruget.  

 Billederne bliver efterfølgende udstillet i ergoterapi-caféen 'Krummen' på  

 den  

 psykiatriske afdeling.
Hvis et billede bliver solgt, tilfalder salgsprisen  

 den  

 pågældende 'kunstner', dog med fradrag af materialeforbruget til billedet.
 Det blev på forespørgsel  

 oplyst at medarbejderne i de tre huse ikke er fast tilknyttet et enkelt hus,  

 men 'roterer' mellem husene.
 Inden for de givne rammer var  

 de fysiske forhold i Udslusningsboligerne - både Egernhuset og  

 korttidsudslusningen - efter min opfattelse generelt i orden.
Boligerne er tydeligvis udsat  

 for en hel del slid, men set i lyset af at hvert af husene, der er af  

 forholdsvis beskeden størrelse, bruges af fire eller fem beboere og personale  

 har jeg forståelse for at det kan være vanskeligt at holde husene i optimal  

 vedligeholdelsesstand.
Jeg noterede mig i øvrigt særligt at boligerne kun i  

 meget ringe omfang bærer præg af at være 'institutioner', men derimod giver  

 et hjemligt indtryk.
4. Gennemgang af sager vedr. magtanvendelsesbekendtgørelsen Som nævnt i indledningen  

 modtog jeg i forbindelse med inspektionen materiale vedrørende fem episoder i  

 Teglgårdshuset og Udslusningsboligerne som institutionerne har indberettet  

 til amtsrådet for Fyns Amt i henhold til magtanvendelsesbekendtgørelsen.
 Jeg har ikke mulighed for at  

 vurdere om anvendelsen af magt i de enkelte tilfælde har været berettiget.  

 Ved  

 min gennemgang af materialet har jeg derfor navnlig koncentreret mig om  

 hvorvidt proceduren i forhold til de gældende regler er blevet fulgt.  

 Gennemgangen giver mig anledning til følgende bemærkninger:
 Reglerne om magtanvendelse  

 mv. i institutioner for voksne med vidtgående fysiske eller psykiske handicap  

 findes i Socialministeriets bekendtgørelse nr. 568 af 21. december 1979 med  

 senere ændringer (magtanvendelsesbekendtgørelsen). Bekendtgørelsen, der er  

 udstedt med hjemmel i bistandslovens § 14, er nu - i medfør af § 109 i lov om  

 social service - uændret videreført, jf. bekendtgørelse nr. 349 af 15. juni  

 1998 om magtanvendelse mv. i botilbud efter lov om social service § 92 og §  

 93,  

 stk. 1, nr. 1.
 Efter magtanvendelsesbekendtgørelsens  

 § 1, stk. 4, er fysisk magtanvendelse ikke tilladt, bortset fra de tilfælde  

 der er nævnt i § 2.
 Bekendtgørelsens § 2 har  

 følgende indhold:
'Fysisk magtanvendelse i form  

 af, at den pågældende fastholdes eller føres til andet opholdssted, er dog  

 tilladt,  

 såfremt den pågældende enten udviser en sådan adfærd, at fortsat ophold i  

 fællesskabet er uforsvarligt, eller såfremt den pågældende derved forhindres  

 i  

 at skade sig selv.
Denne magtanvendelse skal afpasses efter forholdene i den  

 enkelte situation og må ikke gå ud over det strengt nødvendige.
Stk. 2.  

  

 Handlinger, som har været nødvendige for at modstå eller  

 afværge et påbegyndt eller overhængende uretmæssigt angreb og ikke åbenbart  

 går  

 ud over, hvad der under hensyn til angrebets farlighed, angriberens person og  

 det angrebne retsgodes betydning er forsvarligt, omfattes af straffelovens  

 bestemmelser om nødværge, hvorefter der kan blive tale om at gå videre i  

 forsvaret end anført i stk. 1. En medarbejder kan således også gribe ind og  

 hjælpe i udøvelsen af nødværge.' Magtanvendelsesbekendtgørelsens  

 kapitel 7 indeholder regler om skematilførsler og indberetninger.
Efter  

 bekendtgørelsens § 10 skal anvendelse af nødværge indberettes til amtsrådet,  

 hvorimod den i § 2, stk. 1, beskrevne form for fysisk magtanvendelse ikke  

 skal  

 indberettes.
Vedrørende tre af sagerne  

 (episoder der fandt sted den 7. november 1996, den 13. november 1997 og den  

 19.  

 april 1998) fremgår det af institutionens indberetning til Fyns Amt at  

 magtanvendelsen alene bestod i henholdsvis at føre en beboer ind på værelset  

 og (i to tilfælde) at fastholde en beboer.
Det er endvidere i alle de tre  

 tilfælde  

 oplyst at beboerne var aggressive og truende i deres adfærd.
Et af  

 tilfældende  

 er samtidig beskrevet som et suicidalforsøg.
 Fyns Amt har i en afgørelse  

 af 19. december 1997 vurderet det ene tilfælde efter  

 magtanvendelsesbekendtgørelsens § 2, stk. 2. Det andet tilfælde er i  

 afgørelse  

 af 12. maj 1998 vurderet efter bekendtgørelsens § 2, stk. 1. I den tredje sag  

 (suicidalforsøg den 7. november 1996) har Fyns Amt truffet afgørelse den 14.  

 november 1996. Amtet har her alene anført at der 'ikke (er) tale om  

 overskridelse af magtanvendelsescirkulærets beføjelser, men derimod en  

 nødvendig magtudøvelse ...'.
I de to resterende sager  

 (episoder den 9. oktober og 11. november 1997 vedrørende samme beboer)  

 fremgår  

 det at magtanvendelsen udover fastholdelse bestod i fratagelse af henholdsvis  

 en ølflaske og et glasskår.
Det ene tilfælde beskrives af institutionen som  

 et  

 suicidalforsøg og er af Fyns Amt vurderet efter  

 magtanvendelsesbekendtgørelsens § 2, stk. 1. I det andet tilfælde var der  

 tale  

 om trusler mod personalet, og dette tilfælde er af amtet vurderet efter  

 bekendtgørelsens  

 § 2, stk. 1 og 2.
 Jeg beder Teglgårdshusets og  

 Udslusningsboligernes ledelse om nærmere at redegøre for praksis med hensyn  

 til  

 indberetning til Fyns Amt om magtanvendelse, herunder vedrørende  

 afgrænsningen  

 af hvornår en episode efter ledelsens opfattelse må anses for omfattet af  

 magtanvendelsesbekendtgørelsens § 2, stk. 1, og dermed ikke kræver  

 indberetning  

 til amtet, jf. bekendtgørelsens § 10, stk. 1, 2. punktum.
 Jeg beder Fyns Amt om nærmere  

 oplysninger om amtets praksis vedrørende behandlingen af institutionernes  

 indberetninger, herunder hvornår en indberetning vurderes på baggrund af  

 henholdsvis bestemmelsen i magtanvendelsesbekendtgørelsens § 2, stk. 1, og  

 bekendtgørelsens § 2, stk. 2.
For situationer hvor der skal  

 ske indberetning til amtsrådet, er der i bekendtgørelsens § 10, stk. 2,  

 fastsat  

 nærmere regler for indberetningen.
Bestemmelsen har følgende ordlyd:
'Den implicerede medarbejder  

 skal senest dagen efter episoden afgive skriftlig indberetning derom til  

 institutionens leder, der med sine kommentarer samt forklaringer fra  

 personer,  

 der har overværet episoden, inden 3 dage videresender indberetningen til  

 amtsrådet.
Så vidt muligt skal indberetningen ledsages af klientens  

 redegørelse  

 for episoden.
 Indberetningen skal indeholde  

 følgende oplysninger:
de særlige forhold, der begrunder indgrebet, tidspunktet for den handling, der har givet anledning  

 til indgrebet, tidspunktet for indgrebet, indgrebets varighed, beskrivelse af indgrebets art, beskrivelse af indgrebets formål, hvem der foretog indgrebet, klientens tilstand i den tid, indgrebet fandt sted.' Ved indberetningerne er der i  

 alle tilfælde anvendt et fortrykt skema 'Indberetning om magtanvendelse'.
Som det fremgår ovenfor har  

 institutionerne i flere tilfælde indberettet episoder som amtet har vurderet  

 (alene) i forhold til magtanvendelsesbekendtgørelsens § 2, stk. 1, hvor der  

 ikke er indberetningspligt.
Jeg har ved mine bemærkninger nedenfor lagt til  

 grund at episoderne - i hvert fald efter institutionernes opfattelse - har  

 været omfattet af indberetningspligten, men mine bemærkninger skal ses med  

 forbehold herfor.
Efter bekendtgørelsens § 10,  

 stk. 2, skal den implicerede medarbejder senest dagen efter episoden afgive  

 en  

 skriftlig indberetning til institutionens leder.
Det fremgår ikke af  

 indberetningsskemaerne hvornår medarbejderen har foretaget indberetning.
 Jeg beder om ledelsens  

 bemærkninger til hvorledes det kan påses at denne frist overholdes.
 Indberetningsskemaerne  

 indeholder i øvrigt rubrikker til de oplysninger der kræves efter  

 bekendtgørelsens § 10, stk. 2, nr. 1-8.
 Skemaerne giver mig ikke  

 anledning til yderligere bemærkninger.
 Efter § 10, stk. 2, skal  

 indberetningen 'inden 3 dage' videresendes til amtsrådet.
 I et tilfælde fandt episoden  

 sted den 7. november 1996 og indberetningen blev modtaget i amtet den 11.  

 november 1996. Jeg lægger til grund at indberetningen i dette tilfælde er  

 sendt rettidigt til amtet.
I de øvrige fire af de  

 foreliggende fem indberetninger må jeg - på baggrund af dels amtets  

 modtagelsesstempel på nogle af indberetningerne, dels oplysningerne i Fyns  

 Amts afgørelser om amtets modtagelsesdato - lægge til grund at  

 fremsendelsesfristen  

 ikke er overholdt hvilket er beklageligt.
Jeg går ud fra at fristen i  

 fremtiden vil blive overholdt.
Ifølge  

 magtanvendelsesbekendtgørelsens § 10, stk. 2, 2. punktum, skal indberetningen  

 så vidt muligt ledsages af klientens redegørelse for episoden.
I de sager som  

 jeg har gennemgået har indberetningen så vidt ses ikke i noget tilfælde været  

 ledsaget af bemærkninger fra den pågældende beboer.
 Jeg beder om at modtage  

 nærmere oplysninger om institutionernes administration af denne bestemmelse.
 Efter bekendtgørelsens § 10,  

 stk. 9, skal amtsrådet træffe afgørelse i sagen inden 6 uger.
 Denne frist er iagttaget i  

 alle tilfælde.
5. Afslutning Inspektionen af  

 Teglgårdshuset gav mig som omtalt ovenfor et særdeles positivt indtryk af  

 institutionens fysiske rammer.
Også for så vidt angår Udslusningsboligerne  

 finder jeg som nævnt at de fysiske forhold - generelt og inden for de givne  

 rammer  

 - er i orden.
Det er naturligvis ikke  

 muligt under en inspektion at få en dækkende opfattelse af hvordan beboerne  

 og  

 forholdet mellem disse og personalet fungerer i det daglige.
Det var dog  

 umiddelbart mit indtryk at ledelsen yder en meget engageret indsats for at  

 varetage institutionernes opgaver, og at arbejdet er båret af stor respekt  

 for  

 den enkelte beboer samt forståelse for beboerens ofte meget vanskelige  

 situation.
6. Opfølgning Som det fremgår af de enkelte  

 afsnit ovenfor har jeg i flere tilfælde bedt ledelsen af Teglgårdshuset og  

 Udslusningsboligerne om nærmere underretning vedrørende forskellige forhold.  

 Jeg beder om at disse underretninger sendes gennem Fyns Amt for at amtet -  

 samtidig med de oplysninger som jeg har bedt amtet om - også kan få lejlighed  

 til at kommentere det som institutionerne anfører.
