Betænkning afgivet af Erhvervsudvalget den 20. maj 2003 Betænkning over Forslag til lov om  

 forbrugerklager (forbrugerklageloven) [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 12. marts 2003 og var til 1.  

 behandling den 28. marts 2003. Lovforslaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 24. januar 2003 dette  

 udkast til udvalget, jf. alm. del  bilag 267. Den 12. marts 2003 sendte  

 økonomi- og erhvervsministeren de indkomne høringssvar samt et notat herom  

 til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatsamfundet, Dansk Handel & Service, Dansk Renseri Forening, Forbrugerrådet og Håndværksrådet.
 Økonomi- og erhvervsministeren har skriftligt kommenteret  

 henvendelserne over for udvalget.
Deputationer Endvidere har Dansk Handel & Service mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 19 spørgsmål til økonomi- og  

 erhvervsministeren til skriftlig besvarelse, som denne har besvaret.
Politisk aftale Regeringen (Venstre og Det Konservative Folkeparti) og  

 Socialdemokratiet, Dansk Folkeparti, Socialistisk Folkeparti, Det Radikale  

 Venstre, Kristeligt Folkeparti og Enhedslisten indgik den 19. maj 2003 en  

 aftale vedrørende forslag til lov om forbrugerklager og forslag til lov om  

 Forbrugerforum. Økonomi- og erhvervsministeren har sendt aftalen til  

 udvalget.  

 Aftalen er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Dansk Folkepartis medlemmer af udvalget henviser til, at  

 lovforslagets konsekvenser ikke er tilstrækkeligt belyst.
Lovforslaget lægger  

 op til, at de erhvervsdrivende skal betale omkostningerne ved  

 sagsbehandlingen.
Forbrugerklagenævnsloven har været i kraft i 28 år og har ikke  

 tidligere været undergivet en revision.
Derfor bør loven ikke ændres  

 væsentligt  

 uden et grundigt udredningsarbejde, der belyser, hvilke kvalitetskrav loven  

 skal stille til klagenævnene og omkostningerne ved at opfylde sådanne  

 kvalitetskrav.
Det er et godt og rigtigt princip, at forbrugerne har mulighed  

 for at klage over erhvervsdrivende  også for sager af mindre økonomisk  

 værdi.  

 For forbrugerne giver det en tryghed, at sager kan behandles og afgøres  

 hurtigt  

 og uden store omkostninger for den enkelte forbruger.
Det er en vigtig  

 velfærdsydelse.
Det må dog ikke ske på bekostning af retssikkerheden.  

 Lovforslaget lægger op til, at de erhvervsdrivende i fremtiden skal bekoste  

 sagsbehandlingen.
Det medfører store urimeligheder, idet småsager, som f.eks.  

 en sag på 500 kr., vil medføre store udgifter for den erhvervsdrivende i form  

 af sagsomkostninger.
 Der er imidlertid stor usikkerhed omkring omkostningsstrukturen  

  herunder størrelsesordenen af de omkostninger, der vil blive pålagt  

 den  

 erhvervsdrivende  idet dette ikke er tilstrækkeligt belyst.
Baggrunden for lovforslaget er et ønske om en effektivisering af  

 forbrugerklagenævnsområdet, bl.a. fordi sagsbehandlingstiderne ved det  

 eksisterende forbrugerklagenævn er meget lange.
Der er i høj grad behov for  

 at  

 effektivisere klagenævnsbehandlingen, så sagsbehandlingstiderne nedsættes.  

 Det  

 lægges i lovforslaget bl.a. til grund, at der vil blive oprettet private  

 klagenævn.
Dette vil imidlertid ikke være tilfældet på detailhandelsområdet.  

 Derfor opnår man ikke kortere sagsbehandlingstider her.
Det er i stedet  

 nødvendigt at effektivisere sagsbehandlingsgangen af klagesager eller at  

 ændre  

 selve sagsbehandlingen.
 Dansk Folkeparti foreslår derfor følgende:
 Der iværksættes hurtigst muligt en større  

 udredning af forbrugerklagenævnsbehandlingen, hvori både omkostningerne ved  

 klagenævnsbehandling, herunder mulige modeller for fremtiden og muligheder  

 for  

 rationalisering af klagebehandlingen, belyses.
Udredningsarbejdet bør inddrage de økonomiske erfaringer fra  

 Forbrugerklagenævnet og de eksisterende private klagenævn.
Dernæst skal der  

 tages højde for erfaringerne fra de øvrige nordiske lande, som efter det  

 oplyste har andre forretningsgange og, for så vidt angår Sverige, et  

 betydeligt  

 lavere omkostningsniveau.
 Udredningen skal i særlig grad vurdere behandlingen af  

 klagesager af mindre økonomisk størrelse, dvs. sager om mindre end 5.000 kr.,  

 som i dag udgør den største del af klagesagerne ved Forbrugerklagenævnet.
 Den økonomiske undersøgelse bør vise, hvilke værdier sager ved  

 de private klagenævn vedrører og omkostningerne til drift af disse nævn,  

 herunder den økonomiske sammenhæng ved at oprette private klagenævn.
 I relation til sager af mindre økonomisk værdi, f.eks. under  

 5.000 kr., skal det undersøges, hvordan en regel om den erhvervsdrivendes  

 betaling af sagens reelle omkostninger vil påvirke retssikkerheden.
 De forbruger- og erhvervsorganisationer, der står bag nævnene,  

 skal deltage i arbejdet.
 Kristeligt Folkepartis medlem af udvalget er overordnet set  

 positiv over for lovforslaget, men vil gerne fremhæve et element, som  

 Kristeligt Folkeparti gerne så forbedret.
 Kristeligt Folkeparti mener, at når det drejer sig om sager ved  

 Forbrugerklagenævnet, kan lovforslaget meget vel medføre en processuel  

 ulighed,  

 fordi omkostningsrisikoen for den erhvervsdrivende er meget stor i forhold  

 til  

 det, sagerne drejer sig om.
Kristeligt Folkeparti finder, at der er en betydelig risiko for,  

 at lovforslagets oplysning om, at de forventede omkostninger ved at få  

 behandlet en klage vil være i størrelsesordenen 2.700-5.000 kr., vil vise sig  

 ikke at holde stik.
Med udgangspunkt i de konkrete tal fra finansloven og  

 Forbrugerstyrelsens virksomhedsregnskab kan man udlede, at  

 omkostningsniveauet  

 meget vel bliver mindst dobbelt så stort.
Kristeligt Folkeparti så derfor  

 gerne, at omkostningerne i nogen grad afløftes de erhvervsdrivende, ikke  

 mindst  

 fordi halvdelen af sagerne vedrører sagsområder, der typisk omfatter mindre  

 virksomheder.
De erhvervsdrivende kunne f.eks. friholdes for omkostninger,  

 hvor  

 dette efter en konkret vurdering ikke er rimeligt, f.eks. fordi der har været  

 tale om en vanskelig juridisk bedømmelse, eller at sagen vel er tabt, men  

 kunne  

 være undgået ved en mere hensigtsmæssig adfærd fra klagerens side.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

    

  

 Kim Andersen (V)  

    

  

 Rikke Hvilshøj (V)  

  

 fmd.  

  

    

  

 Christian Lund Jepsen (V)  

    

  

 Colette L.
Brix (DF)  

  

  nfmd.  

  

    

  

 Poul Fischer (DF)  

    

  

 Carina Christensen (KF)  

    

  

 Lars Barfoed (KF)  

    

  

 Mogens Nørgård Pedersen (KRF)  

    

  

 Frode Sørensen (S)  

    

  

 Jan Trøjborg (S)  

    

  

 Jens Peter Vernersen (S)  

    

  

 Ole Vagn Christensen (S)  

    

  

 Peder Sass (S)  

    

  

 Anne Grete Holmsgaard (SF)  

    

  

 Kim Sejr (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 179 Bilagsnr.
Titel 1 Høringsnotat og høringssvar, fra økonomi- og  

 erhvervsministeren 2 Henvendelse af 17/3-03 fra Advokatsamfundet 3 Spm. 1 om kommentar til henvendelse af 17/3-03 fra  

 Advokatsamfundet, til økonomi- og erhvervsministeren 4 Svar på spm. 1 om kommentar til henvendelse af 17/3-03  

 fra Advokatsamfundet, fra økonomi- og erhvervsministeren 5 Henvendelse af 20/3-03 fra Forbrugerrådet 6 Spm. 2 om kommentar til henvendelse af 20/3-03 fra  

 Forbrugerrådet, til økonomi- og erhvervsministeren 7 Orientering af 24/3-03 om Forbrugerstyrelsen og om  

 genopretning af Forbrugerklagenævnet, fra økonomi- og erhvervsministeren 8 Tidsplan for udvalgets behandling af lovforslaget 9 Spm. 3 om udpantningsret, til økonomi- og  

 erhvervsministeren Spm. 4 om begrundelse for at hæve undergrænsen for  

 klager, til økonomi- og erhvervsministeren Spm. 5, om klagegebyret bør hæves eller være på nuværende  

 niveau, til økonomi- og erhvervsministeren Spm. 6 om at omdanne Forbrugerklagenævnet til et  

 residualnævn, til økonomi- og erhvervsministeren 10 Spm. 7 om sikring af, at offentliggørelse af information  

 vedrørende konkrete afgørelser ikke finder sted, før sagerne er  

 færdigbehandlede, til økonomi- og erhvervsministeren 11 Spm. 8 om teknisk bistand til 2 ændringsforslag, til  

 økonomi- og erhvervsministeren 12 Spm. 9 om de henvendelser, som Forbrugerklagenævnet har  

 behandlet de seneste 3 år, til økonomi- og erhvervsministeren 13 Spm. 10 om økonomiske konsekvenser set i forhold til  

 Finansministeriets  

 »Fortolkning og  

 implementering af skattestoppet  

 «  

  

 og  

 »Skattestoppet  

 «  

  

 , til økonomi- og erhvervsministeren Spm. 11 om, hvorledes de øgede udgifter i forbindelse med  

 deltagelse i finansieringen af klagebehandlingen forventes at ville fordele  

 sig på henholdsvis mindre og større virksomheder, til økonomi- og  

 erhvervsministeren 14 Henvendelse af 14/4-03 fra Dansk Renseri Forening 15 Spm. 12 om kommentar til henvendelse af 14/4-03 fra Dansk  

 Renseri Forening, til økonomi- og erhvervsministeren 16 Henvendelse af 22/4-03 fra Håndværksrådet 17 Spm. 13 om kommentar til henvendelse af 22/4-03 fra  

 Håndværksrådet, til økonomi- og erhvervsministeren 18 Ny tidsplan for udvalgets behandling af lovforslaget 19 Spm. 14 om uddybning af formulering om private ankenævn,  

 til økonomi- og erhvervsministeren Spm. 15 om en central fortolkning af forbrugerretlige  

 problemstillinger, til økonomi- og erhvervsministeren Spm. 16 om redegørelse for fastsættelse af gebyrer, til  

 økonomi- og erhvervsministeren 20 Svar på spm. 2 om kommentar til henvendelse af 20/3-03  

 fra Forbrugerrådet, fra økonomi- og erhvervsministeren 21 Svar på spm. 9 om de henvendelser, som  

 Forbrugerklagenævnet har behandlet de seneste 3 år, fra økonomi- og  

 erhvervsministeren 22 Svar på spm. 10 om økonomiske konsekvenser set i forhold  

 til Finansministeriets  

 »Fortolkning  

 og implementering af skattestoppet  

 «  

  

 og  

 »Skattestoppet  

 «  

 , fra økonomi- og erhvervsministeren Svar på spm. 11 om, hvorledes de øgede udgifter i  

 forbindelse med deltagelse i finansieringen af klagebehandlingen forventes at  

 ville fordele sig på henholdsvis mindre og større virksomheder, fra økonomi-  

 og erhvervsministeren 23 Svar på spm. 12 om kommentar til henvendelse af 14/4-03  

 fra Dansk Renseri Forening, fra økonomi- og erhvervsministeren 24 Svar på spm. 13 om kommentar til henvendelse af 22/4-03  

 fra Håndværksrådet, fra økonomi- og erhvervsministeren 25 Svar på spm. 7 om sikring af, at offentliggørelse af  

 information vedrørende konkrete afgørelser ikke finder sted, før sagerne er  

 færdigbehandlede, fra økonomi- og erhvervsministeren 26 Svar på spm. 14 om uddybning af formulering om private  

 ankenævn, fra økonomi- og erhvervsministeren Svar på spm. 15 om en central fortolkning af  

 forbrugerretlige problemstillinger, fra økonomi- og erhvervsministeren Svar på spm. 16 om redegørelse for fastsættelse af  

 gebyrer, fra økonomi- og erhvervsministeren 27 Svar på spm. 3 om udpantningsret, fra økonomi- og  

 erhvervsministeren Svar på spm. 4 om begrundelse for undergrænsen af klager,  

 fra økonomi- og erhvervsministeren Svar på spm. 5, om klagegebyret bør hæves eller være på  

 nuværende niveau, fra økonomi- og erhvervsministeren Svar på spm. 6 om at omdanne Forbrugerklagenævnet til et  

 residualnævn, fra økonomi- og erhvervsministeren 28 Svar på spm. 8 om teknisk bistand til ændringsforslag,  

 fra økonomi- og erhvervsministeren 29 1. udkast til betænkning 30 Spm. 17 om offentliggørelse af navne på erhvervsdrivende,  

 hvis afgørelsen indbringes for retten, til økonomi- og erhvervsministeren 31 Svar på spm. 17 om offentliggørelse af navne på  

 erhvervsdrivende, hvis afgørelsen indbringes for retten, fra økonomi- og  

 erhvervsministeren 32 2. udkast til betænkning 33 Henvendelse af 12/5-03 fra Dansk Handel & Service 34 Spm. 18 om kommentar til henvendelse af 12/5-03 fra Dansk  

 Handel & Service, til økonomi- og erhvervsministeren 35 3. udkast til betænkning 36 Svar på spm. 18 om kommentar til henvendelse af 12/5-03  

 fra Dansk Handel & Service, fra økonomi- og erhvervsministeren 37 Spm. 19 om afgørelser i forbindelse med klagesager, til  

 økonomi- og erhvervsministeren 38 Materiale fra Dansk Handel & Service udleveret under  

 foretræde i Erhvervsudvalget 15/5-03 39 Svar på spm. 19 om afgørelser i forbindelse med  

 klagesager, fra økonomi- og erhvervsministeren 40 4. udkast til betænkning 41 Aftale mellem regeringen (Venstre og Det Konservative  

 Folkeparti) og Socialdemokratiet, Dansk Folkeparti, Socialistisk Folkeparti,  

 Det Radikale Venstre, Kristeligt Folkeparti og Enhedslisten vedrørende  

 forslag til lov om forbrugerklager og forslag til lov om Forbrugerforum Bilag 2 Aftalen er optrykt efter ønske fra udvalget Aftale af 19. maj 2003 mellem regeringen  

 (Venstre og Det Konservative Folkeparti) og Socialdemokratiet, Dansk  

 Folkeparti, Socialistisk Folkeparti, Radikale Venstre, Kristeligt Folkeparti  

 og  

 Enhedslisten vedrørende forslag til lov om forbrugerklager og forslag til lov  

 om Forbrugerforum Partierne er enige om følgende:
1. Forslag til lov om forbrugerklager Depositum ved klage til Forbrugerklagenævnet Depositum ved klage til Forbrugerklagenævnet fastsættes til 150  

 kr.
Beløbet vil fremover blive reguleret i overensstemmelse med den generelle  

 løn- og prisudvikling.
Depositummet tilbagebetales til forbrugeren, såfremt  

 forbrugeren får medhold i sin klage.
Forhøjelse af undergrænsen for at klage til  

 Forbrugerklagenævnet For at opnå en mere rimelig balance mellem varens værdi og  

 omkostningerne ved klagesagens behandling forhøjes og differentieres  

 undergrænsen for at klage til Forbrugerklagenævnet.
Grænsen for klager over  

 sko  

 og tekstiler fastsættes til 500 kr.
For andre varer og tjenesteydelser  

 fastsættes grænsen til 800 kr., for motorkøretøjer dog 10.000 kr.
Ministeren  

 vil løbende vurdere, om der er behov for at ændre i varegrupperne.
Offentliggørelse af information om  

 klagenævnsafgørelser For at skabe synlighed omkring erhvervsdrivende, som ikke følger  

 en klagenævnsafgørelse, vil der ske offentliggørelse af, hvorvidt en  

 erhvervsdrivende har efterlevet en afgørelse fra klagenævnet.
Navne på  

 erhvervsdrivende offentliggøres først, når en række entydige, faktiske  

 betingelser er opfyldt.
En erhvervsdrivende vil blive bedt om at oplyse, om  

 afgørelsen vil blive efterlevet, eller om den ønskes indbragt for domstolene.  

 Såfremt en klagenævnsafgørelse indbringes for retten, vil offentliggørelse af  

 den erhvervsdrivendes navn ikke finde sted, før retssagen er afgjort.
Forbrugerklagenævnet som residualnævn Private klagenævn skal være  

 branchedækkende for at blive godkendt, jf. lovbemærkningerne til forslag til  

 lov om forbrugerklager.
To år efter lovens ikrafttræden vil det blive  

 undersøgt  

 i hvilket omfang, der er oprettet godkendte, private klagenævn, og hvilke  

 brancher disse dækker.
I den forbindelse skal det undersøges, hvorledes  

 Forbrugerklagenævnet kan bidrage til at sikre behandling af klager over de  

 virksomheder, der ikke hører under et privat klagenævn.
I forbindelse med  

 lovens evaluering om 3 år vil loven som helhed blive vurderet.
2. Lovforslag om Forbrugerforum Der oprettes et Forbrugerforum, som skal rådgive om  

 fastlæggelsen af rammerne for den statslige forbrugerinformation, så  

 forbrugere  

 og virksomheder sikres let adgang til objektiv og troværdig information.  

 Informationen skal bl.a. bestå af sammenlignende test samt kvalitets- og  

 prissammenligninger af varer, tjenesteydelser og serviceområder.  

 Undersøgelser  

 og test skal bygge på anerkendt viden, være uafhængige og skal kunne  

 dokumenteres på et højt fagligt niveau.
For at sikre en bred interessevaretagelse i Forbrugerforum  

 fastsættes antallet af medlemmer til 12. Sammensætningen af Forbrugerforum  

 skal  

 sikre at varetagelsen af forbrugernes interesser er i fokus, men at  

 erhvervslivet også bliver inddraget.
Hovedparten af medlemmerne i  

 Forbrugerforum skal indstilles af forbrugerorganisationer, mens  

 erhvervsorganisationer skal indstille 1/3 af medlemmerne.
 Forbrugerforum sammensættes, så 7 medlemmer udnævnes efter  

 indstilling fra indstillingsgrupper på forbrugerområdet, 4 udnævnes efter  

 indstilling fra indstillingsgrupper af erhvervsorganisationer, og 1 medlem  

 udnævnes efter indstilling fra indstillingsgruppen  

 »øvrige  

 «.
 Medlemmer fra forbrugerområdet indstilles af følgende  

 indstillingsgrupper:
 1. Forbrugerrådet indstiller 4 medlemmer.
 2. Øvrige forbrugerorganisationer indstiller 1 medlem.
 3. Oplysningsforbund indstiller 1 medlem.
 4. Velfærd og service indstiller 1 medlem.
 Medlemmer, der repræsenterer erhvervsorganisationer indstilles  

 af følgende indstillingsgrupper:
 1. Detailhandel indstiller 1 medlem.
 2. Industri, fødevarer, service og byggeri indstiller 2  

 medlemmer.
 3. Finansielle erhverv indstiller 1 medlem.
 Sammensætningen af indstillingsgrupperne fremgår af vedlagte  

 bilag.
 Bilag til aftale mellem regeringen (Venstre og  

 Det Konservative Folkeparti) og Socialdemokratiet, Dansk Folkeparti,  

 Socialistisk Folkeparti, Radikale Venstre, Kristeligt Folkeparti og  

 Enhedslisten vedrørende forslag til lov om forbrugerklager og forslag til lov  

 om Forbrugerforum.
Indstillingsberettigede organisationer Indstillingsgruppe Antal repræsentanter Forbrugerrådet Forbrugerrådet 4 Lokale forbrugergrupper, Familie og Samfund,  

    

 Danmarks Aktive Forbrugere, FDM og Dansk  

 Aktionærforening.
Øvrige forbruger-organisationer 1 AOF, LOF, FOF, Dansk Oplysningsforbund, Socialistisk  

 Folkeoplysningsforbund, Netværk for økologisk folkeoplysning og praksis og  

 Frit Oplysningsforbund.
Oplysningsforbund 1 Ældresagen, Ældremobiliseringen, Dansk Ungdoms Fællesråd,  

 Kræftens Bekæmpelse,  

    

  

 De Samvirkende  

 Invalideorganisationer, Hjerteforeningen, Lejernes Landsorganisation og  

 Astma- og Allergiforbundet.
Velfærd og service 1 Indstillingsberettigede organisationer Indstillingsgrupper Antal repræsentanter Dansk Handel & Service Detailhandel 1 HTS Dansk Industri Landbrugsraadet Dansk Energi Håndværksrådet Dansk Byggeri Industri, fødevarer, service og byggeri 2 Finansrådet Realkreditrådet Forsikring & Pension Finansielle erhverv 1 Indstillingsberettigede organisationer Indstillingsgruppe Antal repræsentanter FDB, Danske Studerendes Fællesråd og Familieudvalget  

 under Dansk Landbrug.
