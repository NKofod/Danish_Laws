Et antal rederier havde reduceret dæksbesætningen på deres skibe i  

 overensstemmelse med lovens minimumsbestemmelser.
Det blev ved en  

 voldgiftskendelse fastslået, at dette indebar et overenskomstbrud.
Sømændenes Forbund påstod nu dom for at rederierne havde begået  

 overenskomstbrud, at rederierne skulle betale bod, og at Dansk  

 Arbejdsgiverforening og Rederiforeningen havde pådraget sig  

 organisationsansvar ved at støtte sine medlemmers opfattelse.
Der blev herved  

 bl.a. henvist til, at de indklagede var meget sene til at efterleve  

 voldgiftskendelsen, og at der gik 5 dage fra klageren begærede fællesmøde til  

 dette kunne afholdes.
 Indklagede tog bekræftende til genmæle over for påstanden om at der  

 var begået overenskomstbrud og blev dømt i overensstemmelse hermed.
For så vidt angik bodspåstandene udtalt, at det forhold, at en parts  

 forståelse af overenskomstbestemmelser, og deraf følgende handlemåde  

 underkendes ved en faglig voldgift, ikke i sig selv er ensbetydende med, at  

 der er begået bodspådragende overenskomstbrud, og i den konkrete sag fandtes  

 det ikke godtgjort at rederierne ikke havde handlet i god tro, idet der  

 forelå en rimelig tvivl, som først kunne finde sin afklaring gennem  

 voldgiftskendelsen.
Derfor fandtes ikke grundlag for bod for  

 overenskomstbruddet som sådant.
De forhold, der skulle reguleres efter  

 kendelsen var ikke ganske ukomplicerede.
Det var derfor ikke bodspådragende,  

 at der gik forholdsvis lang tid, før forholdene var bragt endeligt i  

 overensstemmelse med den rette fortolkning af overenskomsten.
At der hengik 5  

 dage mellem begæringen om fællesmøde og dettes afholdelse, fandtes under de i  

 sagen foreliggende forhold ikke at være bodspådragende.
Under denne sag har Sømændenes Forbund i Danmark indklaget Dansk  

 Arbejdsgiverforening for Danmarks Rederiforening for fem rederier: Rederiet  

 A.P.
Møller, A/S Dampskibsselskabet Norden, Rederiet Mortensen og Lange,  

 Kosan Tankers A/S og Rederiet Knud I.
Larsen for Arbejdsretten med påstand om  

 bod til de nævnte rederier for overenskomstbrud og om bod til Dansk  

 Arbejdsgiverforening og Danmarks Rederiforening for delagtighed i rederiernes  

 overenskomstbrud.
 De indklagede har nedlagt påstand om frifindelse for bodskravet.
 Sagens hovedspørgsmål er, om rederierne har gjort sig skyldig i  

 bodspådragende overenskomststridig adfærd ved at reducere dæksbesætningen på  

 rederiernes skibe i overensstemmelse med de besætningsfastsættelser, der som  

 minimumsbesætninger blev fastsat af Statens Skibstilsyn og Besætningsnævnet i  

 henhold til lov nr. 239 af 6. juni 1985 om skibes besætning, uanset at  

 overenskomsten af 18. juni 1985 - datoen er datoen for det paritetiske nævns  

 afgørelse - mellem Danmarks Rederiforening og Sømændenes Forbund i Danmark  

 indeholder bestemmelse om, at besætningens størrelse i de enkelte skibe ikke  

 må forringes i overenskomstperioden, dog at besætningens størrelse kan  

 reduceres »i overensstemmelse med den i medfør af lov nr. 158 af 7. maj  

 1964 om ændring i lov om skibes bemanding fastsatte bemanding«.
Det er ved en faglig voldgifts kendelse af 7. juli 1986 bl.a. bestemt, at  

 »Danmarks Rederiforening tilpligtes at anerkende, at forringelse i  

 overenskomstperioden af besætninger i skibe tilsluttet (Danmarks  

 Rederiforening) er et brud på overenskomst af 18. juni 1985, såfremt  

 besætningernes størrelse udelukkende reduceres på grundlag af den i medfør af  

 lov nr. 239 af 6. juni 1985 om skibes besætning fastsatte bemanding.« De indklagede rederier har efter kendelsen foretaget genbemanding, således  

 at besætningsforringelserne er bragt til ophør, og der er sket efterbetaling  

 og betaling for forkortsejlads i henhold til bestemmelserne i sømandslovens §  

 23. Der henstår således ikke yderligere lønefterbetalingskrav, hvorfor  

 nærværende sag alene angår bodsspørgsmål.
 Sagens nærmere omstændigheder er i øvrigt følgende:
Ved fornyelsen af overenskomsten mellem Danmarks Rederiforening og  

 Sømændenes Forbund i Danmark i 1961 blev der for første gang i § 15b indføjet  

 en henvisning til bemandingslovgivningen.
Henvisningen lød således:
» I skibe, der har været i fart før 1. marts 1960, kan besætningens  

 størrelse reduceres i overensstemmelse med de i lov nr. 47 af 24. februar  

 1960 om ændring i lov om skibets bemanding indeholdte lempelser.« I forbindelse med overenskomstfornyelsen i 1963 foreslog Danmarks  

 Rederiforening bl.a., at henvisningen i § 15b til bemandingsloven af 1960  

 blev erstattet af en henvisning til »bemandingslovens  

 bestemmelser«.
En ændring af bemandingsloven var da forestående, og i  

 sin begrundelse for forslaget anførte Rederiforeningen bl.a., at man herved  

 ville undgå, »at gøre en kommende ændring af loven illusorisk«.
Dette forslag og andre specielle spørgsmål inden for overenskomstområdet  

 blev henskudt til afgørelse i et paritetisk nævn.
I en kendelse af 30. april  

 1963 fra nævnets opmand udtales bl.a., »at begge parter gennem  

 adskillige overenskomstforhandlinger kategorisk har modsat sig ændringer i  

 den ene eller anden retning.
Under hensyn hertil finder opmanden ikke, at der  

 i den foreliggende situation ved kendelse bør træffes en afgørelse, som  

 forrykker den hidtil bestående tilstand«.
 Under overenskomstforhandlingerne i 1965 fik § 15b sin nuværende  

 formulering.
 Overenskomstens § 15b er i sin helhed sålydende:
 »Stk. 1. I overenskomstperioden må besætningens størrelse i de  

 enkelte skibe ikke forringes, medmindre:
 der foretages sådanne ændringer med hensyn til skibets anvendelse, fart,  

 rute eller indretning, at en forringelse af denne grund bliver berettiget.
 Stk. 2. Spørgsmålet om berettigelse af en påtænkt forringelse af  

 besætningens størrelse kan indankes for den i overenskomsten fastsatte  

 voldgiftsdomstol.
 Stk. 3. Uanset bestemmelserne i stk 1. kan besætningens størrelse dog  

 reduceres i overensstemmelse med den i medfør af lov nr. 158 af 7. maj 1964  

 om ændring i lov om skibes bemanding fastsatte bemanding.
Stk. 4. Ønsker rederiet at ansætte midlertidigt dæksmandskab udover det i  

 medfør af gældende bemandingslov fastsatte dækmandskab, er sådan mandskab  

 ikke omfattet af bestemmelserne i stk. 1.« Ved overenskomstforhandlingerne i 1980/81, 1982/83 og 1984/85 foreslog  

 Danmarks Rederiforening, at § 15b, stk. 3, skulle ændres til:
»Uanset bestemmelserne i stk 1 kan besætningens størrelse dog  

 reduceres i overensstemmelse med den til enhver tid gældende lov om skibes  

 bemanding.« Forslaget blev - som det fremgår - ikke gennemført, idet kravet om  

 ændringen blev frafaldet hver gang under forhandlingerne.
 Den nye besætningslov - lov nr. 239 af 6. juni 1985 om skibes besætning -  

 trådte i kraft den 1. juli 1985.
 Af motiverne til besætningsloven fremgår bl.a.:
at det ledende princip i den nye lov om skibes besætning som hidtil er  

 sikkerheden for menneskeliv på søen, og at formålet med lovforslaget er at skabe en tidssvarende lovgivning, der  

 nu og i fremtiden kan danne grundlag for en sikkerhedsmæssig forsvarlig  

 besætning i både eksisterende og kommende skibe.
 Det fremgår i øvrigt af en kort bemærkning i motiverne, at det forventes,  

 at beskæftigelsen for danske søfolk generelt kan fastholdes.
I forbindelse med lovforslagets behandling i Folketinget, blev der under  

 udvalgsbehandlingen stillet en række spørgsmål til industriministeren.
I  

 ministerens besvarelser gentages de sikkerhedsmæssige synspunkter i  

 forbindelse med besætningsfastsættelsen, og det tilføjes, at besætningernes  

 størrelse på allerede bemandede skibe kan ændres efter loven, selv om brugen  

 af skibet og dettes udstyr er uændret.
I tiden fra lovens ikrafttræden og indtil den 1. juli 1986 blev der af  

 Statens Skibstilsyn, eventuelt efter anke til Besætningsnævnet af dette nævn,  

 fastsat besætning for alle danske skibe.
Det medførte i vidt omfang  

 nedsættelse af kravene til den minimale dæksbesætning, kvantitativt og/eller  

 kvalitativt.
I skrivelse af 17. december 1985 rejste Sømandsforbundet over for  

 Rederiforeningen spørgsmålet om forholdet mellem den nye besætningslov og  

 overenskomstens § 15b.
Der var på dette tidspunkt foretaget adskillige  

 besætningsfastsættelser efter 1985-loven, uden at Forbundet under  

 behandlingen af besætningssagerne havde påberåbt sig overenskomstens § 15b.  

 Der afholdtes den 17. januar 1986 fællesmøde om spørgsmålet.
Referatet af  

 fællesmødet er sålydende:
 »Ved et fællesmøde d.d. drøftedes en af Sømændenes Forbund i Danmark  

 rejst klage over, at medlemmer af Danmarks Rederiforening begår brud på  

 parternes overenskomsts § 15b, idet de der fastsatte regler vedrørende  

 besætningens størrelse ikke overholdes.
 Sagen diskuteredes.
Fra Arbejdsgiverside kunne man ikke erkende, at rederierne begår  

 overenskomstbrud, og man henviste her til den nye lov om skibes besætning,  

 der er trådt i kraft den 1. juli 1985.« Der pågik i den følgende periode nogle forhandlinger mellem Forbundet og  

 Rederiforeningen med henblik på at finde frem til en forligsmæssig løsning,  

 men det lykkedes ikke.
 Der blev således den 27. februar 1986 afholdt et »mæglingsudvalgsmøde  

 i det mellem Foreningen og Sømændenes Forbund i Danmark nedsatte  

 mæglingsudvalg.« Referatet fra dette møde er i uddrag sålydende:
 »Sømændenes Forbund protesterede imod, at Danmarks Rederiforenings  

 medlemmer på trods af overenskomstens bestemmelser i § 15, b foretog  

 reduktioner i dækningsbesætningerne i skibene i henhold til  

 bemandingsfastsættelserne udstedt i medfør af ovennævnte lov.
 Danmarks Rederiforening anførte hertil, at reduktionerne blev foretaget i  

 henhold til den nye lov om skibes besætning.
 Sagen forhandledes, uden at enighed kunne opnås.
Parterne forbeholdt sig deres stilling.« Nærværende sag blev derefter indbragt for Arbejdsretten, hvor klageskrift  

 er modtaget den 9. april 1986. På dette tidspunkt var af rederierne kun  

 Rederiet A.P.
Møller indklaget i sagen.
I et forberedende retsmøde den 10.  

 april 1986 blev sagen udsat bl.a. på afholdelse af faglig voldgift.
Som  

 anført blev der afsagt kendelse i den faglige voldgiftssag den 7. juli 1986.  

 Opmandens udtalelse i voldgiftskendelsen er sålydende:
 »Siden § 15b, stk 3 i 1965 fik sin nuværende formulering, har  

 Rederiforeningen ved hver overenskomstfornyelse fremsat forslag til ændring  

 af bestemmelsen, således at reduktion af besætningerne kunne ske i  

 overensstemmelse med den til enhver tid gældende besætningslovgivning.
 Det kan herefter lægges til grund, at Rederiforeningen ligesom Forbundet  

 har opfattet § 15b, stk 3 som en stationær bestemmelse, der kun kan ændres  

 ved en forhandling.
 Vedtagelsen af den nye besætningslov giver derfor ikke plads for den af  

 Rederiforeningen hævdede fortolkning af § 15b, stk. 3 - heller ikke ud fra et  

 forudsætningssynspunkt.
 Der findes heller ikke i besætningsloven, dens motiver eller ministerens  

 besvarelse af spørgsmålene fra Folketingsudvalget holdepunkter for, at loven  

 som sådan skulle have tilsigtet en ændring af parternes overenskomst.
Herefter og da Forbundet endvidere ikke udfra et passivitetssynspunkt  

 findes at være blevet bundet til den af Rederiforeningen hævdede fortolkning,  

 tages Forbundets påstand til følge.« (Det bemærkes, at parterne under nærværende sag er enige om, at  

 Rederiforeningen ikke »ved hver overenskomstfornyelse«, men kun -  

 som nævnt ovenfor - i 1980/81, 1982/83 og 1984/85 har stillet krav om ændring  

 af § 15b.) I et kontinuationsklageskrift af 17. november 1986 har klageren bl.a.  

 anført følgende:
 »Rederiets overenskomstbrud har bl.a. haft følgende betydning for  

 dæksbesætningerne på rederiets skibe:
1. Rederiet har nedsat bemandingen af skibene som anført i bilag 11,  

 hvorved rederiet har undladt at beskæftige det antal personer, man er  

 overenskomstmæsssigt forpligtet til.
Arbejdsbyrden for de tilbageværende er  

 tilsvarende forøget.
2. På skibene har der ikke været forhyret bådsmænd.
Bådsmænd er  

 dækmandskabets bindeled til skibsofficererne.
Bådsmandshyren er kr. 502,-  

 højere end matrosernes pr. måned.
3. Efter bemandingsfastsættelser ifølge bemandingsloven af 1964 kunne  

 dæksbesætningen på visse skibe ikke pålægges bakstørn (servering, opvask,  

 rengøring). Dette arbejde udførtes i stedet af en stewardesse.
Rederiet har  

 efter at have modtaget de ny fastsættelser afmønstret stewardessen og ladet  

 bakstørnen foretage af en matros.
Arbejdsbyrden for de tilbageværende  

 matroser er øget tilsvarende.
4. Rederiet har forhyret skibsassistenter.
Skibsassistenter arbejder  

 skiftevis på dækket og i maskinen.
Når skibsassistenten har været beskæftiget  

 i maskinen, er matrosernes arbejdsbyrde øget tilsvarende.
5. Ifølge Sømandslovens § 23 skal den hyre, som rederiet sparer ved at  

 lade en rejse udføre med mindre mandskab end forudsat, fordeles mellem  

 sømændene af den formindskede mandskabsgruppe.
Der er derfor tale om  

 underbetaling af 400-800 matroser alene i Rederiet A.P.
Møller.
Efter de sidst foreliggende oplysninger har rederiet forhyret op til 152  

 mand for lidt i 66 skibe.
Med en anslået udgift på kr. 300.000 årligt pr.  

 matros er rederiets årlige besparelse ca. 45 mill kroner årligt.
Selv efter opmandskendelsen af 7. juli 1986 har rederiet begået brud på  

 overenskomstens § 15b, og i nogle tilfælde begår rederiet fortsat  

 overenskomstbrud.« Det nævnte bilag 11 er en opstilling, der viser, at der for 66 af Rederiet  

 A.P.
Møllers skibe er sket nedsættelse af minimalkravet til dæksbesætning,  

 kvantitativt og/eller kvalitativt.
Som eksempel kan anføres, at  

 dæksbesætningen ifølge bemandingslov af 1964 for »Christian Mærsk«  

 på 21.600 BRT skulle være på 1 bådsmand og 5 befarne matroser, der ikke  

 skulle udføre bakstørn.
Efter besætningsloven af 1985 skulle den mindste  

 dæksbesætning bestå af 4 befarne og 1 ubefaren matros uden fritagelse for at  

 udføre bakstørn.
I kontinuationsklageskriftet anføres nogle eksempler på, at der i august  

 1986 fortsat på Rederiet A.P.
Møllers skibe er foretaget ansættelser og  

 kvantitative reguleringer af dæksbesætning i strid med den faglige voldgifts  

 afgørelse.
Sømandsforbundet rettede henvendelse herom, først ved skrivelse af  

 12. august 1986 til Danmarks Rederiforening, derefter ved skrivelser af 20.  

 og 21. august 1986 til Dansk Arbejdsgiverforening.
Danmarks Rederiforening  

 svarede den 22. august 1986. Der blev afholdt fællesmøde om de rejste  

 spørgsmål den 25. august 1986, og Danmarks Rederiforening meddelte i  

 skrivelse af 1. september 1986 sin endelige stilling til nogle af  

 spørgsmålene.
Af dette materiale skal følgende citeres:
 Skrivelse af 12. august 1986 fra Forbundet til Rederiforeningen:
 »Sømændenes Forbund er blevet bekendt med visse uregelmæssigheder på  

 M/S »CHRISTIAN MÆRSK«, som vi herved skal anmode Dem om at tage  

 skridt til omgående at bringe i overensstemmelse med gældende overenskomster  

 og aftaler.
1. Den 3. juli 1981 fastsatte Skibstilsynet bemandingen i M/S  

 »CHRISTIAN MÆRSK« til 1 bådsmand og 5 befarne matroser.
Der er for  

 tiden kun forhyret 1 bådsmand, 4 befarne matroser og 1 ubefaren  

 skibsassistent, hvilket er en reduktion af besætningen i strid med  

 overenskomstens § 15b, stk. 1. Der mangler således 1 befaren matros om bord.
2. Forudsætningen for Skibstilsynets fastsættelse af 3. juli 1981 var, at  

 dæksmandskabet ikke pålægges at deltage i bakstørn.
Forbundet er blevet  

 bekendt med, at de ombordværende matroser på trods heraf pålægges disse  

 arbejdsopgaver.
Dette er i strid med overenskomstens § 15b, stk. 3, ifølge  

 hvilken besætningen kan reduceres i overensstemmelse med den i medfør af lov  

 nr. 158 af 7. maj 1964 om ændring i lov om skibes bemanding fastsatte  

 bemanding.
 3. Efter det for forbundet oplyste er skibsføreren om bord på M/S  

 »CHRISTIAN MÆRSK« af rederiet blevet pålagt at udbetale  

 forkortsejlads til dæksbesætningen fra 7. juli 1986, uagtet dæksbesætningen  

 også før denne dato ubestridt har været reduceret i strid med overenskomstens  

 § 15 b.
Under hensyntagen til sagens alvor forventer vi snarest at blive  

 orienteret om forløbet af denne sag, idet vi modsat fald nødsages til at  

 forfølge sagen fagretligt.' Skrivelse af 20. august 1986 fra Forbundets Korsør afdeling til Forbundets  

 hovedkontor:
»Vedr: Bemanding M.t.
Dagmar Mærsk.
Vort medlem Benny Pedersen (150866-0959) Tårsvej 58, 4900 Nakskov.
Er den  

 11-8-86. Afmønstret ovennævnte skib, hvor han var påmønstret som Ubefaren  

 Skibsassistent.
Han oplyser, at der igen påmønstrede en Ubefaren Skibsassisten som indgik  

 i den normerede besætning.
Uagtet, at den fastsatte besætning i medfør af 64  

 loven, er fastsat til 6 Befarne matroser.
 Besætningen udgør således p.t.
5 Befarne matroser 1 Ubefaren Skibsassistent.« Skrivelse af 20. august 1986 fra Forbundet til Dansk Arbejdsgiverforening:
»Ved skrivelse af 12. august 1986 til Danmarks Rederiforening oplyste  

 forbundet rederiforeningen om en række forhold på M/S CHRISTIAN MÆRSK«, Da Danmarks Rederiforening har siddet forbundets henvendelse overhørig, og  

 da rederiet A.P.
Møller overfører den overenskomststridige adfærd til andre  

 af rederiets skibe, hvoraf forbundet sidst er blevet bekendt med bemandingen  

 af M/T DAGMAR MÆRSK, ser forbundet sig nødsaget til at kræve afholdelse af  

 fællesmøde med henblik på sagens indbringelse for Arbejdsretten.
Da der er tale om fortsat brud på gældende overenskomst, agter forbundet  

 at indbringe sagen som hastesag.' Skrivelse af 21. august 1986 fra Forbundet til Dansk Arbejdsgiverforening:
 »I telefonsamtale den 21. august har Dansk Arbejdsgiverforening  

 tilkendegivet, at fællesmødet først vil kunne afholdes mandag den 25. august  

 eller tirsdag den 26. august.
Forbundet protesterer herved på det skarpeste mod denne trainering af  

 sagen.
Forbundet vil lade foreningens holdning indgå som særskilt anbringende  

 i arbejdsretsagen« Skrivelse af 22. august 1986 fra Rederiforeningen til Forbundet:
»Overenskomstforhold m.s. »Christian Mærsk« Under henvisning til Deres brev af 12. august 1986 kan vi meddele, at vi  

 nu har haft lejlighed til at drøfte de rejste spørgsmål med rederiet.
 Med hensyn til pkt. 3 i Deres brev kan vi herefter meddele, at rederiet er  

 indstillet på at udbetale forkortsejlads til dæksbesætningen fra det  

 tidspunkt, besætningsreduktionerne har fundet sted i henhold til de nye  

 besætningsfastsættelser og lov om skibes besætning, § 24, stk. 2.
Med hensyn til punkterne 1 og 2 i Deres brev kan vi oplyse, at vi stadig  

 har visse undersøgelser i gang, og at vi snarest vil vende tilbage til  

 besvarelsen af også disse to punkter.' Fællesmødereferatet af 25. august 1986:
 »Fra arbejdsgiverside kunne man ikke erkende, at der forelå noget  

 overenskomstbrud.
Fra forbundets side opfordrede man arbejdsgiversiden til, specielt for så  

 vidt angår nr. 3 i ovennævnte brev af 12. august, at tilkendegive, hvorvidt  

 man var enig i, at der forelå et overenskomstbrud.
Forbundet tilkendegav  

 endvidere, at arbejdsgiversidens manglende medvirken til hurtig afholdelse af  

 fællesmøde ville blive medtaget i arbejdsretssagen som særligt anbringende.
Fra arbejdsgiverside fastholdt man, at der ikke var tale om noget  

 overenskomstbrud, heller ikke for så vidt angår det nævnte nr. 3 i skrivelse  

 af 12. ds., og man kunne ikke erkende, at sagen var træneret gennem  

 afholdelse af fællesmødet d.d.
Man henviste i øvrigt til delbesvarelse i  

 Dansk Rederiforenings brev af 22. august til Sømændenes Forbund samtidig med  

 at det oplystes, at besvarelsen af de to øvrige i forbundets skrivelse nævnte  

 spørgsmål ville foreligge en af de nærmeste dage.
I øvrigt gav man udtryk  

 for, at der i en så kompliceret sag som den foreliggende, måtte gives  

 parterne den fornødne tid til at behandle rejste forespørgsler.
 Forbundet tilkendegav her over for, at man var af den opfattelse at  

 arbejdsgiversiden havde haft rigelig tid til at gøre sig sine overvejelser  

 siden voldgiftskendelsen afsigelse den 7. juli 1986.
 Forbundet opfordrede arbejdsgiversiden til at medvirke til hastebehandling  

 af sagen i Arbejdsretten.
Fra arbejdsgiverside var man ikke af den opfattelse, at sagen burde  

 behandles som hastesag.« Skrivelse af 1. september 1986 fra Rederiforeningen til Forbundet:
 »I fortsættelse af vort brev af 22. august 1986 kan vi meddele, at vi  

 nu har haft lejlighed til yderligere at drøfte de i Deres brev af 12. august  

 1986 rejste spørgsmål under punkterne 1 og 2.
 Med hensyn til punkt 1 kan vi meddele, at der som følge af den afsagte  

 opmandskendelse den 18. juli 1986 blev mønstret en befaren matros, og den  

 ubefarne skibsassistent vil blive erstattet med en befaren matros.
 I fortsættelse af vort ovennævnte brev vil vi for god ordens skyld  

 tillægge, at der også vil blive reguleret med forkortsejlads for dette  

 forhold.
Med hensyn til Deres spørgsmål 2 kan vi meddele, at det er korrekt, at en  

 af forudsætningerne for Skibstilsynets fastsættelse af 3. juli 1981 i m.s.  

 »Christian Mærsk« bl.a. var, at dæksmandskabet ikke skulle pålægges  

 at deltage i bakstørn.
Bakstørn om bord sker normalt i overensstemmelse med §  

 8, b, stk. 1 i overenskomsten, og det er beklageligt, at opmandskendelsen  

 ikke har taget stilling til dette spørgsmål.
Vi kan imidlertid - for ikke at  

 trække spørgsmålet i langdrag - gå ind for Deres fortolkning på dette punkt.' Det fremgår af de under sagen fremlagte bilag, at der f.s.v. angår  

 Christian Mærsk blev forhyret en yderligere matros den 18. juli 1986, og at  

 den ubefarne matros den 26. oktober 1986 blev erstattet af en befaren matros.  

 Herved blev bemandingen bragt op på samme besætning som før den 1. juli 1985.  

 For så vidt angår Dagmar Mærsk er det oplyst, at den den 27. januar 1986 til  

 erstatning for en befaren matros forhyrede ubefarne skibsassistent, der den  

 11. august 1986 blev udskiftet med en ny ubefaren skibsassistent, den 30.  

 oktober 1986 blev erstattet med en befaren matros.
Herefter var også  

 bemandingen på dette skib bragt op på samme niveau som før den 1. juli 1985.
Det anføres endelig i kontinuationsklageskriftet, at Rederiet A.P.
Møller  

 har »været meget sen til at efterleve overenskomsten og  

 voldgiftskendelsen.
Så sent som i oktober måned 1986 er klageren bekendt med,  

 at der fortsat sker overenskomstbrud på følgende skibe:» -hvorefter der  

 angives navn på 9 Mærsk-skibe.
 Det fremgår af indklagedes duplik i sagen, at der af Rederiforeningen  

 »efter nøje overvejelse« den 5. september 1986 blev  

 »instrueret om, at der ikke blot skulle foretages en kvantitativ, men  

 tillige en kvalitativ genbemanding af skibenes besætninger«.
I svarskrift af 22. april 1987 tager indklagede bekræftende til genmæle  

 over for klagerens påstand om, at Rederiet A.P.
Møller har begået  

 overenskomstbrud ved at forringe besætningerne som nærmere i konklusionen i  

 den faglige voldgifts kendelse anført.
I øvrigt fremsættes der følgende  

 bemærkninger til det ovenfor af kontinuationsklageskriftet citerede:
 »ad nr. 1:
 Det kan bekræftes, at samtlige de i klagerens bilag 11 nævnte skibe har  

 haft besætningen reduceret, dog i visse skibe ikke i så stor udstrækning, som  

 angivet i bilag 11. I 9 skibe har besætningen ikke været reduceret.
ad nr.2 I ca. 40 af rederiets skibe har bådsmanden ikke været udskiftet, men er  

 forblevet om bord i hele perioden med reduceret besætning.
Arbejdsmæssigt har  

 det i øvrigt været uden betydning, at bådsmanden i nogle skibe har været  

 erstattet af en matros.
 ad nr. 3:
Ca. 47 af rederiets skibe har tidligere opnået dispensation på betingelse  

 af, at dæksmandskabet ikke skulle deltage i bakstørn.
Straks efter at  

 spørgsmålet var blevet rejst over for rederiet, fik skibene besked om, at  

 dæksmandskabet ikke måtte deltage i bakstørn, således at bakstørnen hurtigst  

 muligt blev overladt til en stewardesse.
 ad nr. 4:
Der har i ca. 49 af rederiets skibe været forhyret ubefarne  

 skibsassistenter, idet befarne skibsassistenter næsten ikke findes.
I alle  

 skibene har der samtidig været forhyret motormand, og skibsassistenterne har  

 kun i begrænset omfang gjort tjeneste i maskinen.
Matrosernes arbejdsbyrde  

 har følgelig kun været forøget i ganske ringe grad.
 ad nr. 5:
Det bestrides, at rederiets besparelse har været af den angivne  

 størrelsesorden.
Det kan oplyses, at den gennemsnitlige udgift til et  

 dæksbesætningsmedlem andrager 190.000,00 kr. på årsbasis.
For samtlige berørte skibe var dæksbesætningen inden den 28.11.1986 ført  

 tilbage til den tidligere besætningsstørrelse.
Dette blev påbegyndt  

 umiddelbart efter voldgiftskendelsen af 7.7.1986.
 I svarskriftet anføres endvidere følgende:
 »Den 15.7.1986 - det tidligste tidspunkt efter voldgiftskendelsens  

 afsigelse rederiforeningens forhandlingsudvalg kunne samles - afholdtes der  

 møde i dette udvalg til drøftelse af situationen efter voldgiftskendelsen.  

 Det blev her besluttet, at rederiforeningens administration straks skulle  

 orientere de medlemsrederier, som ikke var repræsenteret i  

 forhandlingsudvalget, om voldgiftskendelsen, og at de rederier, som havde  

 opnået en formindskelse af dæksbesætningen i medfør af den ny besætningslov,  

 skulle drage omsorg for, at skibene snarest muligt blev genbemandet i henhold  

 til sidste bemandingsfastsættelse efter 1964-loven, samt at der skulle  

 udbetales forkortsejlads fra kendelsens dato 7.7.1985, indtil genbemanding  

 havde fundet sted.
Når forhandlingsudvalget på dette møde kun traf beslutning om betaling af  

 forkortsejlads fra kendelsens dato, skyldes det en fejlagtig opfattelse af  

 retsstillingen, og beslutningen blev snarest efter omgjort.
Der er nu betalt  

 forkortsejlads for hele den periode, hvori besætningerne har været  

 formindsket i henhold til 1985-loven Det var ikke muligt for indklagede at deltage i et fællesmøde før den  

 25.8.1986, men da indklagede efter afsigelsen af voldgiftskendelsen var  

 indstillet på hurtigst gørligt at bringe bemandingsforholdene på samtlige  

 rederiets skibe i overensstemmelse med kendelsen og at betale forkortsejlads  

 efter sømandslovens § 23 for den tid, der var sket reduktion af  

 besætningerne, må det forekomme ganske underordnet, hvornår fællesmødet kunne  

 afholdes.« I en på grundlag af oplysninger, som Danmarks Rederiforening på opfordring  

 af Sømændenes Forbund i kontinuationsklageskriftet har meddelt Forbundet,  

 udarbejdet replik af 14. april 1987 - altså dateret før svarskriftet, men i  

 øvrigt med kendskab til dettes indhold - har Forbundet udover Rederiet A.P.  

 Møller inddraget de yderligere fire rederier som indklagede under sagen.
I  

 replikken anføres bl.a. følgende:
»Af de af arbejdsgiversiden fremlagte oplysninger fremgår, at  

 rederiet A.P.
Møller først har bemandet skibene overenskomstmæssigt  

 gennemsnitligt 99,9 dage efter voldgiftskendelsens afsigelse den 7. juli  

 1986.
Efter mødet den 15. juli 1986 i Danmarks Rederiforening er klageren  

 bekendt med, at rederiet A.P.
Møller har begået fornyet brud på § 15 b på  

 følgende skibe:» hvorefter der angives navn på 10 Mærsk-skibe, hvoraf 3 er sammenfaldende  

 med de i kontinuationsklageskriftet anførte.
 Replikken fortsætter:
 »Rederiet Kosan Tankers A/S har iflg. det til klageren oplyste  

 påbegyndt brud i følgende skibe:
KIRSTEN THOLSTRUP MARIANNE THOLSTRUP TINE THOLSTRUP Om svarskriftet iøvrigt bemærkes, at klageren bestrider, at forhyringen af  

 ubefarne skibsassistenter kun i ringe grad har forøget matrosernes  

 arbejdsbyrde.
Det bestrides endvidere, at det er uden arbejdsmæssig  

 betydning, når der ikke har været mønstret bådsmand.« I arbejdsgiverforeningens duplik af 18. juni 1987 anføres bl.a. følgende:
»Den afsagte voldgiftskendelse gjorde det nødvendigt, at  

 Rederiforeningens forhandlingsudvalg tog stilling til virkningen af  

 kendelsen, og det var umuligt at få samlet Forhandlingsudvalget før den 15.  

 juli 1986. Efter Forhandlingsudvalgets møde denne dato er rederierne straks  

 blevet orienteret om kendelsen, men Forhandlingsudvalget havde været af den  

 opfattelse, at kendelsen kun gik på det kvantitative - antallet af  

 dæksbesætningsmedlemmer på hvert enkelt skib - og ikke på det kvalitative -  

 befarne kontra ubefarne matroser m.v., og i overensstemmelse med denne - som  

 det må erkendes - fejlagtige men undskyldelige opfattelse havde  

 Rederiforeningen instrueret sine medlemmer.
Hertil kommer, at der under  

 hensyntagen til søfartens særlige forhold nødvendigvis måtte gå nogen tid,  

 før bemandingerne kunne ændres, så de kom i overensstemmelse med den afsagte  

 voldgiftskendelse Det må fastholdes, at indklagede havde grund til ikke at anse det begærede  

 fællesmøde for at være særlig hastende, idet det naturligvis var indklagedes  

 hensigt fremover ved besætningsfastsættelser at overholde den afsagte  

 voldgiftskendelse og hurtigst muligt bringe besætningerne på de enkelte skibe  

 i overensstemmelse med kendelsen.
Når indklagede på fællesmødet den 25.  

 august 1986 ikke ville protokollere, at der forelå et overenskomstbrud trods  

 den afsagte voldgiftskendelse, skyldtes dette udelukkende, at klagerens  

 interesse i et sådant protokollat kun kunne være at bruge dette som  

 udgangspunkt for en bodspåstand, som indklagede ikke mente var berettiget  

 under hensyntagen til fortolkningstvivlen og indklagedes gode tro.« Da der ikke mellem Forbundet og Rederiforeningen har kunnet opnås enighed  

 om besparelsen ved påmønstring af skibsassistenter i stedet for andet  

 dæksmandskab, har dette spørgsmål været indbragt til afgørelse ved faglig  

 voldgift.
Ved voldgiftsrettens kendelse af 10. august 1987 er det bestemt, at  

 »kun halvdelen af den hyre, der er udbetalt til skibsassistenter, skal  

 medregnes ved opgørelsen af sparet hyre til dæksmandskabet efter  

 sømandslovens § 23.« Det er ved en kort før domsforhandlingen den 25. november 1987 af  

 Arbejdsgiverforeningen afgivet duplik II oplyst, at der af de indklagede  

 rederier i alt som følge af de af nærværende sag omfattede forhold er betalt:
Klageren er enig i denne opgørelse, dog at beløbet f.s.v. angår Rederiet  

 A.P.
Møller af klageren er opgjort til 7.849.379 kr.
 Der er - som ovenfor anført - mellem parterne enighed om, at der herefter  

 ikke henstår yderligere efterbetalingskrav.
 Af nogle af klageren fremlagte oversigter over tidspunkterne for  

 afslutningen af de perioder, for hvilke efterbetaling har fundet sted,  

 fremgår, at forholdene er gjort overenskomstmæssige f.s.v. angår A/S  

 Dampskibsselskabet Norden:
 2 skibe i oktober måned 1986.
f.s.v. angår Rederiet Knud I.
Larsen:
1 skib i august måned 1986, 1 skib i oktober måned 1986, 1 skib i december måned 1986 og 3 skibe uoplyst.
 f.s.v. angår Kosan Tankers A/S:
4 skibe i juli måned 1986, 3 skibe i september måned 1986, og 2 skibe i oktober måned 1986, f.s.v. angår Rederiet Mortensen & Lange:
1 skib i august måned 1986, 4 skibe i september måned 1986 og 2 skibe i oktober måned 1986.
For så vidt angår afslutningen af de perioder, for hvilke efterbetaling  

 for bakstørn har fundet sted f.s.v. angår Rederiet A.P.
Møller, fremgår følgende:
1 skib i august måned 1986, 30 skibe i september måned 1986, 7 skibe i oktober måned 1986, og 1 skib i november måned 1986.
 Klageren har under domsforhandlingen nedlagt følgende endelige påstande:
1. Rederiet A.P.
Møller, A/S Dampskibsselskabet Norden, Rederiet Mortensen  

 & Lange, Kosan Tankers A/S og Rederiet Knud I.
Larsen har begået brud på  

 overenskomst af 18.6.1985 mellem Danmarks Rederiforening og klageren § 15 b  

 ved at forringe besætningerne i de i bilag 11 og 21 nævnte skibe, uden at en  

 forringelse er berettiget af ændringer i skibenes anvendelse, fart, rute  

 eller indretning (jvf. stk.1), uden at reduktion er sket i overensstemmelse  

 med den i medfør af lov nr. 158 af 7. maj 1964 om ændring i lov om skibes  

 bemanding fastsatte bemanding (jvf. stk. 3), og uden at der har været  

 forhyret dæksmandskab ud over det i medfør af gældende bemandingslov  

 fastsatte (jvf. stk. 4).
2. Der ikendes Rederiet A.P.
Møller, A/S Dampskibsselskabet Norden,  

 Rederiet Mortensen & Lange, Kosan Tankers A/S og Rederiet Knud I Larsen  

 en af retten fastsat bod.
3. Dansk Arbejdsgiverforening har på overenskomststridig vis gjort sig  

 delagtig i overenskomstbrud begået af Rederiet A.P.
Møller, A/S  

 Dampskibsselskabet Norden, Rederiet Mortensen & Lange og Rederiet Knud I  

 Larsen og idømmes en af retten fastsat bod.
4. Danmarks Rederiforening har på overenskomststridig vis gjort sig  

 delagtig i overenskomstbrud begået af Rederiet A.P.
Møller, A/S  

 Dampskibsselskabet Norden, Rederiet Mortensen & Lange, Kosan Tankers A/S  

 og Rederiet Knud I.
Larsen og idømmes en af retten fastsat bod.
 Indklagede har taget bekræftende til genmæle over for klagerens påstand  

 1., men påstået frifindelse for påstandene 2.-4.
Forhyringsmand Bent Preben Jensen, Statens Forhyringskontor under  

 Direktoratet for Søfarende, har forklaret, at der i perioden fra midten af  

 1985 til september 1986, ikke var mangel på arbejdskraft.
Det vil i  

 almindelighed, når et rederi, f.eks.
A.P.
Møller, retter henvendelse om at få  

 en matros, være således, at Forhyringskontoret - efter fra Søformidlingen at  

 have fået at vide, hvem der er ledige - inden for et døgn kan vide, hvor den  

 pågældende kommer fra.
Forudsat, at papirerne er i orden, hvad de  

 sædvanligvis er, og at ingen af parterne benytter retten til at afvise  

 forhyringen efter forhyringsloven, vil den pågældende kunne være fremme meget  

 hurtigt ved det pågældende skibs anløbshavn.
Formandssekretær i Sømændenes Forbund i Danmark Henrik Berlau har  

 forklaret, at det under overenskomstforhandlingerne i 1985 var fremme, at  

 overenskomstens § 15 b ville være til hinder for forringelse af  

 dæksbesætningerne.
Det blev også omtalt under forhandlingerne i det  

 paritetiske nævn.
Det var endvidere løbende blevet diskuteret med  

 repræsentanter for Rederiforeningen i løbet af efteråret 1985 inden brevet af  

 17. december 1985. Derefter var sagen fortsat genstand for forhandling mellem parterne.
Der forhandledes om forbedrede  

 forhold for besætningen, om pension og om lønkompensation.
Det blev fra ØK's  

 side tilkendegivet, at dette rederi ikke ville forringe besætningerne, idet  

 man ikke var enig i Rederiforeningens fortolkning.
Underdirektør i Danmarks Rederiforening Anton Vognsen har forklaret, at  

 han ikke mindedes, om man under overenskomstforhandlingerne i 1984/85 havde  

 drøftet, om § 15b var til hinder for en besætningsreduktion.
På det tidspunkt  

 vidste man ikke, om en ny besætningslov blev en realitet.
Han var på ferie,  

 da kendelsen blev afsagt den 7. juli 1986. Den er formodentlig kommet frem  

 til Rederiforeningen den 8. juli 1986. Da han kom fra ferie den 15. juli  

 1986, blev der samme dag holdt møde i Forhandlingsudvalget.
Her var man  

 overrasket over kendelsens resultat.
Det var klart, at kendelsen skulle  

 efterleves, og de ledende personer i rederier, der ikke var repræsenteret i  

 Forhandlingsudvalget, blev straks telefonisk underrettet.
Som sagt blev  

 kendelsen fulgt op, således at skibene blev genbemandet med virkning fra 1.  

 juli 1985 efter 1964-loven med dispensationer.
Under en telefonsamtale den  

 16. juli 1986 med formandssekretær Berlau meddelte han dette, hvorefter de  

 blev enige om, at der så ikke var anledning til at afholde noget møde om  

 sagen.
Efter modtagelsen af Forbundets skrivelse af 12. august 1986 opstod  

 der tvivl om fortolkningen af voldgiftskendelsen i henseende til den  

 kvalitative side af bemandingen.
Derfor måtte dette spørgsmål gøres til  

 genstand for nærmere undersøgelse hos Rederiforeningens juridiske ekspertise.  

 Man sendte derfor brevet af 22. august 1986. Som det fremgår heraf, havde man  

 straks taget forholdsregler til betaling af forkortsejlads fra tidspunktet  

 for besætningsreduktionerne.
Vidnet har endvidere forklaret, at ØK havde  

 meddelt, at man ikke kunne undvære mandskab på rederiets skibe, der er  

 konventionelle.
Derfor havde der ikke været foretaget besætningsreduktioner  

 på dette rederi's skibe.
Afdelingschef i Rederiet A.P.
Møller, Jørgen Hågen Frederiksen har  

 forklaret, at der ikke i rederiet var noget ønske om ikke at efterleve  

 kendelsen.
Den indeholdt imidlertid mange aspekter, og det var skibsføreren,  

 der administrerede spørgsmålet om besætningen på det enkelte skib.
Man sendte  

 et telex om kendelsen til samtlige skibe og gik derefter i gang med  

 efterbetaling direkte til de enkelte om bord.
Derudover skulle der foretages  

 efterbetaling til de afmønstrede.
Genbemandingen skulle de enkelte  

 skibsførere foretage.
De letteste spørgsmål blev løst inden for de første 14  

 dage efter kendelsen.
I det omfang, hvor skibsførere havde fejlfortolket  

 kendelsen, og det var sket i en række tilfælde, redresserede man fejlen.
På  

 mange af skibene lykkedes det at få efterbetalingerne afviklet til de  

 ombordværende.
For de afmønstrede gjorde kaptajnerne kravene op, hvorefter  

 rederiets hyreadministration ordnede efterbetalingen i samarbejde med  

 Sømændenes Forbund.
Efterbetaling i de tilfælde, hvor dæksbesætningen havde  

 udført bakstørn uden at være forpligtet hertil, forhandledes ligeledes med  

 Forbundet.
Denne del af sagen blev først bragt på plads i april 1987, for der  

 var et ikke ubetydeligt papirarbejde forbundet hermed, da det skulle gøres så  

 korrekt som muligt.
Også skibsassistent-efterbetalingen var et kompliceret  

 problem, som først kunne løses efter voldgiftskendelsen af 10. august 1987.
Klageren har til støtte for sine påstande navnlig anført, at konsekvensen  

 af arbejdsgiverens ret til at forlange en overenskomst fulgt i  

 overensstemmelse med den fortolkning, som arbejdsgiveren anlægger af den, må  

 være, at arbejdsgiveren må bære ansvaret, når fortolkningen viser sig at være  

 forkert.
Der må være et snævert område for denne fortolkningsret.
Ved  

 bedømmelse af det i nærværende sag foreliggende fortolkningsspørgsmål burde  

 arbejdsgiverne have taget deres udgangspunkt i, at et ganske lignende  

 fortolkningsspørgsmål forelå til afgørelse i 1960, hvor sagen ved  

 opmandskendelse af 19. marts 1960 blev afgjort til klagerens fordel.
Dertil  

 kommer, at det fra Rederiforeningens side under overenskomstforhandlingerne i  

 1981, 1983 og 1985 rejste krav om ændring af overenskomstens § 15b, stk. 3,  

 til en henvisning til »den til enhver tid gældende lov om skibes  

 bemanding« ikke havde kunnet gennemføres.
Det er ikke fra klagerens side  

 efter besætningslovens ikrafttræden den 1. juli 1985 tilkendegivet, at kravet  

 om bemanding efter ordlyden af § 15b i parternes overenskomst skulle være  

 frafaldet.
Forbundet deltog i forhandlingerne i Statens Skibstilsyn og i  

 Besætningsnævnet i henhold til 1965-loven ud fra den klare forudsætning, at  

 det drejede sig om fastsættelse af minimumsbesætninger for de enkelte skibe,  

 uden på noget tidspunkt at have frafaldet det overenskomstmæssige krav på  

 bemanding af skibe.
Rederiforeningen har derfor ikke haft noget grundlag for den opfattelse,  

 at det var en for klageren kendelig forudsætning, at henvisningen i § 15b til  

 den gamle bemandingslov fra 1964 nu automatisk ville blive overført til at  

 gælde som en henvisning til 1985-besætningsloven.
Der er således ikke udvist  

 nogen passivitet fra Forbundets side, fordi kravet først blev rejst, da man i  

 efteråret 1985 blev klar over, at de indklagede rederier havde reduceret  

 dæksbesætningerne.
Klageren gør gældende, at det må anses for en skærpende  

 omstændighed ved det nu af de indklagede erkendte overenskomstbrud, at man på  

 grundlag af det ovenfor anførte, hvorefter indklagedes fortolkning var  

 åbenbart urigtig, under hele sagen, således også under fællesmøde, har  

 fastholdt, at overenskomsten skulle forstås som af indklagede hævdet.
Dertil  

 kommer, at de indklagede, som det fremgår af de under sagen tilvejebragte  

 oplysninger, har været meget sene til at efterleve kendelsen.
I så henseende  

 har klageren henvist til, at der efter kendelsen er sket nye brud på  

 overenskomsten ved forhyring af dæksbesætningsmedlemmer.
Selv om det havde  

 været muligt hurtigt at bringe dæksbesætningerne op på det  

 overenskomstmæssigt fastsatte tal, er der f.eks. for Christian Mærsks og  

 Dagmar Mærsks vedkommende forløbet henholdsvis 111 dage og 115 dage efter  

 kendelsen, før det skete.
De tilsvarende gennemsnitlige tal var for A/S  

 Dampskibsselskabet Nordens vedkommende 115,5 dage, for Rederiet Mortensen  

 & Lange 72,6 dage, for Kosan Tankers A/S 48 dage og for Rederiet Knud I.  

 Larsen 152 dage.
Efterbetalingerne blev først afsluttet i april 1987. At der  

 er gået så lang tid skyldes særlig Rederiforeningens stilling til sagen.
Man  

 ville således ikke til at begynde med acceptere, at kendelsen betød, at også  

 kvalitative forringelser af dæksbesætningerne skulle genoprettes.
Det må  

 lægges Dansk Arbejdsgiverforening til last, dels at man ikke sørgede for, at  

 fællesmøde efter klagerens begæring af 20. august 1986 blev afholdt tidligere  

 end den 25. august 1986, dels at man ikke på fællesmødet, på hvilket  

 tidspunkt der løbende fandt overenskomstovertrædelser sted, talte  

 Rederiforeningen til rette og erkendte det skete overenskomstbrud.
For  

 Rederiforeningens vedkommende anfører klageren til støtte for et alvorligt  

 bodskrav, at overenskomstbruddet er foranlediget af Rederiforeningen, og at  

 der ikke af denne er taget de fornødne skridt til hurtigt at bringe det til  

 ophør, idet man først den 15. juli 1986 tog skridt til at få kendelsen  

 efterlevet, først den 22. august 1986 anerkendte, at efterbetaling skulle ske  

 fra påbegyndelsen af besætningsforringelsen og ikke kun fra den 7. juli 1986,  

 og først den 1. september 1986 tog skridt til at bringe forholdene vedrørende  

 bakstørn og skibsassistenter i orden efter overenskomsten.
 Der må ved fastsættelsen af bodens størrelse henses til den betydelige  

 besparelse, rederierne ved fortsat overenskomsttilsidesættelse ville have  

 haft, og til størrelsen af det gennemførte efterbetalingskrav.
Indklagede har til støtte for frifindelsespåstanden henvist til, at den  

 omstændighed alene, at indklagede efterfølgende har måttet anerkende, at  

 overenskomsten skulle forstås som af klageren hævdet, ikke udløser  

 berettigelsen af et krav om bod for overenskomstbrud.
Det afgørende må være,  

 om der har kunnet herske en rimelig tvivl om overenskomstens rette  

 forståelse, og om indklagede kan siges at have handlet i begrundet god tro.  

 Der er på grundlag af bemandingsloven af 1964 gennem årene af Statens  

 Skibstilsyn og Bemandingsnævnet foretaget reduktioner af dæksbesætningerne,  

 og det var de indklagedes opfattelse, at sådanne dæksbesætningsreduktioner  

 fortsat skulle kunne finde sted, men på grundlag af besætningsloven af 1985  

 og ikke i medfør af den nu ophævede bemandingslov.
Henvisningen i  

 overenskomstens § 15b til bemandingsloven af 1964 var efter ophævelsen af  

 denne lov - efter de indklagedes opfattelse - uden mening, hvis den ikke  

 erstattedes af den nye besætningslov.
Det var efter klagerens deltagelse i  

 forhandlingerne om besætningsfastsættelserne i henhold til besætningsloven  

 indklagedes opfattelse, at klageren var enig i det anførte, indtil  

 spørgsmålet blev rejst i skrivelsen af 17. december 1985. Det må herved tages  

 i betragtning, at enhver besætningsreduktion, når overenskomsten skal forstås  

 som af klageren hævdet, efter ophævelsen af bemandingsloven kun kan  

 gennemføres ved aftale mellem parterne eller ved faglig voldgift i henhold  

 til stk. 2 i § 15b, idet det tidligere Bemandingsnævn er ophørt.
Når  

 imidlertid spørgsmålet om fortolkning af overenskomsten nu var rejst af  

 klageren, måtte det afklares gennem afholdelse af en faglig voldgift, hvilket  

 det så blev ved kendelsen af 7. juli 1986. Denne kendelse tog imidlertid,  

 således som påstandene var nedlagt, ikke stilling til efterbetalingskravene,  

 ligesom afgørelsen rejste komplicerede spørgsmål, som der måtte indrømmes  

 Rederiforeningen og de indklagede rederier rimelig tid til at få afklaret.  

 Indklagede bestrider på nogen måde, at have forsøgt at omgå kendelsen eller  

 undlade at drage konsekvenserne af den.
Så snart Rederiforeningen havde  

 tilvejebragt klarhed over betydningen af kendelsen, orienterede man  

 rederierne.
Det skete for så vidt angår hovedspørgsmålet om genbemanding  

 allerede den 15. juli 1986, om efterbetaling for tiden forud for kendelsen af  

 7. juli 1986 ved skrivelsen af 22. august 1986, og den 5. september 1986  

 underrettede man rederierne om kendelsens betydning for spørgsmålene om  

 bakstørn og skibsassistenter.
Der er reageret så hurtigt, som det har været  

 muligt, fra Rederiforeningens side, men der må ved vurderingen af den tid,  

 der er medgået til at bringe forholdene i orden, tages hensyn til de særlige  

 forhold, der gør sig gældende inden for søfart.
Ethvert efterbetalingskrav er  

 opfyldt, og der er ikke taget hensyn til, at der meget muligt i henhold til  

 den gamle bemandingslov, nu eventuelt gennem førte voldgiftssager efter  

 overenskomstens § 15b, kunne være gennemført besætningsreduktioner, der kunne  

 have nedsat de nu betalte efterbetalingskrav.
For så vidt angår bodskravet  

 over for Dansk Arbejdsgiverforening har indklagede anført, at  

 Arbejdsgiverforeningen er ansvarlig for fællesmødeproceduren.
Det gøres  

 imidlertid gældende, at der ikke forelå nogen åbenbar krænkelse af  

 overenskomsten, idet Rederiforeningen indtil den 7. juli 1986 havde rimelig  

 grund til at antage, at den havde ret i sin fortolkning, hvorfor der ikke var  

 basis for at gøre bodskrav gældende.
Fællesmødet blev gennemført rimelig  

 hurtigt, når det tages i betragtning, at der ikke forelå nogen  

 arbejdsafbrydelse.
 Arbejdsretten skal udtale:
 Da indklagede har taget bekræftende til genmæle over for den af klageren  

 nedlagte påstand 1. om, at de angivne besætningsreduktioner har været  

 overenskomststridige, vil der i så henseende være at give dom efter klagerens  

 påstand.
 For så vidt angår de øvrige af klageren nedlagte påstande bemærkes  

 følgende:
Det forhold, at en parts forståelse af overenskomstbestemmelserne og deraf  

 følgende handlemåde underkendes ved en faglig voldgift, er ikke i sig selv  

 ensbetydende med, at der er begået bodspådragende overenskomstbrud.
Afgørende  

 må i så henseende være, om parten må antages at have været klar over, at den  

 handlede overenskomststridigt, eller dog at have udvist en sådan uagtsomhed,  

 at et bodsansvar må skønnes at være en rimelig reaktion på  

 overenskomstbruddet.
Det er i nærværende sag ikke godtgjort af klageren, at  

 Danmarks Rederiforening og de fem indklagede rederier ikke handlede i god  

 tro, når de opfattede situationen således, efter at besætningsloven af 1985  

 den 1. juli 1985 havde afløst bemandingsloven af 1964, der samtidig blev  

 ophævet, at den nye besætningslov også i overenskomstens § 15b trådte i  

 stedet for den der nævnte lov.
Der forelå en rimelig tvivl, som først kunne  

 finde sin afklaring gennem den faglige voldgifts kendelse af 7. juli 1986,  

 efter at klageren den 17. december 1985 havde rejst spørgsmålet over for  

 Rederiforeningen.
Herefter findes der intet grundlag for at pålægge de  

 indklagede bod for den fortolkning af overenskomsten, som de anlagde forud  

 for voldgiftskendelsen af 7. juli 1986.
Spørgsmålet er herefter, om de indklagede har efterlevet kendelsen inden  

 for rimelig tid.
Ved bedømmelsen af dette spørgsmål må henses til, at de  

 forhold, der skulle reguleres efter kendelsen, ikke var ganske ukomplicerede,  

 men reguleringen forudsatte dels en overvejelse af, hvilken rækkevidde  

 kendelsen havde, herunder navnlig spørgsmålet om den afgjorde  

 besætningsfastsættelsen såvel i kvantitativ som i kvalitativ henseende, dels  

 en kommunikation til skibsførerne på skibe i udenrigs fart.
På den baggrund  

 findes det ikke at kunne anses for bodspådragende, at der gik forholdsvis  

 lang tid, før forholdene var bragt endeligt i overensstemmelse med  

 overenskomsten, således som den rettelig skulle fortolkes.
Der lægges herved  

 vægt på, at der er sket fuldstændig efterbetaling af de krav, som klageren  

 har rejst over for de indklagede rederier.
 Da der efter Hovedaftalens § 10 ikke er fastsat nogen frist for afholdelse  

 af fællesmøde før sagens indbringelse for Arbejdsretten, og da der ikke i den  

 omstændighed, at der hengik 5 dage mellem begæringen om fællesmøde og dettes  

 afholdelse, i sig selv under de i denne sag foreliggende forhold findes at  

 foreligge et bodspådragende forhold fra Dansk Arbejdsgiverforenings side, vil  

 der heller ikke på dette grundlag kunne statueres noget bodsansvar.
 Herefter vil de indklagedes påstand om frifindelse for de af klageren  

 vedlagte påstande 2.-4. være at tage til følge.
 Denne sags omkostninger til Arbejdsretten, 2.000 kr., findes at burde  

 betales med halvdelen af hver af sagens parter.
 T h i k e n d e s f o r r e t :
Rederiet A.P.
Møller, A/S Dampskibsselskabet Norden, Rederiet Mortensen  

 & Lange, Kosan Tankers A/S og Rederiet Knud I.
Larsen har begået brud på  

 overenskomst af 18.6.1985 mellem Danmarks Rederiforening og klageren § 15b  

 ved at forringe besætningerne i de i bilag 11 og 21 nævnte skibe, uden at en  

 forringelse er berettiget af ændringer i skibenes anvendelse, fart, rute  

 eller indretning (jvf. stk. 1), uden at reduktion er sket i overensstemmelse  

 med den i medfør af lov nr. 158 af 7. maj 1964 om ændring i lov om skibes  

 bemanding fastsatte bemanding (jvf. stk. 3), og uden at der har været  

 forhyret dæksmandskab ud over det i medfør af gældende bemandingslov  

 fastsatte (jvf. stk. 4).
 I øvrigt frifindes de indklagede rederier for de af klageren, Sømændenes  

 Forbund i Danmark, nedlagte påstande, ligesom Dansk Arbejdsgiverforening og  

 Danmarks Rederiforening frifindes.
 Sagens omkostninger til Arbejdsretten, 2.000 kr., betales med halvdelen af  

 hver af parterne.
 (* 1) Henvisninger: Per Jacobsen s.442, 626, note 95, Knud Illum s.316, K  

 87.285 K 10.987 (A1987 s.65) K 10.813 (A1986 s.89) K 9409 (A1982 s.17).
