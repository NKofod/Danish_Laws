(Til samtlige amtsråd, hovedstadsrådet,  

 samtlige kommunalbestyrelser samt fredningsnævnene og  

 overfredningsnævnet) 1. Indledning.
 Vedlagt følger til orientering et eksemplar af bekendtgørelse nr. 26 af 4.  

 april 1978 om konventionen om vådområder af international betydning navnlig  

 som levesteder for vandfugle (Ramsar-konventionen).
 Konventionen om vådområder af international betydning navnlig som  

 levesteder for vandfugle blev vedtaget den 2. februar 1971 i Ramsar i Iran og  

 blev af Danmark ratificeret ved kgl. resolution af 16. juli 1977, jfr.  

 udenrigsministeriets bekendtgørelse nr. 26 af 4. april 1978. Konventionen  

 trådte for Danmarks vedkommende i kraft den 19. december 1977.
 2. Konventionens formål.
 Det er konventionens formål at bevare vådområder - lavvandede havområder,  

 ferske vådområder og herunder også kær, moser og enge - som levesteder for  

 dyre- og planteliv, herunder navnlig vandfugle bl.a. ud fra det synspunkt, at  

 vandfuglebestandene må betragtes som en international naturressource.
Til fremme af formålet skal der efter konventionen opstilles en liste over  

 vådområder af international betydning.
I forbindelse med et lands  

 ratifikation af konventionen skal landet foretage en udpegning af områder til  

 optagelse på listen.
Danmark har i forbindelse med ratifikationen udpeget 26 danske vådområder  

 til den internationale liste over vådområder af international betydning.  

 Denne udpegning er foretaget på grundlag af et oplæg fra en ekspertgruppe med  

 repræsentation for bl.a.
Vildtbiologisk station, Kalø, Naturfredningsrådet og  

 fredningsstyrelsen og efter høring af en række myndigheder, organisationer  

 m.v., bl.a. de daværende fredningsplanudvalg, Amtsrådsforeningen og Danmarks  

 Naturfredningsforening.
Der har været enighed mellem miljøministeriet,  

 landbrugsministeriet, ministeriet for offentlige arbejder og  

 udenrigsministeriet om indholdet af den danske liste.
 Der henvises til vedlagte liste over udpegede danske vådområder med  

 angivelse af, hvilken amtskommune og hvilke kommuner, der er berørt af de  

 enkelte områder.
Vadehavet er på kortet side 13 i bekendtgørelsen alene medtaget til  

 efterretning, idet regeringen har ledsaget ratifikationsinstrumentet med en  

 note om, at »Vadehavet eller dele heraf skal optages på listen, når  

 igangværende forhandlinger om digebyggeri ved Højer samt forhandlinger med de  

 vesttyske og hollandske regeringer om en særlig aftale om beskyttelse af  

 Vadehavet giver mulighed for afgrænsning af dette meget vigtige  

 internationale vådområde.« 3. Danmarks forpligtelse i henhold til konventionen.
De vådområder, som af Danmark er udpeget til listen, bør beskyttes.
Da der  

 imidlertid vil kunne optræde tilfælde, hvor der af påtrængende nationale  

 interesser slettes et vådområde af listen eller dets areal indskrænkes, er  

 der ikke i konventionen nogen juridisk forpligtelse til at undlade sådanne  

 indgreb.
Det er derimod i konventionens art.4, stk. 2 bestemt, at sådanne tab  

 bør udlignes ved udpegning af tilsvarende nye vådområder.
 Konventionen pålægger desuden de enkelte lande at udforme og gennemføre  

 deres planlægning med henblik på at fremme beskyttelsen af de vådområder, der  

 er optaget på listen og så vidt muligt at fremme en fornuftig anvendelse af  

 landets vådområder i det hele taget, jfr. art. 3, stk. 1.
De udpegede vådområder bør således søges indpasset i frednings- og  

 regionplanlægningen, jfr. herved bl.a. afsnit 4 i miljøministeriets cirkulære  

 nr. 26 af 7/2-1980, cirkulære nr. 1 om fredningsplanlægning m.v.
Det følger  

 heraf, at der ved kommune- og lokalplanlægningen pålægges kommunerne et  

 særligt ansvar for, at denne del af planlægningen udføres således, at der  

 ikke sker afgørende forrykninger i vådområdernes naturlige karakter.
 Danmark har med sin lange kyststrækning, de mange fjorde og bugter og de  

 lavvandede havområder, en række af de mest betydningsfulde vådområder i  

 Europa, der huser meget store andele af den europæiske vandfuglebestand i  

 yngletiden og især i træktiden og i vinterhalvåret.
 Der er grund til at understrege, at de udvalgte områder ikke udgør en  

 udtømmende liste over områder i Danmark, der efter anerkendte, internationale  

 vurderingsprincipper kan siges at være af international betydning.
Der er endvidere enighed mellem de berørte ministerier om, at  

 afgrænsningen af de udpegede vådområder ikke kan betragtes som nøjagtig og  

 definitiv.
Dog er det ved afgrænsningen forudsat, at vådområderne ikke  

 omfatter de havne-, industri- og byområder, som ved ratifikationen af  

 konventionen eksisterede eller som på daværende tidspunkt var forudsat i  

 byplaner eller dispositionsplaner.
 4. Konventionens administration.
For de enkelte områders vedkommende er det oftest kun kerneområderne, der  

 er beskyttet gennem fredning efter naturfredningsloven eller som  

 vildtreservat i medfør af jagtloven.
For områderne som helhed gælder det, at  

 der ved en udnyttelse som hidtil sædvanglivis ikke vil være behov for  

 yderligere foranstaltninger til beskyttelse af biotopen.
Det gælder ikke  

 mindst for arealerne på søterritoriet.
 Der er enighed mellem de berørte ministerier om, at fremtidige afgørelser  

 om udnyttelse eller beskyttelse af de dele af søterritoriet, som er omfattet  

 af de udpegede vådområder, skal ske efter en samlet bedømmelse af alle  

 relevante, nationale interesser, hvori de specielt til vådområdet knyttede  

 økologiske værdier for vandfugle skal indgå som et betydningsfuldt element.  

 Det bør i den forbindelse ikke være afgørende, om man kan anvise  

 erstatningsområder.
På den del af de udpegede vådområder, der er søterritorium, findes der  

 flere steder betydelige forekomster af sømaterialer.
Begrænsninger i  

 udnyttelsen af disse forekomster, der eventuelt måtte komme på tale, vil  

 alene kunne pålægges af fredningsstyrelsen.
Dette vil kunne ske i medfør af  

 råstoflovgivningen.
 For såvidt angår muligheden for iøvrigt at beskytte de søterritoriale  

 områder henvises især til naturfredningslovens § 60 og § 61.
Endvidere henledes opmærksomheden på, at alle ansøgninger om anlæg på  

 søterritoriet efter aftale med ministeriet for offentlige arbejder forelægges  

 fredningsstyrelsen til udtalelse.
Hensynet til beskyttelsen af de udpegede  

 vådområder vil være af væsentlig betydning for fredningsstyrelsens  

 stillingtagen overfor ministeriet for offentlige arbejder i sager af denne  

 art.
 Samme hensyn vil endvidere indgå med betydelig vægt ved  

 fredningsstyrelsens behandling af ankesager i medfør af naturfredningslovens  

 §§ 43 og 45, jfr. bekendtgørelse nr. 614 af 1/12/1978 om godkendelse m.v.  

 efter naturfredningslovens §§ 43 og 45 af anlæg i forbindelse med visse  

 vådområder (vandløb, søer og moser).
 Endelig vil hensynet til beskyttelse af de udpegede vådområder være af  

 betydning for eventuel fastsættelse i medfør af naturfredningslovens § 56 af  

 begrænsninger i almenhedens færdsels- og opholdsret på nærmere udpegede  

 lokaliteter, samt for eventuel indgåelse i medfør af naturfredningslovens §  

 60b af overenskomster med fremmede stater om iværksættelse af fælles  

 foranstaltninger til varetagelse af de i lovens § 1, stk. 2, nr. 1 og 2  

 nævnte formål, herunder beskyttelse af planter og dyr eller enkelte arter  

 heraf.
Der er under fredningsstyrelsen nedsat en arbejdsgruppe omkring  

 konventionens administration, som for tiden består af repræsentanter for de  

 berørte ministerier og de dertil knyttede institutioner samt for  

 amtsrådsforeningen.
Gruppen skal bl.a. løbende følge og ajourføre listen over  

 de udpegede områder og deltage i forberedelsesarbejdet i forbindelse med den  

 danske deltagelse i de i konventionen forudsatte konferencer.
 5. Underretning af fredningsstyrelsen.
De enkelte lande forpligter sig til at træffe foranstaltninger, der  

 sikrer, at den for konventionens overholdelse ansvarlige myndighed, her i  

 landet fredningsstyrelsen, så tidligt som muligt bliver underrettet, hvis den  

 økologiske tilstand for et vådområde optaget på listen bliver ændret eller  

 kan forventes at blive ændret som følge af den tekniske udvikling, forurening  

 eller anden menneskelig indgriben.
Underretning om sådanne ændringer skal  

 herefter af fredningsstyrelsen videregives til den internationale union for  

 naturfredning og bevarelse af naturressourcerne (IUCN), der udøver den til  

 konventionen knyttede sekretariatsfunktion.
 Fredningsstyrelsen vil i overensstemmelse med konventionen iværksætte  

 undersøgelser og indsamle oplysninger med henblik på løbende at følge  

 udviklingen inden for de udpegede vådområder.
 Fredningsstyrelsen skal derfor anmode kommuner, amtsråd og hovedstadsrådet  

 om, ved behandlingen af sager, herunder lokalplanforslag, at være opmærksom  

 på de til enhver tid på listen optagne vådområder og i givet fald at  

 orientere fredningsstyrelsen om sådanne sager.
 Yderligere eksemplarer af bekendtgørelsen vil kunne bestilles ved  

 henvendelse til fredningsstyrelsen.
 Cirkulæreskrivelsen vil blive optaget i ministerialtidende.
 Fredningsstyrelsen, den 1. september  

 1980.
Viggo Nielsen /Bent Jacobsen Bilag Fortegnelse over vådområder i Danmark udpeget til listen over vådområder  

 af international betydning, jfr.
Ramsar-konventionen artikel 2.
