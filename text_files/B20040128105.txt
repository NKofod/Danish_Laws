Bekendtgørelse  

 om  

 ansvarshavende aktuar i  

 Arbejdsmarkedets Tillægspension I medfør af § 24 a, stk. 6, og § 32 a, stk. 2, i lov om  

 Arbejdsmarkedets Tillægspension, jf. lovbekendtgørelse nr. 887 af 24. august  

 2004, fastsættes:
Anvendelsesområde § 1.  

  

 Denne bekendtgørelse finder anvendelse på Arbejdsmarkedets Tillægspension.
Den ansvarshavende aktuar § 2.  

  

 Den  

 ansvarshavende aktuar skal være ansat i Arbejdsmarkedets Tillægspension.  

 Ansættelse  

 og afskedigelse af den ansvarshavende aktuar kan alene foretages af  

 bestyrelsen.  

  

 Stillingen som ansvarshavende aktuar kan  

 ikke forenes med stillingen som medlem af bestyrelsen i  

  

 Arbejdsmarkedets  

 Tillægspension eller som direktør  

.
 § 3.  

  

 Den  

 ansvarshavende aktuar skal have bestået forsikringsvidenskabelig  

 kandidateksamen fra et dansk universitet, jf. dog § 4.
Stk. 2.  

  

 Den  

 ansvarshavende aktuar skal efter endt eksamen have deltaget i praktisk  

 aktuararbejde i livsforsikringsselskaber, tværgående pensionskasser eller  

 Arbejdsmarkedets Tillægspension i mindst 5 år inden for de sidste 10 år.  

 Mindst  

 1 af de 5 år skal være i tæt samarbejde med en ansvarshavende aktuar.
Den  

 ansvarshavende aktuar skal som minimum have opnået et indgående kendskab til  

 udarbejdelse af anmeldelser, bonussystemer, forsikringstekniske opgørelser,  

 opgørelse af hensættelser og udarbejdelse af den årlige beretning til  

 Finanstilsynet.
 § 4.  

  

 Bestyrelsen i Arbejdsmarkedets  

 Tillægspension kan som ansvarshavende aktuar ansætte en aktuar med eksamen  

 fra  

 et andet land, såfremt uddannelsen indeholder eksamener på kandidatniveau i  

 livsforsikringsmatematik og risikoanalyse og er suppleret med kurser i dansk  

 tilsynslovgivning og forsikringsaftaleloven.
 Stk. 2.  

  

 Bestyrelsen kan som ansvarshavende aktuar  

 ansætte en person med beslægtet uddannelse som cand. scient., cand. stat.,  

 cand.  

 scient. oecon. eller en tilsvarende udenlandsk uddannelse, såfremt  

 uddannelsen  

 er suppleret med kurser i dansk tilsynslovgivning og forsikringsaftaleloven  

 samt eksamener på kandidatniveau i livsforsikringsmatematik og risikoanalyse.
 § 5.  

  

 Når bestyrelsen har ansat en  

 ansvarshavende aktuar, skal dette indberettes til  

 Finanstilsynet  

 senest 14 dage efter ansættelsen.
 Stk. 2.  

  

 Bestyrelsen skal ved indberetningen, jf.  

 stk. 1, afgive en erklæring om, at den ansvarshavende aktuar overholder  

 kravene efter § 3.
 Stk. 3.  

  

 Når den ansvarshavende aktuar afskediges eller  

 fratræder som ansvarshavende aktuar, skal bestyrelsen og den ansvarshavende  

 aktuar senest 1 måned efter fratrædelsen indsende hver sin redegørelse til  

 Finanstilsynet om baggrunden herfor.
 § 6.  

  

 Den  

 ansvarshavende aktuar skal have adgang til alle oplysninger, som denne finder  

 nødvendig for udøvelsen af hvervet, herunder bestyrelsesprotokollen.  

 Finanstilsynet  

 kan kræve de oplysninger af aktuaren, som er nødvendige til bedømmelse af  

 Arbejdsmarkedets Tillægspensions økonomiske stilling.
Stk. 2.  

  

 Bestyrelsen skal udfærdige en  

 funktionsbeskrivelse for den ansvarshavende aktuar.
Funktionsbeskrivelsen  

 skal  

 indeholde en overordnet beskrivelse af, hvilke opgaver der skal udføres i  

 egenskab  

 af ansvarshavende aktuar.
Funktionsbeskrivelsen kan derudover indeholde en  

 beskrivelse af andre opgaver, som den ansvarshavende aktuar udfører som led i  

 virksomhedens drift.
Stk. 3.  

  

 Funktionsbeskrivelsen skal, hvis andre  

 medarbejdere udfører opgaver for den ansvarshavende aktuar, overordnet angive  

 fordelingen af opgaverne.
Funktionsbeskrivelsen skal tillige indeholde  

 overordnede retningslinjer for den ansvarshavende aktuars uddelegering af  

 opgaver, herunder for den ansvarshavende aktuars efterfølgende kontrol af de  

 uddelegerede opgaver.
 § 7.  

  

 Den  

 ansvarshavende aktuar skal årligt indsende en beretning til  

 Finanstilsynet.
 Stk. 2.  

  

 Beretningen  

 skal være Finanstilsynet i hænde senest 1 måned efter, at Arbejdsmarkedets  

 Tillægspensions repræsentantskab har godkendt regnskabet for det år,  

 beretningen vedrører.
 Stk. 3.  

  

 Finanstilsynet kan efter ansøgning dispensere fra den i stk. 2 fastsatte  

 frist.
 Stk. 4.  

  

 Indholdet i  

 den ansvarshavende aktuars beretning skal i det omfang det er relevant svare  

 til Finanstilsynets vejledning om indholdet i den ansvarshavende aktuars  

 beretning, jf. dog stk.5. Aktuarens beretning kan endvidere indeholde øvrige  

 relevant forhold.
Stk. 5.  

  

 Aktuarens  

 beretning for et givet år skal indeholde analyser af eventuelle forskelle  

 mellem den foreløbige fordeling af bidrag og den endelige fordeling af bidrag  

 i  

 det foregående år.
Såfremt forskellene er markante, skal den ansvarshavende  

 aktuar indberette dette til Finanstilsynet, så snart den ansvarshavende  

 aktuar  

 bliver bekendt hermed.
Den ansvarshavende aktuars rapportering til  

 bestyrelsen § 8.  

  

 I forbindelse med bestyrelsens  

 vedtagelse af årsregnskabet skal den ansvarshavende aktuar udfærdige en  

 skriftlig rapport til bestyrelsen.
 Stk. 2.  

  

 Rapporten skal indeholde alle væsentlige  

 konklusioner af betydning for regnskabsaflæggelsen fra aktuarens beretning  

 til  

 Finanstilsynet om regnskabet for det år, beretningen vedrører.
 Stk. 3.  

  

 Rapporten skal indeholde en fortegnelse over  

 de i årets løb foretagne anmeldelser og bemærkninger hertil.
 Stk. 4.  

  

 Det skal i rapporten oplyses, om den  

 ansvarshavende aktuar har modtaget alle de oplysninger, der er anmodet om.
 Stk. 5.  

  

 Såfremt den ansvarshavende aktuars kontrol  

 indebærer, at årsregnskabet efter den pågældendes opfattelse ikke giver et  

 retvisende billede af selskabets aktuarmæssige forhold, skal rapporten  

 indeholde særskilt oplysning herom.
 Stk. 6.  

  

 Rapporten skal underskrives af den  

 ansvarshavende aktuar samt forelægges for og underskrives af den samlede  

 bestyrelse.
 Stk. 7.  

  

 Senest 10 dage efter regnskabets endelige  

 vedtagelse og godkendelse skal kopi af rapporten være modtaget i  

 Finanstilsynet.
 Stk. 8.  

  

 Bestyrelsen skal gøres bekendt med alle andre  

 væsentlige konklusioner i aktuarens beretning, end de i stk. 2 nævnte  

 senest samtidig med, at beretningen indsendes til Finanstilsynet.
Straffebestemmelser og ikrafttræden § 9.  

  

 Overtrædelse af bestemmelserne i § 3,  

 § 5, § 6, § 7, stk. 1 - 2, § 7, stk. 4 - 5 og § 8 straffes med bøde,  

 medmindre  

 højere straf er forskyldt efter § 32 a i lov om Arbejdsmarkedets  

 Tillægspension.
 §   

 10.  

  

 Bekendtgørelsen træder i kraft den 1. januar 2005.
Overgangsbestemmelser § 11.  

  

 Bestyrelsen skal senest den 1. juli  

 2005 have udarbejdet en funktionsbeskrivelse i overensstemmelse med § 6  

 og  

 bekræfte ansættelsen af den ansvarshavende aktuar, jf. § 5, stk. 2.
