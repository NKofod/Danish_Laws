 Direktoratet svarer en tinglysningsdommer, at en sammenlægning kan  

 afslås, da der ved sammenlægningen vil blive slettet skel, der tjener til at  

 stadfæste en oversigtsservitut.
 I skrivelse af 6-10-1975 har De bedt om en udtalelse med hensyn til  

 godkendelse af erklæring om servitutoverførsel i vedlagte sag, der er  

 udarbejdet af landinspektør A.
Sagen drejer sig om sammenlægning af matr.nr. 9c og Nyby By, til matr.nr.  

 9c og om skelforandring, hvor der overføres 155 (m2) fra matr.nr. 10d smst.  

 til matr.nr. 9c.
Matr.nr. 9d og 10d er i deres helhed belagt med  

 oversigtsservitut af hensyn til  Skagensbanen.
Ved den påtænkte sammenlægning  

 og skelforandring vil skel, der tjener til at stedfæste servitutgrænsen  

 bortfalde.
De er af landinspektøren anmodet om at tiltræde  

 uskadelighedsattest og om at attestere, at reglerne i tinglysningslovens §  

 23, stk. 1, og § 22, stk. 1 og 2, er iagttaget, men er af hensyn til det  

 omtalte servitutforhold ikke tilbøjelig til at godkende servituterklæringen.
I denne anledning skal man meddele, at direktoratet er enig med Dem i, at  

 det vil være uhensigtsmæssigt at slette de skel, der stedfæster servitutten.  

 Efter direktoratets opfattelse bør sagen ordnes sådan, at de 155 (m2) af  

 matr.nr. 10d ved skelforandring overføres til matr.nr. 9d, medens  

 sammenlægning af matr.nr. 9d og 9c ikke bør foretages.
En ansøgning om  

 sammenlægning vil på grundlag af oplysningernes om servitutgrænsen blive  

 afslået af direktoratet under henvisning til bestemmelserne i § 49, stk. 1, i  

 bekendtgørelse nr. 424 af 24. september 1949.
