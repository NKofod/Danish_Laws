Meddelelse om køretøjers indretning og udstyr m.v. nr. 1819  

  

 Ophævelse af krav til bremsepedalplacering på højre side for motorcykel Det meddeles hermed,  

 at Detailforskrifter for Køretøjer 2004 ikke vil indeholde det hidtidige krav  

 om bremsepedalplacering på højre side for to-hjulet motorcykel, idet den  

 hidtidige bestemmelse i Detailforskrifter for Køretøjer, pkt. 5.01.031(2) b),  

 udgår.
 Baggrunden er, at  

 direktiv 93/14/EØF om bremser for to- og trehjulede motordrevne køretøjer  

 ikke  

 indeholder krav til placering af bremsepedal på højre side for motorcykel, og  

 at nogle motorcykeltyper er e-godkendt med valgfri placering af bremsepedalen  

 i  

 højre eller i venstre side.
 Motorcykel kan  

 herefter, også efter de nationale danske regler, godkendes med bremsepedal  

 placeret  

 i venstre side.
 Ethvert køretøj kan  

 straks indrettes i overensstemmelse med bekendtgørelsen.
