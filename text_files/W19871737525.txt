 En kommune besluttede at overtage grundejernes snerydningspligt mod  

 betaling, og opkrævede herefter 300 kr. hos alle grundejere i byerne.
 Ministeriet fastslog, at det er en forudsætning for at opkræve  

 bidraget fra grundejere med ejendom langs offentlig vej, at der langs vejen,  

 er et fortov i den side af vejen ejendommen er beliggende.
 I breve af 2. og 19. januar 1987 har De klaget over D Byråds beslutning om  

 at overtage al snerydning i kommunens byzonebyer.
 Det fremgår af sagen, at byrådet den 2. december 1986 i medfør af § 10 i  

 lov om vintervedligeholdelse og renholdelse af veje besluttede at overtage  

 den forpligtelse til snerydning, som efter lovens §§ 5 og 7 påhvilede  

 grundejerne i byerne, og at opkræve vederlag for arbejdets udførelse.
 Vederlaget blev fastsat til 300 kr. pr. parcel for alle grundejere, uanset  

 om ejendommene grænser til offentlig vej eller privat fællesvej og for  

 offentlige vejes vedkommende, uanset om der er fortov langs den enkelte  

 ejendoms facade mod vejen.
 Ifølge beslutningen påhviler glatførebekæmpelse og renholdelse af fortove  

 og private fællesveje grundejerne som hidtil.
 De har dels klaget over, at alle lodsejere i byerne afkræves 300 kr. over  

 ejendomsskattebilletten, dels over, at kommunens snerydning efterlader  

 glatføre, og dels over, at kommunen ikke overtager ansvaret i forbindelse med  

 snerydningen.
Ministeriet skal indledningsvis bemærke, at byrådets beslutninger i medfør  

 af vintervedligeholdelsesloven ikke kan påklages til ministeriet.
Dette  

 fremgår af § 3 i bekendtgørelse nr. 488 af 18. november 1985 om begrænsning  

 af klageadgang efter vejlovgivningen.
Ministeriet kan i denne forbindelse  

 alene tage stilling til, om beslutningen er lovlig.
Ministeriet kan oplyse, at ifølge lovens § 5, stk. 1, kan en vejbestyrelse  

 efter forhandling med politiet bestemme, at ejerne af ejendomme, der grænser  

 til en offentlig vej eller sti i byer og bymæssige bebyggelser, bl.a. skal  

 rydde fortov og sti ud for ejendommene for sne.
Med fortov og sti sidestilles  

 færdselsareal, der er overvejende bestemt for gående færdsel.
 Ifølge lovens § 7 påhviler det i byer og bymæssige bebyggelser inden for  

 områder, der fastsættes af byrådet efter forhandling med politiet, ejerne af  

 ejendomme, der grænser til en privat fællesvej eller sti, at rydde vejen  

 (stien) for sne ud for ejendommene, at træffe foranstaltninger mod glat føre  

 på vejen (stien) samt at renholde vejen.
Efter lovens § 10 kan vejbestyrelsen bestemme, at de forpligtelser, der er  

 pålagt grundejerne efter § 5 eller påhviler dem efter § 7, helt eller delvist  

 skal udføres ved vejbestyrelsens foranstaltning for de forpligtedes regning,  

 eventuelt mod et fast årligt vederlag.
Fordelingen af udgifterne mellem de  

 forpligtede fastsættes af vejbestyrelsen.
 På denne baggrund anmodede ministeriet i brev af 12. februar 1987 byrådet  

 om en supplerende udtalelse, idet ministeriet oplyste følgende:
 1. Efter vintervedligeholdelseslovens § 10 kan byrådet kun kræve, at  

 grundejerne skal betale snerydningen i det omfang, grundejerne er forpligtet  

 til at foretage snerydning efter lovens §§ 5 eller 7. Dette medfører, at  

 grundejere, der ikke kan pålægges snerydning efter § 5, stk. 1, fordi deres  

 ejendomme ikke grænser til offentlig vej med fortov eller offentlig sti, ikke  

 kan forpligtes til at betale vederlag for kommunens snerydning af offentlige  

 fortove eller stier.
 2. Selv om lovens § 10 ikke indeholder nærmere regler om, hvordan  

 vederlagets størrelse fastsættes, og fordelingen af udgifterne mellem de  

 forpligtede gennemføres, er det ministeriets opfattelse, at der må være et  

 rimeligt forhold mellem prisen og den forpligtelse, som kommunen overtager.  

 Der bør derfor ikke kræves samme vederlag fra den grundejer, der alene  

 fritages for at rydde et fortov, og den grundejer, der fritages for at rydde  

 hele færdselsarealet på en privat fællesvej.
3. Vedrørende snerydningens omfang er det ministeriets opfattelse, at den,  

 der har forpligtelsen til at foretage snerydning, i forbindelse hermed må  

 sikre, at rydningen foretages på en sådan måde, at vejen eller fortovet ikke  

 efterlades glat.
Den fornødne sikring heraf må betragtes som en del af  

 snerydningspligten og kan ikke henføres under glatførebekæmpelsen.
 4. For så vidt angår det ansvar, der følger med forpligtelsen til at  

 snerydde, er det ministeriets opfattelse, at vejbestyrelsen ved at overtage  

 grundejernes forpligtelser tillige påtager sig ansvaret for eventuelle  

 forsømmelser med hensyn til foranstaltningernes gennemførelse i samme omfang,  

 som grundejerne efter dansk rets almindelige erstatningsregler vil kunne  

 gøres ansvarlige.
5. Det fremgår ikke af sagens akter, om byrådets beslutning om at overtage  

 snerydningen også omfatter snerydning langs offentlige veje, hvor kommunen  

 ikke er vejbestyrelse, og om kommunen i givet fald har bemyndigelse til at  

 træffe beslutningen for disse vejes vedkommende Kommunen her i udtalelse af 23. marts 1987 meddelt følgende vedrørende de  

 ovennævnte punkter:
 Ad 1. Kommunen er ikke enig med ministeriet i, at kun ejere af ejendomme,  

 der grænser til offentlig vej mod fortov eller offentlig sti, kan pålægges  

 snerydningspligt til offentlige veje.
 Det anføres, at det fremgår helt klart af vintervedligeholdelseslovens §  

 5, stk. 1, at kommunen kan pålægge andre end parceller med fortov pligten til  

 at rydde færdselsarealer, idet der står i sidste punktum: »Med fortov og  

 sti sidestilles færdselsareal, der er overvejende bestemt for gående  

 færdsel«.
 Kommunen opfatter de små blinde veje boligveje, der skal benyttes af de  

 gående, fordi der ikke er fortov, som værende sidestillet med fortove og  

 offentlige stier, hvorfor den er af den bestemte opfattelse, at lodsejerne  

 her kan pålægges snerydningspligt.
 Ad 2. Kommunen kan ikke tiltræde ministeriets betragtninger, idet ingen af  

 de private fællesveje har fortove, og lodsejerne derfor kun er forpligtet til  

 at snerydde et areal, der næppe er meget større end et fortovsareal.
Ad 3. Kommunen er enig i, at rydningen ikke må efterlade et glat  

 færdselsareal.
Det oplyses, at dette heller ikke er tilfældet, idet kommunen  

 i en arbejdsgang udfører fejning af fortovet med efterfølgende  

 saltning/grusning, alt efter behov.
 Endvidere oplyses, at de tilfælde, hvor kommunen overlader  

 glatførebekæmpelsen til lodsejerne, er den situation, hvor et vådt fortov på  

 grund af frostvejr bliver glat, uden at der i øvrigt falder sne.
 Ad 4. Kommunen er igen enig med ministeriet, og den anfører, at hvis der  

 er sket forsømmelser, er kommunen rede til at tage et eventuelt ansvar for  

 uheld og har i den anledning tegnet en ansvarsforsikring til dækning af  

 forhold, hvor kommunen bliver kendt erstatningspligtig.
Ad 5. Kommunen oplyser, at snerydningen omfatter alle fortove i de 6  

 byzonebyer, også ved veje, hvor amtsrådet er vejbestyrelse.
A Amtskommune har  

 bemyndiget kommunen til at overtage den snerydning, der hidtil har været  

 pålagt lodsejerne langs amtsvejene.
Det er supplerende over for ministeriet telefonisk oplyst, at de under  

 punkt 1 omtalte blinde boligveje tjener som adgangsveje for såvel kørende som  

 gående trafik til et mindre antal boliger.
Vejene har stillevejsagtig  

 karakter uden dog at være afmærket som stilleveje.
Grundejerne langs disse  

 boligveje har ikke hidtil været pålagt snerydningspligt efter lovens § 5 stk.  

 1, 2. punkt.
Ministeriet kan herefter oplyse, at det må fastholde, at det er en  

 forudsætning for, at grundejere langs en offentlig vej kan pålægges  

 snerydningspligt, at der langs vejen findes fortov, og snerydningspligten  

 omfatter kun et eventuelt fortov.
I tilfælde, hvor der alene er fortov i den  

 ene vejside, kan kun grundejerne langs denne side pålægges snerydningspligt.
Det forhold, at gående som følgende af manglende fortov er henvist til at  

 benytte kørebanen, medfører ikke, at kørebanearealet kan sidestilles med  

 færdselsareal, der er overvejende bestemt til gående færdsel.
Bestemelsen kan  

 kun anvendes, såfremt kørebanearealet er afmærket som gågade, opholdsgade  

 eller lignende.
For så vidt angår vederlagets størrelse har ministeriet taget til  

 efterretning, at kommunen skønner, at forpligtelsen til snerydning af private  

 fællesveje kan sidestilles med forpligtelsen til at snerydde fortov langs  

 offentlig vej.
Kommunens opkrævning af lige store beløb må herefter anses for  

 at være i overensstemmelse med lovens § 10.
 De øvrige oplysninger har ministeriet taget til efterretning.
 Ministeriet har herefter meddelt byrådet, at det ikke kan opkræve bidrag  

 fra grundejere, hvis ejendomme ikke grænser til et fortov langs offentlig  

 vej, og at eventuelle betalte bidrag må tilbagebetales.
 Offentliggjort i VEJLOVE udgivet af DAFOLO.
