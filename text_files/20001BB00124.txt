Fremsat den 22. februar 2001 af Jette Gottlieb  

 (EL), Keld Albrechtsen (EL), Søren Kolstrup (EL),  

 Søren Søndergaard (EL) og Frank Aaen (EL) Forslag til folketingsbeslutning om ændrede regler for omkostningstillæg og  

 udgifter ved dobbelt husførelse m.v.
Folketingets Præsidium pålægges at  

 fremsætte de fornødne ændringsforslag til lov om valg til  

 Folketinget, således 1.	at der sker en ligestilling mellem folketingsmedlemmer og andre  

 borgere i det danske samfund, hvad angår dækning af omkostninger  

 i forbindelse med arbejde, og således 2.	at afgåede folketingsmedlemmers lønindtægt  

 modregnes i eftervederlaget fra ophør af  

 folketingsmedlemskab.
Bemærkninger til forslaget Almindelige bemærkninger Enhedslisten er af den opfattelse, at det er uacceptabelt,  

 at der hersker forskellig retstilstand for folketingsmedlemmer og andre  

 borgere.
Bemærkninger til forslagets enkelte  

 bestemmelser Ad 1 Folketingsmedlemmer modtager i dag et skattefrit  

 omkostningstillæg på 45.000 kr., som skal kompensere for de  

 særlige udgifter forbundet med at være folketingsmedlem.
Andre  

 borgere i Danmark kan som hovedregel kun få fradrag for dobbelt  

 husførelse mod dokumentation for ekstra udgifter.
Kun såfremt en  

 borger »nøjes« med at fradrage 400 kr. pr. uge, kan dette ske uden  

 dokumentation, når den pågældende i øvrigt opfylder  

 betingelserne for at komme ind under reglerne for dobbelt  

 husførelse.
Såfremt et folketingsmedlem har mere end 3 timers  

 rejsetid mellem hjemmet og Christiansborg, kan der ydes en skattefri  

 godtgørelse på op til 50.000 kr. til dækning af  

 dokumenterede udgifter til en fast bolig i Københavnsområdet.  

 Udgiftsdækningen omfatter husleje, varme, el, gas og vand.
Modtager  

 folketingsmedlemmet godtgørelse til en fast bolig i  

 Københavnsområdet, ydes der endvidere uden dokumentation et  

 skattefrit beløb på 20.000 kr. til dækning af andre mindre  

 udgifter såsom rengøring, avishold og forplejning m.v.
 Andre danskere, der ikke er medlemmer af Folketinget, kan  

 godt få udgifter dækket af en arbejdsgiver til dækning af  

 ekstra udgifter (hotel efter regning og et mindre beløb til  

 dækning af småfornødenheder), men disse udgifter er  

 skattepligtige, når der er tale om mere permanente arbejdsforhold.
Ad 2 Enhedslisten finder det uacceptabelt, at eftervederlaget,  

 som må betragtes som en indkomstgaranti, kan oppebæres ved siden  

 af en lønindtægt, og mener derfor, at modregning af  

 lønnen bør finde sted i det første år efter  

 udtræden af Folketinget på samme måde måde, som det i  

 dag sker efter et år.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændrede  

 regler for omkostningstillæg og udgifter ved dobbelt husførelse  

 m.v.
(Beslutningsforslag nr.
B 124).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
