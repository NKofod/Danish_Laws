 Ved lov nr. 500 af 28. oktober 1983 er der fastsat regler vedrørende  

 skatteudskrivningen for 1984.
 Om de gennemførte bestemmelser bemærkes:
Udskrivningsprocenten 1. Udskrivningsprocenten for statsindkomstskatten er  

 for kalenderåret 1984 fastsat til 90, hvilket svarer til  

 udskrivningsprocenten for 1983.
Ændret reguleringsmekanisme 2. Udskrivningslovens § 4, der er  

 reguleringsbestemmelse for en række beløbsstørrelser i skattelovgivningen, er  

 ændret med virkning fra og med indkomståret 1984.
 Efter den hidtidige udformning af § 4 skulle beløbsreguleringen finde sted  

 på grundlag af ændringen i reguleringspristallet fra april 1980 til april i  

 året forud for det år, for hvilken skatten udskrives.
 Fra og med indkomståret 1984 er denne pristalsregulering erstattet af en  

 ordning, hvorefter reguleringens størrelse i stedet år for år fastlægges ved  

 lov gennem fastsættelsen af et reguleringstal.
 I dette nye reguleringsindeks svarer de grundbeløb, der reguleres efter  

 udskrivningslovens § 4, til et reguleringstal på 100. Beløbsgrænserne for et  

 givet år fremkommer herefter ved at forhøje eller nedsætte grundbeløbene med  

 samme procent som den, hvormed det fastsatte reguleringstal for det  

 pågældende år er ændret i forhold til et reguleringstal på 100. De således  

 regulerede beløb afrundes - ligesom hidtil - opad til nærmeste kronebeløb,  

 der kan deles med 100.
3. For 1984 er reguleringspristallet fastsat til  

 124,1. Beløbsgrænserne for 1984 fremkommer derfor ved at forhøje de fastsatte  

 grundbeløb med 24,1 pct. og ved at afrunde de herved fremkomne beløb opad til  

 nærmeste 100 Dog gælderfor 1984 særlige regler for visse af personfradragene, jfr. pkt.  

 9, 12, 17 og 18.
 I bilaget til dette cirkulære er optrykt en samlet oversigt over 1983- og  

 1984-beløbene for de beløb i skattelovgivningen, der reguleres efter § 4.
 4. De nye reguleringsbestemmelser er udformet således,  

 at reguleringens størrelse vil foreligge afklaret senest 1. juli i året forud  

 for det år, for hvilken skatten udskrives.
I de nye regler i udskrivningslovens § 4, stk. 2, er det således bestemt,  

 at de forskellige grundbeløb, såfremt reguleringstallet for et givet år ikke  

 er fastsat ved lov senest den 1. juli i året forud, i stedet reguleres på  

 grundlag af reguleringstallet for det forudgående år, forhøjet eller nedsat  

 med samme procent som den, hvormed dette reguleringstal er ændret i forhold  

 til reguleringstallet for året forud for dette.
Den procentvise ændring  

 beregnes med 2 decimaler, og det således beregnede reguleringstal beregnes  

 med een decimal.
 Denne regel kan første gang få betydning ved beløbsreguleringen for 1985.  

 Dette vil ske, såfremt reguleringstallet for 1985 ikke er fastsat ved lov  

 senest den 1. juli 1984.
 I så fald udgør reguleringstallet for 1985 reguleringstallet for 1984  

 (124,1) forhøjet med samme procent som den, hvormed dette er ændret i forhold  

 til reguleringstallet for 1983.
 Sidstnævnte reguleringstal er i § 2 i lov nr. 500 af 28. oktober 1983  

 fastsat til 119,3. Fastsættelsen af et reguleringstal for 1983 har ingen  

 betydning for beløbsgrænserne for 1983, idet den ændrede reguleringsmekanisme  

 først har virkning fra og med 1984. Fastsættelsen af et reguleringstal for  

 1983 har alene til formål at gøre det muligt at beregne reguleringstallet for  

 1985, såfremt et sådant ikke er fastsat ved lov senest 1. juli 1984.
 Den procentvise ændring af reguleringstallet fra 1983 til 1984 kan  

 beregnes til:
 der afrundes til 4,02 pct. (2 decimaler).
 Såfremt reguleringstallet for 1985 ikke er fastsat ved lov senest 1. juli  

 1984, vil reguleringstallet for 1985 derfor udgøre reguleringstallet for 1984  

 forhøjet med 4,02 pct., dvs. 124,1 + 4,02 pct. af 124,1 = 129,09, der  

 afrundes til 129,1 (1 decimal). Beløbsgrænserne for 1985 fremkommer i så fald  

 ved at forhøje grundbeløbene med 29,1 pct.
5. Den ændrede reguleringsmekanisme i  

 udskrivningslovens § 4 får ikke betydning for afskrivningslovens regler om  

 pristalsregulering af afskrivningsgrundlaget samt reguleringen af  

 beløbsgrænsen for straksafskrivning af småaktiver.
Endvidere opretholdes  

 pristalsreguleringen af etableringskontolovens beløbsgrænse for etablering af  

 selvstændig virksomhed samt pristalsreguleringen af anskaffelsessummen ved  

 opgørelse af fortjenesten efter lov om beskatning af fortjeneste ved  

 afståelse af fast ejendom.
Nye grundbeløb 6. Ved lov nr. 500 af 28. oktober 1983 er der fastsat  

 nye grundbeløb for a) skalatrin i statsindkomstskatteskalaen  

 (udskrivningslovens § 3, stk. 1) Det under c) nævnte grundbeløb svarer til det hidtidige grundbeløb i  

 kildeskattelovens § 37, stk. 1, for det almindelige personfradrag.
Skalatrin 7. Som nævnt under pkt. 6 er der fastsat nye  

 grundbeløb for skalatrin i statsindkomstskatteskalaen.
Grundbeløbsskalaen har  

 fra og med indkomståret 1984 følgende udformning:
 Af de første 84.700 kr. svares 16 pct.
 af de næste 59.400 kr. svares 32 pct.
 af resten svares 44 pct.
 De anførte indkomstbeløb på grundbeløbsskalaen skal reguleres efter  

 udskrivningslovens § 4, således som denne er affattet ved lov nr. 500 af 28.  

 oktober 1983.
 Den ekstraordinære forlængelse af 1. trin på statsskatteskalaen med 1.000  

 kr. i hvert af årene 1982-85, som blev indført ved lov nr. 513 af 16. oktober  

 1981, er opretholdt.
 Grundbeløbsskalaen sammenholdt med reguleringstallet for  

 udskrivningslovens § 4, den fastsatte udskrivningsprocent på 90 samt den  

 nævnte ekstraordinære forlængelse af 1. skalatrin medfører for 1984  

 udskrivning af statsindkomstskat efter følgende skala:
Sociale bidrag 8. Folkepensionsbidraget udgør fortsat 3,5 pct. af den  

 skattepligtige indkomst.
Derimod er bidraget til dagpengefonden ved lov nr. 502 af 28. oktober 1983  

 om ændring af lov om dagpenge ved sygdom eller fødsel forhøjet fra 1 pct. til  

 1,85 pct. af den skattepligtige indkomst.
Forhøjelsen har virkning fra og med  

 indkomståret 1984.
 De sociale bidrag udgør for 1984 således sammenlagt 5,35 pct. af den  

 skattepligtige indkomst.
Personfradrag 9. Grundbeløbet i kildeskattelovens § 37, stk. 1, for  

 det almindelige personfradrag er fra og med indkomståret 1984 fastsat til  

 16.900 kr.
Dette grundbeløb skal reguleres efter den nye § 4 i  

 udskrivningsloven, hvilket for 1984 medfører et beløb på 21.000 kr. (16.900  

 kr. + 24,1 pct. af 16.900 kr. = 20.972,90 kr., der afrundes opad til 21.000  

 kr.).
 I § 3, stk. 1, i lov nr. 500 af 28. oktober 1983 er det imidlertid  

 bestemt, at personfradraget efter kildeskattelovens § 37, stk. 1, efter  

 regulering i medfør af udskrivningslovens § 4, for indkomståret 1984 skal  

 forhøjes med 1.200 kr. ved nedsættelsen af de beregnede indkomstskatter til  

 staten og de sociale bidrag.
 Det almindelige personfradrag ved beregning af statsskatten,  

 folkepensionsbidraget og bidraget til dagpengefonden udgør for indkomståret  

 1984 følgelig 22.200 kr.
 10. Der er indført et selvstændigt almindeligt  

 personfradrag for beregningen af kommunal og amtskommunal indkomstskat samt  

 kirkelige afgifter.
I § 5 i lov om kommunal indkomstskat og i § 8 i lov om udskrivning af skat  

 til amtskommunen er således fastsat et kommunalt almindeligt personfradrag,  

 hvis grundbeløb udgør 16.000 kr.
De 16.000 kr. skal reguleres efter den nye §  

 4 i udskrivningsloven, og det almindelige personfradrag ved beregningen af de  

 kommunale indkomstskatter og de kirkelige afgifter udgør for indkomståret  

 1984 derfor 19.900 kr.
11. Ved beregning af slutskatten for indkomståret 1984  

 skal der således benyttes to forskellige almindelige personfradrag.
Det har  

 imidlertid ikke været teknisk muligt inden 1. januar 1984 at udfærdige og  

 udsende skattekort og skattebilletter, hvor de foreløbige skatter er beregnet  

 under hensyntagen til, at der i 1984 skal gælde to forskellige fradragsbeløb.  

 Ministeren for skatter og afgifter har derfor bestemt, at der ved  

 udfærdigelsen af de skattekort og skattebilletter, der skal gælde for  

 indkomståret 1984, skal fastsættes et almindeligt personfradrag på 20.900  

 kr., der benyttes ved beregningen af den foreløbige skat både til stat og  

 kommune.
Dette er sket ved udstedelse af bekendtgørelse nr. 515 af 3.  

 november 1983.
 Denne fremgangsmåde er i øvrigt også anvendt ved forskudsregistreringen  

 for 1983, jfr. skattedepartementets cirkulære af 24. november 1982 om  

 udskrivningsreglerne for 1983.
12. Reguleringen i medfør af den nye § 4 i  

 udskrivningsloven af personfradragene for pensionister, jfr.  

 kildeskattelovens § 37, stk. 5, er suspenderet for indkomståret 1984. I  

 stedet er personfradraget for dette indkomstår for gifte samlevende  

 pensionister fastsat til 22.600 kr. pr. pensionist, og personfradraget for  

 enlige pensionister er fastsat til 41.400 kr.
Disse personfradrag anvendes  

 ved beregningen af skat både til stat og kommune.
 13. Ministeren for skatter og afgifter har i  

 forbindelse med folketingets behandling af udskrivningsreglerne for 1984  

 oplyst, at regeringen vil fremsætte lovforslag om en særlig forhøjelse af  

 personfradraget for børnefamilier.
 Det nævnte lovforslag er ikke fremsat på tidspunktet for dette cirkulæres  

 underskrift, og der kan derfor ikke siges noget nærmere om denne ordning.
Skatteloft 14. Ved lov nr. 500 af 28 oktober 1983 er det fastsat,  

 at den i udskrivningslovens § 3, stk. 5, fastsatte procentsats vedrørende det  

 såkaldte "skrå" skatteloft for indkomståret 1984 skal udgøre 73.  

 Dette svarer til den procentsats, der er gældende for indkomståret 1983 for  

 dette skatteloft, jfr. skattedepartementets cirkulære af 24. november 1982.
Skatteloftsreglen i § 3, stk. 5, vil i 1984 derfor kun have betydning i de  

 kommuner, hvor den samlede udskrivningsprocent til primær- og amtskommune  

 udgør 28,1 eller derover.
Det drejer sig om i alt 73 kommuner.
 Der er ikke ved den omhandlede lov sket ændringer af skatteloftsreglen i  

 udskrivningslovens § 5. Procentsatsen i denne bestemmelse udgør fortsat 78.
Formueskatten 15. Grundbeløbet i udskrivningslovens § 10, stk. 3,  

 for bundgrænsen for formuebeskatning er fra og med indkomståret 1984 fastsat  

 til 970.900 kr.
Beløbet skal reguleres efter den nye § 4 i udskrivningsloven,  

 og for 1984 udgør formueskatten derfor 22 promille af den del af den  

 skattepligtige formue, der overstiger 1.204.900 kr.
Sømandsskatten 16. Indkomstbeløbene på sømandsskatteskalaen og  

 personfradragene for sømandsbeskattede er tilpasset ændringerne i reglerne  

 for skatten i land.
 Som følge af den under pkt. 8 nævnte forhøjelse af bidraget til  

 dagpengefonden er der endvidere fra og med lønningsåret 1984 sket en  

 forhøjelse af beskatningsprocenterne på sømandsskatteskalaen med 1  

 procentpoint på hvert skalatrin.
 For lønningsåret 1984 udskrives sømandsskatten efter følgende skala  

 (indkomstbeløb pr. måned):
 Af de første 10.820 kr. svares 42 pct.
 af de næste 7.080 kr. svares 61 pct.
 af beløb over 17.900 kr. svares 68 pct.
17. Grundbeløbet for det almindelige personfradrag for  

 sømandsbeskattede er ændret til 1.640 kr.
Dette grundbeløb skal reguleres  

 efter den nye § 4 i udskrivningsloven, hvilket for 1984 medfører et beløb på  

 2.040 kr.
I § 3, stk. 2, i lov nr. 500 af 28. oktober 1983 er det imidlertid  

 bestemt, at dette personfradrag, efter regulering i medfør af  

 udskrivningsloven § 4, for lønningsåret 1984 skal forhøjes med 50 kr.
Det  

 almindelige personfradrag for sømandsbeskattede udgør for lønningsåret 1984  

 følgelig 2.090 kr. pr. måned.
 18. Reguleringen i medfør af den nye § 4 i  

 udskrivningsloven af personfradragene for sømandsbeskattede pensionister er  

 suspenderet for lønningsåret 1984. I stedet er personfradraget for dette  

 lønningsår for gifte samlevende pensionister fastsat til 2.260 kr. pr. måned,  

 og personfradraget for enlige pensionister er fastsat til 4.140 kr. pr.  

 måned.
 19. Efter sømandsskattelovens § 28, stk. 6, betragtes  

 en del af den tilbageholdte skat for sømænd som dagpengebidrag, der overføres  

 til dagpengefonden.
For her i landet hjemmehørende og dermed sidestillede sømænd er hidtil et  

 beløb svarende til 2 1/2 pct. betragtet som dagpengebidrag.
Fra og med  

 lønningsåret 1984 er denne sats forhøjet til 4 1/2 pct. som følge af den  

 generelle forhøjelse af bidraget til dagpengefonden, jfr. pkt. 8.
Samlet oversigt over regulerede beløbsgrænser 20. I bilaget til dette cirkulære er optrykt en samlet  

 oversigt over 1983- og 1984-beløbene for de beløb i skattelovgivningen, der  

 reguleres efter udskrivningslovens § 4.
I oversigten er endvidere optrykt 1983- og 1984-beløbene for de 2  

 beløbsgrænser, for hvilke der som nævnt under pkt. 5 fortsat finder  

 pristalsregulering sted.
Det drejer sig om beløbsgrænsen for  

 straksafskrivning af småaktiver (afskrivningslovens § 3, stk. 2) samt  

 etableringskontolovens beløbsgrænse for etablering af selvstændig virksomhed  

 (etableringskontolovens § 5, stk. 2).
