 Som følge af ændringen af arbejdsløshedsforsikringslovens § 68, stk.
3, der trådte i kraft den 1. januar 1989 og som følge af et konstateret behov for retningslinier vedrørende administrationen af § 68  som helhed har direktoratet udarbejdet følgende  

 retningslinier:
1. Overflytning til deltidsforsikring Som deltidsarbejde betragtes arbejde, hvis varighed er mindst 15 timer og  

 højst 30 timer om ugen, eller som har en sådan varighed beregnet i gennemsnit  

 for en måned.
 Deltidsarbejde berettiger til overflytning til deltidsforsikring.  

 Overflytning sker efter medlemmets skriftlige begæring og har virkning fra  

 tidspunktet for arbejdsløshedskassens modtagelse af begæringen.
 Der er ikke pligt til at lade sig overflytte til deltidsforsikring.
 Overflytning til deltidsforsikring i tilknytning til anmeldelse om  

 ledighed er betinget af, at medlemmet er berettiget til dagpenge i henhold  

 til arbejdsløshedsforsikringslovens § 55.
 Overflytning til deltidsforsikring er betinget af, at medlemmet på  

 tidspunktet for kassens modtagelse af begæringen, er berettiget til dagpenge  

 i henhold til arbejdsløshedsforsikringslovens § 55.
Overflytning er ligeledes betinget af, at der ifølge kassens vedtægter er  

 mulighed for deltidsforsikring.
Uanset om en kasse ifølge sine vedtægter  

 optager deltidsforsikrede, kan et medlem, der overgår til delpension efter  

 lov om delpension, altid overflyttes til deltidsforsikring.
2. Overflytning til fuldtidsforsikring Det fremgår af arbejdsløshedsforsikringslovens § 68, stk. 3, at »Et  

 deltidsforsikret medlem, som i en sammenhængende periode på 13 uger har haft  

 arbejde som lønmodtager med et gennemsnitligt timetal på mere end 30 timer  

 pr. uge, skal lade sig overflytte som fuldtidsforsikret medlem med virkning  

 fra arbejdets begyndelse.
Medlemmet skal anmelde ændringen i arbejdstiden til  

 kassen.« Anmelder et medlem ændringen i arbejdstiden senere end 13 uger efter  

 arbejdets begyndelse, har overflytningen virkning fra det tidspunkt, hvor  

 kassen har modtaget anmeldelsen.
 13-ugers perioden kan ikke forlænges.
 13-ugers perioden betragtes som afbrudt, såfremt der er udbetalt dagpenge  

 som følge af ledighed.
 Når perioden er afbrudt, skal der foreligge en ny sammenhængende 13-ugers  

 periode med det krævede gennemsnitlige antal timer, for at der kan ske  

 overflytning til fuldtidsforsikring.
3. Dokumentation Ved overflytning kan medlemmets lønsedler som udgangspunkt anvendes som  

 dokumentation for arbejdets omfang.
Ved overflytning fra deltids- til  

 fuldtidsforsikring skal der endvidere foreligge en af medlemmet udfyldt og  

 underskrevet erklæring om tidspunktet for arbejdets påbegyndelse.
 Hvor arbejdets omfang undtagelsesvis ikke tilstrækkeligt klart fremgår af  

 medlemmets lønsedler, skal kassen indhente arbejdsgiveroplysninger.
4. Generelt Vedrørende lønmodtagerarbejde i denne vejledning henvises der til det  

 almindelige lønmodtagerbegreb, jf. bekendtgørelse nr. 499 af 19. august 1988  

 om optagelse i en statsanerkendt arbejdsløshedskasse for lønmodtagere med  

 tilhørende vejledning.
 Bibeskæftigelse ved selvstændig erhvervsvirksomhed kan ikke medtages ved  

 overflytning til fuldtidsforsikring.
Omregning af indtægt til arbejdstimer kan ske både ved overflytning til  

 deltids- og fuldtidsforsikring, men kun i det omfang, der kan foretages  

 omregning ved optagelse.
Der henvises til direktoratets bekendtgørelse nr.  

 499 af 19. august 1988 om optagelse i en statsanerkendt arbejdsløshedskasse.
Egentligt bierhverv kan ikke danne grundlag for overflytning.
Egentligt  

 bierhverv er karakteriseret ved, at der typisk er tale om beskæftigelse, som  

 en person kan have sideløbende med sit hovederhverv.
Der vil således typisk  

 være tale om beskæftigelse af et begrænset omfang og beskæftigelse, som ikke  

 kan udbydes som hovedbeskæftigelse.
Hvis arbejdet har samme karakter som  

 hovedbeskæftigelsen, er der ikke tale om bierhverv.
