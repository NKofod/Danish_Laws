Lov om ændring af  

 merværdiafgiftsloven1)1) (Forhøjelse af  

 momsregistreringsgrænsen, momsfritagelse for almenvelgørende  

 foreninger, lempelser i reglerne om momsafregning m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om merværdiafgift (momsloven), jf. lovbekendtgørelse  

 nr. 804 af 16. august 2000, som ændret bl.a. ved § 3 i lov nr.  

 1299 af 20. december 2000 og senest ved lov nr. 1088 af 19. december 2001,  

 foretages følgende ændringer:
 1. I § 13, stk. 1, nr. 5, udgår »motorløb  

 og«.
 2. I § 13, stk. 1, indsættes efter nr. 21  

 som nyt nummer:
»22)	Varer og ydelser, der leveres af almenvelgørende eller  

 på anden måde almennyttige foreninger m.fl. i forbindelse med  

 afholdelsen af aktiviteter, under forudsætning af, at fritagelsen ikke  

 vil kunne fremkalde konkurrencefordrejning.
Det er en betingelse, at  

 overskuddet fuldt ud anvendes til foreningens eget formål, samt at  

 overskuddets anvendelse på anmodning af de statslige told- og  

 skattemyndigheder kan dokumenteres.
Levering af varer og ydelser af  

 forretningsmæssig karakter er ikke omfattet af fritagelsen.« 3. § 41, stk. 4, affattes således:
»Stk. 4. Det er en betingelse for fradragsret efter  

 stk. 2 og 3, at virksomhedens leverancer af varer og ydelser overstiger  

 registreringsgrænsen i § 49, stk. 1, 1. pkt.« 4. I § 45, stk. 2, indsættes efter 1. pkt.  

 som nyt punktum:
»Tilsvarende kan der ydes afgiftsgodtgørelse af  

 fremmede staters herværende honorære konsulers indkøb, i  

 det omfang de indkøbte varer og ydelser skal anvendes fuldt ud i  

 forbindelse med den konsulære tjeneste.« 5. I § 49, stk. 1, 1. pkt., ændres »20.000  

 kr.« til: »50.000 kr.«.
 6. I § 49, stk. 2, ophæves nr. 1.
 Nr. 2 og 3 bliver herefter nr. 1 og 2.
 7. I § 49, stk. 2, nr. 2, som bliver nr. 1, ændres  

 »110.000« til: «170.000«.
 8. I § 57, stk. 2, 1. pkt., ændres »10« til:  

 »15«.
 9. I § 57, stk. 2, indsættes som 3.  

 pkt.:
»For juni skal virksomhedens angivelse efter stk. 1  

 dog foretages senest 1 måned og 10 dage efter afgiftsperiodens  

 udløb.« 10. I § 57, stk. 3, 1. pkt., ændres »10«  

 til: »15«.
§ 2 Stk. 1. Loven træder i kraft den 1. juli 2002, jf. dog  

 stk. 2.
 Stk. 2. § 1, nr. 9, træder dog i kraft den 1. juni  

 2002 og har virkning for juni 2002 og juni måned i følgende  

 år.
Stk. 3. Foreninger m.fl., der er registreret for  

 merværdiafgift, kan, jf. stk. 1 og § 13, stk. 1, nr. 22,  

 i lov om merværdiafgift (momsloven) som affattet ved denne lovs  

 § 1, nr. 2, vælge at afmelde sig fra registrering.
Afmeldelse skal  

 ske til de statslige told- og skattemyndigheder i overensstemmelse med  

 reglerne i § 47, stk. 5, sidste pkt., i lov om merværdiafgift  

 (momsloven).
Stk. 4. Afgiftspligtige personer etableret her i landet, der  

 er registreret for merværdiafgift, kan, jf. stk. 1 og § 49,  

 stk. 1, 1. pkt., i lov om merværdiafgift (momsloven) som  

 ændret ved denne lovs § 1, nr. 5, vælge at afmelde sig fra  

 registrering, såfremt de samlede afgiftspligtige leverancer ikke  

 overstiger 50.000 kr. årligt.
Afmeldelse skal ske til de statslige  

 told- og skattemyndigheder i overensstemmelse med reglerne i § 47,  

 stk. 5, sidste pkt., i lov om merværdiafgift (momsloven).
Stk. 5. Ved omregistrering af virksomheder med henblik  

 på afgiftsperioder, der påbegyndes fra og med 1. juli 2002 til og  

 med 31. december 2002, jf. stk. 1 og § 57, stk. 2 og 3, i lov  

 om merværdiafgift (momsloven) som ændret ved denne lovs § 1,  

 nr. 8 og 10, er anvendelsen af kvartalet eller kalenderhalvåret  

 betinget af, at virksomheden ikke er registreret efter momslovens § 47,  

 stk. 3, 2. pkt.
Hvis virksomheden er registreret efter denne  

 bestemmelse, skal den anvende kalendermåneden som afgiftsperiode efter  

 momslovens § 57, stk. 2. Er virksomheden ikke registreret efter  

 momslovens § 47, stk. 3, 2. pkt., sker ændring af en  

 virksomheds afgiftsperiode i perioden fra og med 1. juli 2002 til og med 31.  

 december 2002 på grundlag af virksomhedens afgiftspligtige leverancer i  

 en 12-måneders-periode, der omfatter anden halvdel af  

 kalenderåret 2000 og første halvdel af kalenderåret 2001.  

 Virksomhedens afgiftsperiode kan kun forlænges, hvis den for  

 afgiftsperioderne i hele 12-måneders-perioden som nævnt i 3. pkt.  

 har angivet og indbetalt afgiften efter loven rettidigt.
Givet på Amalienborg, den 15. maj  

 2002 Under Vor Kongelige Hånd og Segl Margrethe R.
/Svend Erik Hovmand 1)  Loven indeholder  

 bestemmelser, der gennemfører dele af Rådets direktiv nr.  

 77/388/EØF (EF-Tidende 1977, L 145, side 1) som senest ændret  

 ved rådsdirektiv 2001/4/EF.
