Betænkning afgivet af Skatteudvalget den  

 23. maj 2001 Betænkning over Forslag til lov om ændring af  

 vurderingsloven og andre skattelove (Justering af vurderingsorganisationen m.v.) [af skatteministeren (Frode Sørensen)] 1. Ændringsforslag Der er stillet 5 ændringsforslag til lovforslaget.  

 Centrum-Demokraternes medlem af udvalget og Kirsten Jacobsen (UP) har stillet  

 ændringsforslag nr. 1, 3 og 5. Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget og  

 Kirsten Jacobsen (UP) har stillet ændringsforslag nr. 2 og 4.
2. Udvalgsarbejdet Lovforslaget blev fremsat den 15. marts 2001 og var til 1.  

 behandling den 4. april 2001. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Amtsrådsforeningen og Dansk Skovforening,  

 som skatteministeren har kommenteret over for udvalget.
Spørgsmål Udvalget har stillet 11 spørgsmål til  

 skatteministeren, som denne har besvaret med undtagelse af  

 spørgsmål 8-11. Disse forventes besvaret af skatteministeren  

 inden 2. behandling af lovforslaget.
3. Tilkendegivelse fra skatteministeren Skatteministeren har tilkendegivet følgende:
 »Skatteministeren har tilkendegivet, at forslaget om at  

 give vurderingsrådet mulighed for at uddelegere  

 besigtigelseskompetencen til vurderingssekretariatet ikke ændrer ved  

 kompetencefordelingen mellem vurderingsrådet og  

 vurderingssekretariatet.
 Det folkelige og demokratiske element bevares  

 således med lovændringen med uændret styrke i  

 vurderingsarbejdet.
 Allerede efter de gældende regler kan  

 vurderingsrådet   bortset fra besigtigelser   bemyndige  

 vurderingssekretariatet til at udføre særligt afgrænsede  

 opgaver.
Med ændringen skabes der en mere fleksibel  

 vurderingsorganisation, idet det enkelte vurderingsråd får  

 mulighed for at uddelegere besigtigelseskompetencen.
Det enkelte  

 vurderingsråd får herefter mulighed for at tilpasse  

 arbejdsfordelingen mellem vurderingsrådet og vurderingssekretariatet  

 efter de lokale behov.
Det er det lokale vurderingsråd, der suverænt  

 bestemmer, om og i hvilket omfang vurderingsse-kretariatet skal kunne  

 foretage besigtigelser uden deltagelse af vurderingsrådsmedlemmer.
Det  

 lokale vurderingsråd kan også til enhver tid ændre  

 bemyndigelsen eller trække bemyndigelsen tilbage.
Det er også i alle tilfælde fortsat  

 vurderingsrådet, der skal stå for borgerkontakten i forbindelse  

 med ejendomsvurderingsopgaven.
Delegationsmuligheden ændrer heller ikke  

 ved, at det også fortsat er vurderingsrådet, der har ansvaret for  

 varetagelsen af ejendomsvurderingsopgaven.« 4. Indstillinger og politiske bemærkninger Et flertal i udvalget (V, KF, DF, CD, KRF, Kirsten  

 Jacobsen (UP) og Kim Behnke (UP)) indstiller lovforslaget til  

vedtagelse med de stillede ændringsforslag.
Et mindretal i udvalget (S, SF og RV) indstiller  

 lovforslaget til vedtagelse uændret.
Mindretallet vil stemme  

 imod de stillede ændringsforslag.
SF indstiller de stillede ændringsforslag til  

 forkastelse, idet SF har lagt vægt på, at der ikke sker nogen  

 ændring i vurderingsrådets kompetence i forhold til, hvad  

 vurderingssekretariatet får mulighed for.
SF lægger vægt  

 på, at vurderingsrådet som en lægmandsinstitution fortsat  

 er centralt placeret, og at rådet kan udøve samme myndighed som  

 hidtil.
Det er også fortsat vurderingsrådene, der suverænt  

 bestemmer, om og i hvilket omfang vurderingssekretariaterne skal foretage  

 besigtigelser uden deltagelse af vurderingsrådsmedlemmer.
SF mener  

 heller ikke, at vurderingsrådene svækkes, ved at  

 revisionsmyndighederne kan foretage besigtigelser på egen hånd,  

 idet vurderingsrådene til enhver tid kan beslutte at ville være  

 til stede, når revisionsmyndighederne foretager besigtigelser.
Da der  

 fra forskellig side har været rejst spørgsmål ved, om der  

 er risiko for, at vurderingsrådene skulle blive svækket eller  

 måske snarere lade sig selv svække, vil SF nøje  

 følge udviklingen inden for området i forhold til de  

 ændringer, der foreslås gennemført med lovforslaget.
 Et andet mindretal i udvalget (EL) indstiller  

 lovforslaget til vedtagelse og vil redegøre for sin stilling  

 til de stillede ændringsforslag ved 2. behandling.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
5. Ændringsforslag med bemærkninger Ændringsforslag Til § 1 Af	et mindretal (CD og Kirsten Jacobsen (UP)), tiltrådt af  

 et mindretal (V, KF, DF, KRF og Kim Behnke (UP)):
 1) Nr. 3 udgår.
[Den foreslåede dialogordning med ejere af fast  

 ejendom udgår] Af	et mindretal (V, KF, CD, KRF og Kirsten Jacobsen (UP)),  

 tiltrådt af et mindretal (DF og Kim Behnke (UP)):
 2) Nr. 14 udgår.
[Forslaget om vurderingssekretariatets adgang til  

 besigtigelser uden vurderingsrådsmedlemmer udgår] Af	et mindretal (CD og Kirsten Jacobsen (UP)), tiltrådt af  

 et mindretal (V, KF, DF, KRF og Kim Behnke (UP)):
 3) Nr. 21 udgår.
[Den foreslåede dialogordning med ejere af fast  

 ejendom udgår] Af	et mindretal (V, KF, CD, KRF og Kirsten Jacobsen (UP)),  

 tiltrådt af et mindretal (DF og Kim Behnke (UP)):
 4) Nr. 31 udgår.
[Forslaget om tilsyns- og revisionsmyndighedernes adgang  

 til besigtigelser uden vurderingsrådsmedlemmer udgår] Af	et mindretal (CD og Kirsten Jacobsen (UP)), tiltrådt af  

 et mindretal (V, KF, DF, KRF og Kim Behnke (UP)):
 5) Nr. 33 udgår.
[Den foreslåede dialogordning med ejere af fast  

 ejendom udgår] Bemærkninger Til nr. 1, 3 og 5 Med ændringsforslagene udgår den i  

 lovforslaget foreslåede dialogordning med ejerne af fast ejendom,  

 hvorefter vurderingsmyndighederne til udvalgte ejendomsejere kan udsende  

 skema til frivillig udfyldelse om oplysninger vedrørende  

 vedligeholdelsesstand m.v. og bud på ejendommens ansættelse.
 Det er CD s og Kirsten Jacobsens (UP) opfattelse, at den i  

 lovforslaget foreslåede dialogordning med ejerne af fast ejendom  

 må betragtes som første skridt på vejen til en egentlig  

 selvangivelsesordning for fast ejendom, hvilket forslagsstillerne er  

 modstandere af.
 Dertil kommer, at vurderingsrådet allerede i dag har  

 denne dialog med ejendomsejerne i forbindelse med klager, besigtigelser m.v.,  

 og hvis vurderingsrådet i den sammenhæng bliver opmærksom  

 på uoverensstemmelser med BBR-registret, notereres disse, og  

 oplysninger herom videregives til Teknisk Forvaltning.
 Med henvisning til, at det er kommunernes ansvar, at  

 BBR-registret er opdateret, og at vurderingsinstitutionen ikke er en del af  

 den offentlige forvaltning, er det endvidere forslagsstillernes opfattelse,  

 at den foreslåede dialogordning med ejerne af fast ejendom vil  

 resultere i en uhensigtsmæssig sammenblanding af ansvar.
Til nr. 2 Ændringsforslaget indebærer en bevarelse af  

 den eksisterende retstilstand, således at vurderingssekretariaterne  

 ikke kan foretage besigtigelser uden deltagelse af mindst et  

 vurderingsrådsmedlem.
Vurderingsrådet vil dog fortsat kunne  

 bemyndige vurderingssekretariatet til at varetage særligt  

 afgrænsede opgaver på vurderingsrådets vegne.
For stillerne af ændringsforslaget er det af  

 afgørende betydning at bevare det demokratiske og folkelige element i  

 vurderingsinstitutionen.
Det er forslagsstillernes opfattelse, at  

 lovforslagets forslag om, at vurderingssekretariaterne skal kunne foretage  

 besigtigelser uden deltagelse af vurderingsrådsmedlemmer, reelt er  

 udtryk for, at en del af magten fjernes fra lægmandselementet.  

 Forslagsstillerne er ikke enige i denne magtforskydning og finder, at  

 lovforslagets element herom har en uheldig signalværdi og er et skridt  

 i den forkerte retning i forhold til en bevarelse af det demokratiske og  

 folkelige element i den fremtidige vurderingsinstitution.
Til nr. 4 Ændringsforslaget indebærer en bevarelse af  

 den eksisterende retstilstand, således at tilsyns- og  

 revisionsmyndighederne ikke vil kunne foretage besigtigelser uden deltagelse  

 af et vurderingsrådsmedlem.
For stillerne af ændringsforslaget er det af  

 afgørende betydning at bevare det demokratiske og folkelige element i  

 vurderingsinstitutionen.
Det er forslagsstillernes opfattelse, at  

 lovforslagets forslag om, at tilsyns- og revisionsmyndighederne skal kunne  

 foretage besigtigelser uden deltagelse af vurderingsrådsmedlemmer reelt  

 er udtryk for, at en del af magten fjernes fra lægmandselementet.  

 Forslagsstillerne er ikke enig i denne magtforskydning og finder, at  

 lovforslagets element herom har en uheldig signalværdi og er et skridt  

 i den forkerte retning i forhold til en bevarelse af det demokratiske og  

 folkelige element i den fremtidige vurderingsinstitution.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Kirsten Jacobsen (UP)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 183 Bilagsnr.
Titel 1 Henvendelse af 9/4-01 fra Dansk Skovforening 2 Meddelelse om tidspunkt for betænkningsafgivelse og frist for  

 spørgsmål m.v.
