Fremsat den 14. december 2001 af  

 Villy Søvndal (SF),  

 Anne Baastrup (SF) og Aage Frandsen (SF) Forslag til Lov om ændring af lov om retssikkerhed  

 og administration på det sociale område (Efterprøvelse af skøn) § 1 I lov om retssikkerhed og administration på det sociale  

 område, jf. lovbekendtgørelse nr. 267 af 12. april 2000, som  

 ændret senest ved § 2 i lov nr. 490 af 7. juni 2001, foretages  

 følgende ændring:
 1. § 69 affattes således:
»§ 69. Det sociale nævn og Ankestyrelsen kan  

 i forbindelse med efterprøvelse af klager over afgørelser  

 truffet af kommunen eller amtskommunen efterprøve det skøn, der  

 indgår i afgørelsen.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Lovforslaget er en uændret  

 genfremsættelse af lovforslag nr.
L 31 fra folketingsåret  

 2001-02, 1. samling, se Folketingstidende 2001-02, 1. samling, tillæg A  

 side 785 og 786.
 Hensigten med lovforslaget er at få indført  

 et lovgrundlag, således at de sociale nævn og Ankestyrelsen med  

 udgangspunkt i lovgivningen og forarbejderne hertil vil kunne  

 efterprøve det udøvede skøn på fuldstændig  

 samme måde, som skønnet ville kunne prøves af  

 domstolene.
Efter retssikkerhedsloven kan ankeinstansen kun  

 efterprøve det kommunale skøn, når der foreligger  

 særlige omstændigheder.
Begrebet særlige  

 omstændigheder er en meget diffus formulering, som gør  

 borgernes retsstilling usikker.
Klagemuligheden er ikke meget værd,  

 når et skøn kun kan ændres, hvis det er åbenbart  

 urimeligt eller ulovligt.
Mange har kritiseret formuleringen og tankerne bag  

 indholdet af retssikkerhedslovens § 69 om at indskrænke  

 efterprøvelsen af skønnet.
Forslagsstillerne ønsker at  

 få gennemført en ændring af bestemmelsen, som styrker  

 borgernes retsikkerhed.
I flere situationer har Højesteret omgjort  

 afgørelser fra Ankestyrelsen, hvilket har skabt tvivl om  

 tilstrækkeligheden af ankesystemet i dets nuværende form, og det  

 er ikke godt for borgernes retssikkerhed.
SF finder det nødvendigt, at  

 domstole og ankesystem får samme mulighed for at efterprøve de  

 kommunale skøn på det sociale område.
I forbindelse med Det Centrale Handicapråds  

 konference den 10. november 2000, »kommunale forskelle   et  

 retssikkerhedsproblem for handicappede«, var flere oplægsholdere enige  

 i kritikken af retssikkerhedslovens § 69. En advokat fra advokatfirmaet  

 Kleberg, Lund og Partnere fastslog, at retssikkerheden skal forbedres gennem  

 dialog, og at retssager bør undgås.
Sager ved domstolene tager  

 meget lang tid, og anlæggelse af en retssag medfører ikke, at  

 kommunens afgørelse tillægges opsættende virkning.
Det  

 betyder, at den ydelse, der strides om, ikke kommer til udbetaling,  

 før retssagen er afsluttet efter flere år.
Endvidere  

 prøver domstolene ikke altid skønnet fuldt ud.
Der skal  

 være et sikkert grundlag, før domstolene rører ved  

 skønnet.
Advokaten satte spørgsmålstegn ved, om advokater  

 er klædt tilstrækeligt på til at føre sociale sager.  

 Systemet er bygget op, så sagerne løses inden for ankesystemet.  

 Advokaterne har fået en generel uddannelse og kan derfor også  

 føre sociale sager, men retssystemet er ikke gearet hertil.
Derfor har  

 SF fremsat forslag til folketingsbeslutning om ændring af  

 klagebehandlingen i forbindelse med tilkendelse af sociale ydelser, herunder  

 flytning af domstolsprøvelse fra almindelige domstole til  

 forvaltningsdomstole, jf. beslutningforslag nr.
B 29, folketingsåret  

 2001-2002.
 Forslaget er udgiftsneutralt.
Skriftlig fremsættelse Villy Søvndal Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 retssikkerhed og administration på det sociale område.  

 (Efterprøvelse af skøn).
(Lovforslag nr.
L 38).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 69. Det sociale nævn og Ankestyrelsen kan kun, når  

 der foreligger særlige omstændigheder, efterprøve det  

 skøn, der indgår i en afgørelse truffet af kommunen eller  

 amtskommunen.
 § 69. Det sociale nævn og Ankestyrelsen kan i forbindelse med  

 efterprøvelse af klager over afgørelser truffet af kommunen  

 eller amtskommunen efterprøve det skøn, der indgår i  

 afgørelsen.
