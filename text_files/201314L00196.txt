Betænkning afgivet af Udenrigsudvalget den 26. november 2013 Betænkning over Forslag til lov om ændring af lov om internationalt udviklingssamarbejde og lov om støtte til danske investeringer i Østlandene (Undtagelse af dokumenter om Investeringsfonden for Udviklingslandes og Investeringsfonden for Østlandenes forretningsvirksomhed fra lov om offentlighed i forvaltningen) [af ministeren for udviklingsbistand (Christian Friis Bach)]:
1. Udvalgsarbejdet Lovforslaget blev fremsat den 31. oktober 2013 og var til 1. behandling den 12. november 2013. Lovforslaget blev efter 1. behandling henvist til behandling i Udenrigsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og ministeren for udviklingsbistand sendte den 26. september 2013 dette udkast til udvalget, jf. folketingsåret 2012-13, URU alm. del  bilag 250. Den 31. oktober 2013 sendte ministeren for udviklingsbistand de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Oluf Jørgensen.
Udviklingsministeren har over for udvalget kommenteret denne.
Spørgsmål Udvalget har stillet 7 spørgsmål til udviklingsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, S, RV, SF, og KF) indstiller lovforslaget til vedtagelse uændret.
 Et mindretal i udvalget (DF, EL og LA) indstiller lovforslaget til forkastelse ved 3. behandling.
Enhedslistens medlemmer af udvalget finder ingen begrundelse for at begrænse offentlighedens adgang til fondenes aktiviteter.
Den gældende offentlighedslov giver i forvejen mulighed for at undtage forretningsmæssige aktiviteter fra offentlighedens indsigt.
Derfor kan Enhedslisten ikke støtte lovforslaget.
Liberal Alliances medlem af udvalget understreger, at Liberal Alliance ønsker større åbenhed i forvaltningen og finder, at både den nuværende og den tidligere regering har fejlet i forhold til demokratiet ved at lægge yderligere begrænsninger for åbenheden.
Allerede i dag er der mulighed for at undtage fonde fra aktindsigt, når det kommer til den del af deres aktiviteter, som omhandler deres forretningsstrategi i forbindelse med samarbejde med virksomheder.
Liberal Alliance betragter derfor dette lovforslag som værende i bedste fald unødvendigt, i værste fald bidrager det til yderligere lukkethed i forvaltningen.
Liberal Alliances medlem af udvalget kan således ikke støtte lovforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Jeppe Kofod (S) Ane Halsboe-Jørgensen (S) Mette Gjerskov (S) John Dyrby Paulsen (S) Daniel Toft Jakobsen (S) Maja Panduro (S) nfmd.
Mogens Jensen (S) Lone Loklindt (RV) Christian Friis Bach (RV) Sofie Carsten Nielsen (RV) Özlem Sara Cekic (SF) Steen Gade (SF) Christian Juhl (EL) Nikolaj Villumsen (EL) Frank Aaen (EL) Peter Juel Jensen (V) Jakob Ellemann-Jensen (V) Karen Jespersen (V) Karsten Lauritzen (V) Ellen Trane Nørby (V) Søren Pind (V) Mads Rørvig (V) Ulla Tørnæs (V) Søren Espersen (DF) Hans Kristian Skibby (DF) Pia Adelsteen (DF) Peter Skaarup (DF) Mette Bock (LA) Per Stig Møller (KF) fmd.
 Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 56 Bilagsnr.
