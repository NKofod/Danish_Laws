Anvendelse 1. Denne vejledning finder anvendelse ved udarbejdelse  

 af mønstringsruller for passagerskibe.
Vejledningen er ment som et generelt  

 hjælperedskab, som dog ikke kan tage højde for alle de særlige forhold, der  

 gælder for et konkret skib.
Regelgrundlag 2. Alle passagerskibe med en brutto tonnage på 20  

 eller derover skal være forsynet med godkendte mønstringsruller.
Regler om  

 mønstringsruller findes i Meddelelser fra Søfartsstyrelsen B, Kap.
III, regel  

 8 og 53.
Godkendelse 3. Mønstringsrullen skal udarbejdes og fremsendes til  

 Søfartsstyrelsen for godkendelse inden skibet sættes i fart.
Rullerne skal  

 revideres, hver gang der sker ændringer i besætningens sammensætning og antal  

 eller ændringer i skibets anvendelse.
Mønstringsrullerne indsendes til  

 Søfartsstyrelsen, som herefter vil kunne give en foreløbig godkendelse af  

 rullerne.
Den endelige godkendelse af mønstringsrullerne vil dog først kunne  

 ske i forbindelse med skibets første hovedsyn.
Godkendte mønstringsruller er  

 en forudsætning for den endelig besætningsfastsættelse.
Såfremt den revision  

 af mønstringsrullerne, som er krævet i Meddelelser for Søfartsstyrelsen B,  

 Kapitel III, regel 53.6, som er gengivet nedenfor, medfører ændringer i  

 besætningens antal eller sammensætning, skal Søfartsstyrelsen underrettes  

 herom.
Operationel Kontrol 4. Inden skibet sættes i drift skal afholdes øvelser  

 med besætningen i henhold til mønstringsrullerne for at påvise, at  

 mønstringsrullerne kan anvendes i praksis.
Mønstringsruller 5. Mønstringsrullerne skal udfærdiges i form af et  

 tydeligt og overskueligt opslag, og skal som et minimum indeholde de  

 instrukser, der fremgår af Meddelelser fra Søfartsstyrelsen B (SOLAS) kapitel  

 III, regel 53, der er sålydende:
" Mønstringsrulle og instrukser for nødsituationer 1 Mønstringsrullen skal specificere detaljer om det i regel 50 foreskrevne  

 hovedalarmsignal og også de foranstaltninger, der skal træffes af besætningen  

 og passagererne, når alarmen lyder.
Mønstringsrullen skal endvidere anføre,  

 hvordan ordren til at forlade skibet vil blive givet.
 2 Mønstringsrullen skal anføre de opgaver, der påhviler de forskellige  

 besætningsmedlemmer, herunder:
.1 lukning af vandtætte døre, branddøre, ventiler, spygatter, sideluger,  

 skylights, koøjer og andre lignende åbninger i skibet; .2 udrustning af redningsbåde og -flåder og andre redningsmidler; .3 klargøring og udsætning af redningsbåde og -flåder; .4 almindelig klargøring af andre redningsmidler; .5 mønstring af passagerer; .6 brug af kommunikationsudstyr; .7 bemanding af brandslukningshold udpeget til at tage sig af brande; .8 særlige tildelte opgaver med hensyn til betjening af  

 brandslukningsudstyr og -installationer.
 3 Mønstringsrullen skal anføre hvilke officerer, det påhviler at sikre, at  

 rednings- og brandudstyr holdes i god stand og klar til øjeblikkelig brug.
 4 Mønstringsrullen skal anføre stedfortrædere for nøglepersoner, der måtte  

 blive utjenestedygtige under hensyntagen til, at forskellige nødsituationer  

 kan kræve forskellige foranstaltninger.
5 Mønstringsrullen skal angive de opgaver, som besætningsmedlemmet skal  

 udføre i forhold til passagererne i en nødsituation.
Disse opgaver skal  

 blandt andet gå ud på:
.1 at varsko passagererne; .2 at påse at passagerer er hensigtsmæssigt påklædt og har taget deres  

 redningsveste korrekt på; .3 at samle passagererne ved mønstringsstederne; .4 at holde orden i gange og på trapper og i det hele overvåge  

 passagerernes færden; .5 at sikre en forsyning af tæpper som medbringes på redningsbåde og  

 -flåder.
6 Mønstringsrullen skal være udfærdiget, før skibet afsejler.
Sker der  

 ændringer i besætningen, som nødvendiggør en ændring af mønstringsrullen,  

 skal skibsføreren enten revidere rullen eller udarbejde en ny rulle.
7 Mønstringsrullen for hvert passagerskib skal være udfærdiget i en form,  

 der er godkendt af administrationen.
Et eksemplar af mønstringsrullen skal  

 indsendes til Søfartsstyrelsen for godkendelse." Fælles for alle ruller Generelt 6. Ved udarbejdelse af mønstringsruller skal det  

 sikres, at:
.1 besætningen inddeles i passende grupper, .2 der for hver gruppe udpeges en leder, .3 een person ikke tildeles flere opgaver, end denne er i stand til at  

 udføre, .4 antallet af besætningsmedlemmer er tilstrækkeligt til at gennemsøge og  

 evakuere hele skibet, .5 passagererne fordeles efter evakueringsvejenes kapacitet, .6 passagerer ikke vender tilbage til allerede evakuerede områder, og .7 passagerer bliver ledt til mønstringsstederne og redningsmidlerne.
Graduerede besætninger 7. Hvis et skib har en besætningsfastsættelse med en  

 besætning gradueret efter forskellige passagerantal, skal der foreligge  

 planer over hvilke rum, som er ubenyttede og hvilke områder, der skal  

 gennemsøges af besætningen.
Instrukser 8. Der skal findes tydelige instrukser for samtlige  

 ombordværende:
.1 For besætningen i form af mønstringsrullerne.
Besætningen bør udstyres  

 med et sikkerhedskort, der præciserer besætningsmedlemmets funktioner i  

 henhold til mønstringsrullen.
 .2 For passagererne i form af instrukser og illustrationer på  

 hensigtsmæssige sprog (foldere eller opslag). Mødesteder og opgaver skal  

 fremgå af mønstringsrullerne.
Højttaleranlæg 9. Alle signaler og ordrer, der afgives i forbindelse  

 med skibets mønstringsruller, skal i størst muligt omfang følges af  

 instruktioner og informationer over højttaleranlægget.
Mønstringsrullens opbygning Overordnet styring af indsatsen 10. Skibsføreren har den overordnede ledelse af  

 indsatsen.
Skibsføreren bør normalt ikke være tillagt andre opgaver.
Kommunikation (Såvel ekstern som intern) 11. Ekstern og intern kommunikation skal varetages af  

 en person med fornøden uddannelse i radiokommunikation og kendskab til  

 skibets højttalersystem og bærbare radioer.
Den pågældende bør kun i  

 begrænset omfang pålægges andre opgaver, som f.eks. at kontrollere og  

 overvåge brandmeldere, brandkontrolplaner, ventilation, vandtætte døre,  

 stabilitet og havarikontrolplaner.
Det bør være en styrmand, der er udset til  

 denne opgave.
På internationale ruter, kan intern passagerinformation med  

 fordel gives af en informationsmedarbejder med de fornødne sprogkundskaber.
Maskinen 12. Maskinchefen har den øverste ledelse i  

 maskinrummet.
Hvor det er muligt, bør der udpeges en maskinkyndig person  

 under ledelse af maskinchefen til betjening af installationer og udstyr i  

 maskinrummet.
Brandrullen Brandalarmsignal 13. Brandalarmsignalet består af en konstant tone  

 afgivet med skibets brandklokker, sirene eller horn.
Hovedregel 14. Der skal som hovedregel være mindst to brandhold,  

 bestående af et røgdykkerhold og et indsatshold.
Slukningsledelse 15. Varetager styringen af brandbekæmpelsen, herunder  

 nødvendig kommunikation i forbindelse med indsatsen.
Røgdykkerhold 16. Varetager den direkte brandbekæmpelse og eventuel  

 evakuering af personer fra røgfyldte områder.
Et røgdykkerhold skal bestå af  

 to personer, der begge skal have gennemført et af Søfartsstyrelsen godkendt  

 røgdykkerkursus inden for de seneste 5 år.
Indsatshold 17. Varetager den indirekte brandbekæmpelse,  

 eksempelvis tilrigning af slanger, køling af tilstødende områder m.v.
Holdet  

 bør bestå af mindst 2 personer, der har gennemført et af Søfartsstyrelsen  

 godkendt brandkursus.
Vejledergruppe 18. Opgaven består i at informere og vejlede  

 passagerer.
Der kan endvidere være tale om at hjælpe tilskadekomne, lede  

 passagerer væk fra truede områder m.v.
Gruppens størrelse må vurderes i  

 forhold til det enkelte skib og antal af ombordværende passagerer.
Overtallige (Besætningsmedlemmer, der ikke er påkrævet efter skibets  

 besætningsfastsættelse) 19. Indsættes efter en konkret vurdering.
Evakueringsrullen Opbygning 20. Evakueringsrullen kan med fordel opdeles i to  

 dele: En opsamlingsfase og en udskibningsfase.
Signal (Opsamlingsordren) 21. I denne situation skal man anvende  

 hovedalarmsignalet bestående af mindst 7 korte toner efterfulgt af en lang  

 tone.
Opsamlingsfasen 22. I denne fase samles besætning og passagerer på  

 mønstringsstederne, og man kan eventuelt påbegynde klargøring af skibets  

 redningsmidler.
Der kan eventuelt opretholdes en mindre indsatsgruppe, som  

 har til formål at begrænse skadens omfang indtil alle er samlet på  

 mønstringsstederne.
Indsatsgruppe 23. For at sikre længst mulig tid til en kontrolleret  

 evakuering kan der indsættes et røgdykkerhold og en slukningsledelse i  

 forbindelse med en reduceret brandbekæmpelse eller havarikontrol.
Opsamlingsleder 24. Forestår den overordnede styring af  

 opsamlingsfasen herunder registrering af besætningsmedlemmer, optælling af  

 passagerer og klargøring af redningsmidler.
Vejledergruppe 25. Leder passagererne frem til mønstringsstederne.  

 Gruppens størrelse må vurderes i forhold til det enkelte skib, og antallet af  

 ombordværende passagerer.
Overtallige (Besætningsmedlemmer, der ikke er påkrævet efter skibets  

 besætningsfastsættelse) 26. Indsættes efter en konkret vurdering.
Udskibningsfasen 27. I denne fase overføres samtlige ombordværende fra  

 mønstringsstederne til skibets redningsmidler, og disse udsættes.
Signal  (udskibningsordren) 28. Udskibningsordren vil normalt blive givet over  

 skibets interne kommunikationsmidler og højtaleranlæg.
Udskibningsordren skal  

 være defineret nærmere i skibets mønstringsrulle samt i Safety-on-board  

 foldere eller opslag.
Udskibningsleder 29. Forestår den overordnede styring af udskibningen.  

 Opgaven varetages i tæt samarbejde med skibsføreren.
Redningsbåde Leder af udsætningen ved den enkelte bådstation 30. Efter ordre fra udskibningslederen forestår denne  

 person klargøring og udsætning af båden.
Personen er normalt bådføreren.
Bådbesætning 31. Der skal til hver båd udpeges en besætning  

 bestående af en bådfører med foreskrevet bevis og 2 gaster.
For bådføreren  

 skal være en stedfortræder, som kan være en af de 2 gaster.
Også bådførerens  

 stedfortræderen skal være i besiddelse af foreskrevet bevis.
Et medlem af  

 bådbesætningen skal være i stand til at betjene motoren.
Såfremt båd- og  

 udsætningsarrangement er indrettet hertil, kan bådbesætningen bestå af i alt  

 2 personer.
Redningsflåder Generelt 32. Redningsflåder skal assisteres af redningsbåde og  

 mand-overbord-både (MOB-både), som blandt andet skal bugsere redningsflåderne  

 væk fra det nødstedte skib og holde sammen på grupper af drivende flåder.
Flådestationer 33. Der skal ved hver flådestation være en leder og et  

 antal hjælpere.
De personer, som bemander flådestationen, skal have  

 gennemgået et kursus godkendt af Søfartsstyrelsen og været øvet i betjening  

 og anvendelse af arrangementet.
Leder ved flådestationen 34. Betjener udsætningsmidlet efter ordre fra  

 udskibningslederen og påser, at flåden bliver betjent korrekt.
Der skal altid  

 være en flådefører om bord i nedfirbare flåder.
For kast-over-bord flåder og  

 flåder til MES-systemet kan der ansøges om tilladelse til, at flådeføreren  

 har ansvaret for en gruppe af flåder.
Flådefører 35. Flådeførerne skal være besætningsmedlemmer med  

 godkendt sikkerhedsuddannelse.
Flådeføreren vil normalt være medhjælper ved  

 udsætning af redningsflåden.
Medhjælper 36. Medhjælperens opgave består blandt andet i, at: -  

 udsætte redningsflåder, - udsætte evakueringslejder og - vejlede  

 passagererne.
Kast-over-bord flåder 37. Der skal til hver flådestation udpeges en leder,  

 som er flådefører i den sidste flåde, samt et antal medhjælpere, som i antal  

 svarer til det resterende antal flåder.
Lederen og medhjælperne skal have  

 gennemgået et sikkerhedskursus godkendt af Søfartsstyrelsen.
Nedfirbare flåder 38. Der skal til hver flådestation udpeges en leder,  

 som betjener kranen og er flådefører i den sidste flåde.
Endvidere skal der  

 udpeges et antal medhjælpere, som i antal svarer til det resterende antal  

 flåder.
Lederen og medhjælperne skal have gennemgået et godkendt  

 sikkerhedskursus.
MES-stationer (marine evacuation systems) 39. Der skal til hver sliskestation udpeges en  

 sliskeleder, en medhjælper til vejledning af passagererne og 2  

 platformsoperatører.
Hele slidskebesætningen skal have gennemgået et godkendt  

 sikkerhedskursus samt et kursus i brugen af slidskesystemet.
Mand-overbord-rullen Generelt 40. Mand-overbord-rullen er ikke obligatorisk, men  

 udarbejdes i de fleste passagerskibe.
Signal 41. Som signal til igangsætning af rullen bør vælges  

 morsetegnet for bogstavet "O", som betyder "mand  

 overbord" efter den internationale signalbogs etbogstavssignaler.  

 Signalet består af 3 lange toner afgivet med fløjte, brandklokker eller  

 tilsvarende lydgivere.
Udkig 42. Der skal straks udstationeres besætningsmedlemmer  

 på egnede observationsposter med den opgave holde udkig efter eller  

 opretholde øjenkontakten med personen i vandet.
Udsætning 43. Der skal udpeges et besætningsmedlem, som har til  

 opgave at lede udsætningen af MOB-båden.
Denne person klargør båden, forestår  

 udsætning og ombordtagning af båden, samt kommunikerer med bådføreren og  

 skibsføreren.
Bådbesætning 44. De pågældende bør være medlemmer af  

 driftsbesætningen med et indgående kendskab til MOB-bådens betjening.  

 Bådføreren skal udstyres med udstyr til kommunikation med udsætningsleder.
Redningsbåden anvendes til MOB-båd 45. Båden skal bemandes med mindst 3 personer, da den  

 ofte har et højt fribord og det derfor er problematisk at betjene båden  

 samtidigt med, at en person skal bjærges fra vandet.
MOB-båd designet til formålet 46. Det accepteres, at 2 personer kan udgøre  

 besætningen i forbindelse med bjærgning af overbordfaldne, da denne type båd  

 har et mindre fribord samt en bedre manøvreevne.
Erfaringer med vejledningen 47. For at bevare denne vejledning, som en relevant og  

 anvendelig vejledning, opfordres brugerne til at oplyse Søfartsstyrelsen om  

 deres erfaringer med den og om eventuelle forslag til forbedring af  

 vejledningen.
Bilag Bilag 1 Tabel med vejledende mindste antal besætningsmedlemmer ved  

 de forskellige funktioner i rullerne for et større passagerskib.
 Bilag 2 Eksempel på formular til mønstringsruller, som anvendes i  

 et større dansk passagerskibsrederi.
Brandrulle Evakueringsrulle Mand-over-bord rulle Bilag 1 Mønstringsruller Nedenstående tabel giver vejledende mindste antal besætningsmedlemmer ved  

 de forskellige funktioner i rullerne for et større passagerskib.
Det faktiske  

 antal besætningsmedlemmer vil dog være afhængig af det konkrete skibs type,  

 størrelse og fartsområde.
--------------------------------------------------------------------- Signal:  Uafbrudt ringen med Klokker.
 Overtalligt personale:
 Overtalligt dækspersonale møder ---------------------, disponibel for  

 skibsføreren.
 Overtalligt maskinpersonale møder -------------------, disponibel for  

 skibsmaskinchefen.
 Overtalligt cateringpersonale møder i henhold til sikkerhedskort.
--------------------------------------------------------------------- Brandledergruppe Mødested ved brand uden for maskinrum:
--------------------------------------------------------------------- --------------------------------------------------------------------- Vejledergruppe Sikkerhedsbesætning.
Mødested: I henhold til sikkerhedskort --sikker: Efter ordre vejledes passagerer væk fra truede områder.
 Den sikker med det laveste nummer i modulerne er leder og er  

 forbindelsesled til forbro.
--------------------------------------------------------------------- Vedligeholdelse af brand- og sikkerhedsudstyr:
 Det påhviler overstyrmanden at sikre, at alt redningsudstyr om bord og alt  

 brandudstyr på dækket holdes i god stand og klar til øjeblikkelig brug.
 Det påhviler skibsmaskinchefen at sikre, at alt brandudstyr i maskinrummet  

 holdes i god stand og klar til øjeblikkelig brug.
--------------------------------------------------------------------- Evakueringsrulle Opsamlingsfase Signal:  En række på syv eller flere korte ring efterfulgt af et langt  

 ring afgivet med klokkerne.
 Lyt efter ordre fra højttaleranlægget.
 Når signal til mønstring efter evakueringsrulle lyder, er det  

 besætningsmedlemmernes pligt at:
 - varsko passagererne.
 - udføre rondering/vejledning i henhold til sikkerhedskort.
 - sikre, at passagererne er hensigtsmæssigt påklædt.
 - påse, at passagererne ifører sig redningsveste korrekt.
 - opretholde ro og orden på gange og på trapper.
 - være passagererne behjælpelig på enhver måde.
 Nærmere specificering af den enkeltes opgaver i henhold til  

 sikkerhedskort.
 Efter skibsførerens skøn udsættes og bemandes MOB-båden.
 Efter skibsførerens ordre leder overstyrmand udsætning af MOB-båden.
--------------------------------------------------------------------- Moduloversigt Modul 1: ------------------------------------------------------------ Grundmodul Modul 2: ------------------------------------------------------------ Modul 3: ------------------------------------------------------------ Modul 4: ------------------------------------------------------------ Modul 5: ------------------------------------------------------------ Lederen af modulet færdigmelder personligt til forbro --------------------------------------------------------------------- Åbningssekvens 1. Modul 1.
2. Herefter kan de øvrige moduler åbnes i vilkårlig  

 rækkefølge Overtalligt dæks- og maskinpersonale møder -------------------------- disponibel for skibsfører.
 Overtallig cateringsbesætning møder i henhold til sikkerhedskort.
Udskibningsfase Signal:  Intet akustisk signal.
Lyt efter ordrerne fra  

 højttaleranlægget, eller fra udskibningsleder.
Besætningen møder ved redningsmidlerne i henhold til evakueringsrullens  

 udskibningsfase iført crewvest under redningsvest Efter skibsførerens skøn udsættes og bemandes de enkelte redningsmidler.
 Efter skibsførerens ordre leder overstyrmand udsætning af redningsmidler.
 Redningsbåde og MOB-båd er disponible for slæbning og opsamling af flåder,  

 samt til assistance for evt. overbordfaldne.
 Overtalligt personale:
 Overtalligt dæks- og maskinpersonale møder ----------, disponibel for  

 udskibningsleder.
Overtalligt cateringspersonale møder i henhold til sikkerhedskort --------------------------------------------------------------------- Signal: 3 lange toner afgivet med tyfonen samt 3 lange ring afgivet med  

 klokker.
 Når signalet lyder møder MOB-besætningen, iført redningsdragter ved MOB,  

 klar til udsætning:
 Ved MOB-rulle overtager skibsføreren brovagten og skibsmaskinchefen  

 maskinvagten.
