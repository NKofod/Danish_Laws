(Til alle amtsråd, kommunalbestyrelser,  

 Skoledirektionen i København, alle skolekommissioner, skolenævn,  

 lærerråd, ledere af kommunale folkeskoler, statsøvelsesskoler,  

 friskoler, private grundskoler, grundskolekursus samt andre skoler,  

 kursus, institutioner m.v., som afholder folkeskolens afsluttende  

 prøver) I henhold til § 13 i Undervisningsministeriets bekendtgørelse nr. 750 af  

 12. november 1987 om folkeskolens afsluttende prøver m.v. fastsættes herved  

 følgende om tilladte hjælpemidler ved de enkelte prøver:
 § 1.  Dansk.
Ved de skriftlige  prøver til folkeskolens afgangsprøve og  

 folkeskolens udvidede afgangsprøve må anvendes en ordbog, der er i  

 overensstemmelse med gældende retskrivning (Retskrivningsordbogen, udgivet af  

 Dansk Sprognævn, 1986). Retskrivningsordbog, udgivet af Dansk Sprognævn,  

 1955, kan dog indtil videre anvendes.
Dette indebærer, at stavemåder og  

 tegnsætning, der følger reglerne i Retskrivningsordbogen fra 1955, indtil  

 videre godkendes.
Stk. 2.  Ved de mundtlige  prøver til  

 folkeskolens afgangsprøve og folkeskolens udvidede afgangsprøve må eleven i  

 forberedelsestiden benytte egne optegnelser, tage noter samt have ordbog med  

 ordforklaringer til rådighed.
Optegnelser og noter må medbringes ved prøven.
Stk. 3.  De hjælpemidler, som må anvendes ved prøverne,  

 bør være de samme som de hjælpemidler, der har været anvendt i den daglige  

 undervisning.
Skolen/kurset sørger for, at de tilladte hjælpemidler er til  

 rådighed.
 § 2.  Regning/matematik.
Ved folkeskolens afgangsprøve i færdighedsregning  må anvendes  

 praktiske hjælpemidler: passer, lineal, vinkelmåler, kalkerpapir m.v. samt  

 kladdepapir til eventuelle udregninger.
Lommeregner må ikke benyttes.
Stk. 2.  Ved folkeskolens afgangsprøve i  

problemregning  og ved skriftlig regning/matematik  til  

 folkeskolens udvidede afgangsprøve må anvendes den af Direktoratet for  

 Folkeskolen og Seminarier m.v. udarbejdede tabel- og formelsamling, eventuelt  

 suppleret med egne noter, samt praktiske hjælpemidler: lommeregner, passer,  

 lineal, vinkelmåler, kalkerpapir m.v.
Ud over lommeregner må der ikke  

 anvendes tekniske hjælpemidler af datateknisk art.
Hvis der til enkelte  

 opgavesæt skal anvendes særlige hjælpemidler, vil dette blive meddelt  

 skolerne/kurserne ved opgavernes udsendelse.
Stk. 3.  Ved mundtlig regning/matematik  til  

 folkeskolens udvidede afgangsprøve må eleven ved forberedelsen og prøven  

 medbringe alle hjælpemidler: lærebøger, noter, tabeller m.v., som har været  

 benyttet i det daglige arbejde.
Endvidere må anvendes praktiske hjælpemidler:  

 lommeregner, passer, lineal, vinkelmåler, kalkerpapir m.v. samt de konkrete  

 materialer, modeller og lignende, som vedrører den enkelte prøveopgave.  

 Datateknisk udstyr ud over lommeregner må ligeledes inddrages som  

 hjælpemiddel, hvor det findes egnet.
Stk. 4.  De lommeregnere, som anvendes ved prøverne,  

 skal kunne udføre operationerne: addition, subtraktion, multiplikation,  

 division og kvadratrodsuddragning.
Lommeregnerne må ikke være programmerede  

 ved prøvens begyndelse og heller ikke være forsynet med printer.
Stk. 5.  De hjælpemidler, som må anvendes ved prøverne,  

 bør være de samme som de hjælpemidler, der har været anvendt i den daglige  

 undervisning.
Skolen/kurset sørger for, at de tilladte hjælpemidler, herunder  

 materialer til noter og optegnelser ved de mundtlige prøver, er til rådighed.
 § 3.  Engelsk.
 Ved den skriftlige  del af folkeskolens udvidede afgangsprøve må  

 der anvendes ordbøger (dansk/engelsk, engelsk/dansk, engelsk/engelsk) samt  

 grammatiske oversigter, eventuelt i form af egne optegnelser.
 Stk. 2.  Ved de mundtlige  prøver til  

 folkeskolens afgangsprøve og folkeskolens udvidede afgangsprøve må der i  

 forberedelsestiden anvendes ordbøger og tages noter, som må medbringes ved  

 prøven.
Stk. 3.  De hjælpemidler, som må anvendes ved prøverne,  

 bør være de samme som de hjælpemidler, der har været anvendt i den daglige  

 undervisning.
Skolen/kurset sørger for, at de tilladte hjælpemidler er til  

 rådighed.
 § 4.  Tysk.
 Ved den skriftlige  del af folkeskolens udvidede afgangsprøve må  

 der anvendes ordbøger (dansk/tysk, tysk/dansk, tysk/tysk) samt grammatiske  

 oversigter, eventuelt i form af egne optegnelser.
 Stk. 2.  Ved de mundtlige  prøver til  

 folkeskolens afgangsprøve og folkeskolens udvidede afgangsprøve må der i  

 forberedelsestiden anvendes ordbøger og tages noter, som må medbringes ved  

 prøven.
Stk. 3.  De hjælpemidler, som må anvendes ved prøverne,  

 bør være de samme som de hjælpemidler, der har været anvendt i den daglige  

 undervisning.
Skolen/kurset sørger for, at de tilladte hjælpemidler er til  

 rådighed.
 § 5.  Fysik/kemi.
 Ved folkeskolens afgangsprøve og ved folkeskolens udvidede afgangsprøve må  

 eleven ved prøveform A  medbringe tabeller og egne noter.
 Stk. 2.  Ved prøveform B  må eleven medbringe  

 alle hjælpemidler: lærebøger, noter, tabeller, lommeregner m.v., som har  

 været anvendt i den daglige undervisning.
 Stk. 3.  Ved begge prøveformer sørger skolen/kurset for,  

 at materialer, udstyr og apparatur, som vedrører den enkelte prøveopgave, er  

 til rådighed, herunder de nødvendige materialer til noter og optegnelser ved  

 forberedelsen og prøven.
 § 6.  Fransk.
 Ved folkeskolens afgangsprøve må der ved prøveform B  i  

 forberedelsestiden anvendes ordbøger og tages noter, som må medbringes ved  

 prøven.
Stk. 2.  De hjælpemidler som må anvendes ved prøven, bør  

 være de samme som de hjælpemidler, der har været anvendt i den daglige  

 undervisning.
Skolen/kurset sørger for, at de tilladte hjælpemidler er til  

 rådighed.
 § 7.  Latin.
 Ved folkeskolens afgangsprøve må der ved prøveform B  i  

 forberedelsestiden anvendes ordbøger og tages noter, som må medbringes ved  

 prøven.
Stk. 2.  De hjælpemidler, som må anvendes ved prøven,  

 bør være de samme som de hjælpemidler, der har været anvendt i den daglige  

 undervisning.
Skolen/kurset sørger for, at de tilladte hjælpemidler er til  

 rådighed.
§ 8.  Håndarbejde, sløjd og hjemkundskab.
Ved prøverne må eleven benytte alle hjælpemidler, der har været anvendt i  

 den daglige undervisning, herunder også egne noter.
Skolen/kurset sørger for,  

 at de tilladte hjælpemidler er til rådighed.
 § 9.  Maskinskrivning.
 Ved folkeskolens afgangsprøve må eleven benytte det udstyr og apparatur,  

 der har været anvendt i den daglige undervisning.
 § 10.  Cirkulæret træder i kraft den 1. januar 1988 og  

 finder første gang anvendelse ved prøveterminen maj-juni 1988, jf. dog stk.  

 3.
 Stk. 2.  Cirkulæreskrivelse af 3. april 1978 om  

 anvendelse af visse hjælpemidler m.v. ved folkeskolens afsluttende prøver med  

 senere ændringer ophæves.
 Stk. 3.  Ved de mundtlige/praktiske prøver, som i  

 prøveterminen maj-juni 1988 afholdes i henhold til bestemmelserne i  

 bekendtgørelse nr. 88 af 8. marts 1977, jf. § 42, stk. 3 i bekendtgørelse nr.  

 750 af 12. november 1987, gælder bestemmelserne i cirkulæreskrivelse af 3.  

 april 1978.
Undervisningsministeriet, Direktoratet for Folkeskolen og Seminarier m.v., den 25. november 1987 P. d. v.
