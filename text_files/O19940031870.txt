Resumé Det Sociale Ankenævn (SAN) havde stadfæstet K Kommunes (K's)  

 afgørelse om A's pligt til tilbagebetaling af for meget modtaget boligstøtte  

 for 1988. K havde fremsat sit krav over for A i juni måned 1991; men A havde  

 allerede i januar 1989 underrettet K om ændringer i hendes lønindkomst for  

 1988  

 og frem og anmodet om at boligstøtten blev reguleret.
Boligstøtten var  

 herefter blevet nedsat for 1989.
 Ombudsmanden udtalte at A efter det oplyste om hendes  

 husstandsindkomst i 1988 umiddelbart havde pligt til at tilbagebetale for  

 meget  

 modtaget boligstøtte, og ombudsmanden var enig med SAN i at K's krav ikke  

 kunne  

 anses for forældet efter dansk rets almindelige regler om forældelse.  

 Ombudsmanden fandt imidlertid ikke at der i den konkrete sag kunne bortses  

 fra,  

 at A efter sin henvendelse til K i januar 1989 havde fået det indtryk, at der  

 med nedsættelsen af hendes boligydelse for 1989 også var taget hensyn til, at  

 hun havde fået for meget i boligstøtte i 1988.
Ombudsmanden mente endvidere at det burde tillægges væsentlig  

 betydning, at K først gjorde tilbagebetalingskravet gældende 2½ år efter  

 udgangen af det år, tilbagebetalingskravet vedrørte.
K havde herved handlet i  

 strid med 2-års fristen i Boligstyrelsens vejledning af 22. oktober 1987 om  

 individuel boligstøtte, og det uanset at kommunen siden november 1989, det  

 vil  

 sige 19 måneder før kravet blev rejst, var i besiddelse af alle nødvendige  

 oplysninger.
Sammenfattende var det ombudsmandens opfattelse at der var grund  

 til at overveje, hvorvidt K's tilbagebetalingskrav måtte anses for bortfaldet  

 efter en almindelig passivitetsbetragtning.
 Ombudsmanden henstillede til SAN at tage sagen op til fornyet  

 overvejelse. (J. nr. 1993-793-083).
 Tilbagebetaling af for meget udbetalt boligstøtte.
 A klagede til mig over at  

 Amtsankenævnet i X Statsamt havde stadfæstet K Kommunes afgørelse om  

 tilbagebetaling af for meget modtaget boligstøtte.
 Sagens nærmere omstændigheder  

 var følgende:
I brev af 20. juni 1991  

 meddelte K Kommune A at hun for perioden 16. februar til 31. december 1988  

 havde fået ydet boligsikring efter en husstandsindkomst, som var opgjort til  

 141.000 kr.
Man havde imidlertid nu ud fra årsopgørelsen for 1988 beregnet  

 hendes husstandsindkomst for den pågældende periode til 195.000 kr. hvilket  

 indebar, at A havde fået udbetalt 8.862 kr. for meget i boligstøtte.
Det blev  

 derfor meddelt A at man ville kræve dette beløb tilbagebetalt.
Denne afgørelse påklagede A  

 til Amtsankenævnet i X Statsamt, nu Det Sociale Ankenævn i X Statsamt.
A  

 redegjorde  

 i den forbindelse for sine synspunkter i breve af 24. juli 1991 og 30. august  

 1991 til henholdsvis K Kommune og Amtsankenævnet i X Statsamt.
Det fremgik af de oplysninger  

 som A gav i de nævnte breve, at hun ikke i 1988 modtog noget skema, men at  

 støtten  

 blev beregnet ud fra en husstandsindkomst på 141.000 kr., beregnet på  

 baggrund  

 af hendes oplysning om at hun tjente 13.500 kr. pr. måned.
Som følge af  

 overarbejde blev A's faktiske husstandsindkomst i den pågældende periode  

 imidlertid 195.000 kr.
Da A i januar 1989 modtog sin skatteoplysningsseddel  

 for  

 året 1988 fra sin arbejdsgiver, foreviste hun denne samt sin lønseddel for  

 januar 1989 for Boligstøtteafdelingen idet hun anmodede om at hendes  

 boligstøtte blev reguleret, således at der ikke blev noget  

 tilbagebetalingskrav.
A's boligstøtte blev herefter nedsat fra 1.450 kr. til  

 809 kr. pr. måned.
Hun gik ud fra at "det både var en regulering for- og  

 bagud", idet det var det, som hun havde bedt om.
Hun var aldrig blevet  

 forklaret hvordan Boligstøtteafdelingen fandt frem til de oplysninger, der  

 skulle bruges til at beregne støtten, ud over dem som fremgik af lønsedlerne.  

 A  

 fraflyttede lejligheden i oktober 1989 hvilket blev meddelt  

 Boligstøtteafdelingen i rette tid, hvorefter støtten ophørte.
Det var først  

 da  

 A modtog kommunens brev af 20. juni 1991, at hun hørte om, at der var et  

 tilbagebetalingskrav.
A var på dette tidspunkt eneforsørger for mand og to  

 børn, og det var derfor vanskeligt for hende at klare en sådan  

 tilbagebetaling  

 som hun ikke havde regnet med.
I en udtalelse af 5. november  

 1991 til amtsankenævnet oplyste Social- og Sundhedsforvaltningen i K Kommune  

 bl.a. at A den 2. januar 1989 gav telefonisk meddelelse om en højere  

 indkomst.  

 A fik herefter tilsendt et skema som blev modtaget retur i  

 Boligstøtteafdelingen  

 den 6. januar 1989. Kommunen kunne ikke oplyse om der i forbindelse med denne  

 indberetning blev forevist en oplysningsseddel for 1988, da der ikke i sagen  

 forelå noget notat herom eller nogen kopi af oplysningssedlen.
Det anførtes  

 samtidig i udtalelsen at man fandt dette uden betydning, idet der henvistes  

 til, at en efterregulerning skulle foretages på basis af skattevæsenets  

 slutligning  

 for det pågældende år.
Kommunens udtalelse af 5.  

 november 1991 blev kommenteret af A i et brev af 20. december 1991 til  

 amtsankenævnet.
A anførte heri at hun under et fremmøde i  

 Boligstøtteafdelingen  

 den 27. juni 1991 havde set en kopi af oplysningssedlen fra 1988 ligge i  

 kommunens sag.
A fastholdt samtidig at hun i januar 1989 mødte personligt på  

 kontoret for at aflevere skemaet med kopi af nævnte oplysningsseddel samt sin  

 lønseddel for januar 1989. Når A ikke tidligere havde oplyst  

 Boligstøtteafdelingen om ændringerne i sin indkomst i 1988, skyldtes det at  

 der  

 havde været tale om indtjening ved merarbejde, som havde varieret fra måned  

 til  

 måned.
Ved brev af 14. oktober 1992  

 meddelte Amtsankenævnet i X Statsamt A at man stadfæstede kommunens  

 afgørelse.  

 Som begrundelse anførtes at A's faktiske husstandsindkomst havde oversteget  

 den forventede husstandsindkomst med mere end 10.000 kr., og at der ikke  

 havde  

 været givet meddelelse om indkomststigningen i 1988. Det var herefter i  

 overensstemmelse med boligstøttelovens § 41, stk. 2, at A var blevet pålagt  

 at  

 tilbagebetale den for meget modtagne boligstøtte.
Det anførtes samtidig at  

 forvaltningen ikke havde været forpligtet til at foretage en efterregulering  

 på  

 baggrund af A's henvendelse i januar 1989, idet en sådan først foretages, når  

 oplysningerne om den endelige ansatte indkomst foreligger.
A blev samtidig  

 henvist til at klage til K Kommune såfremt hun ville klage over  

 forvaltningens  

 sagsbehandling.
 Ved brev af 6. november 1992  

 indgav A herefter en klage over forvaltningens sagsbehandling til K Kommune  

 som  

 afviste klagen ved brev af 9. december 1992.
A klagede endvidere den 6.  

 november 1992 over amtsankenævnets afgørelse til Bygge- og Boligstyrelsen som  

 ved brev af 10. februar 1993 meddelte A, at styrelsen i medfør af  

 boligstøttelovens § 63 kun kunne tage hendes sag op til behandling, hvis det  

 skønnedes, at sagen var af principiel betydning.
Da de nærmere regler og  

 procedurer vedrørende tilbagebetaling af for meget udbetalt boligstøtte  

 fremgik  

 af loven og af Boligministeriets vejledning af 22. oktober 1987 om individuel  

 boligstøtte, fandt styrelsen ikke at A's sag angik et spørgsmål af principiel  

 betydning, hvorfor styrelsen ikke kunne tage hendes klage op til behandling.
 I brev af 1. april 1993  

 klagede A herefter over amtsankenævnets afgørelse til mig.
 I anledning af A's  

 henvendelse indhentede jeg to udtalelser af 11. maj 1993 og af 8. juni 1993  

 fra  

 henholdsvis K Kommune og Amtsankenævnet i X Statsamt hvori de hørte  

 myndigheder anførte, at man kunne henholde sig til de trufne afgørelser, og  

 at  

 man ikke havde yderligere kommentarer i sagen.
Da jeg efter at have  

 gennemgået sagen ikke fandt den tilstrækkeligt oplyst, anmodede jeg ved brev  

 af  

 23. juni 1994 amtsankenævnet om at fremskaffe nogle yderligere oplysninger i  

 sagen.
Jeg anførte i skrivelsen endvidere følgende:
 "...
Af Boligstyrelsens vejledning  

 af 22. oktober 1987 om individuel boligstøtte fremgår imidlertid, jf.  

 vejledningen s. 59, at kommunalbestyrelsen bør rejse et tilbagebetalingskrav  

 vedrørende for meget udbetalt boligstøtte senest 2 år efter udgangen af det  

 år,  

 tilbagebetalingskravet vedrører, medmindre kommunalbestyrelsen ikke har haft  

 mulighed for at rejse kravet tidligere.
Det er endvidere på s. 61 i  

 vejledningen anført, at tilbagebetalingskravet som udgangspunkt ikke kan  

 fremsættes, førend der foreligger en endelig opgjort indkomst for den  

 pågældende  

 støtteperiode, men at kommunen har mulighed for under visse nærmere  

 omstændigheder at kræve tilbagebetaling på grundlag af en foreløbig  

 opgørelse.
 Jeg skal anmode om  

 ankenævnets eventuelle kommentarer hertil, hvorved bemærkes, at jeg på  

 baggrund  

 af oplysningerne i sagen må lægge til grund, at det ikke kan afvises, at  

 klageren - som af hende forklaret - ved sin henvendelse i januar 1989 til  

 boligstøtteafdelingen i (K) Kommune afleverede eller foreviste kopi af  

 oplysningsseddel for 1988 fra hendes arbejdsgiver, som viste, at hendes  

 indkomst i 1988 havde udgjort et noget højere beløb, end der var lagt til  

 grund  

 ved beregningen af boligstøtten for 1988.
..." Af de fornyede udtalelser som  

 jeg herefter modtog fra K Kommune og amtsankenævnet, fremgik det at  

 forvaltningen var bekendt med tilbagebetalingskravet i november 1989, da man  

 på  

 dette tidspunkt fra skatteforvaltningen havde modtaget de fornødne  

 oplysninger  

 om A's indkomstforhold for 1988. Der blev ikke redegjort nærmere for hvorfor  

 der herefter gik 19 måneder, inden tilbagebetalingskravet blev rejst over for  

 A  

 ved kommunens brev til hende af 21. juni 1991. I amtsankenævnets udtalelse  

 til  

 mig af 15. august 1994 blev min henvendelse i øvrigt besvaret således:
 "...
 Den i Boligstyrelsens  

 vejledning af 22. oktober 1987 omtalte 2 års periode for rejsning af  

 tilbagebetalingskravet anser nævnet for en administrativ vejledning, der ikke  

 har bevirket, at kravet er bortfaldet, og at kravet ikke kan antages at være  

 forældet.
 Som sagen foreligger oplyst  

 for ankenævnet ses der ikke at være belæg for præcist at afgøre, hvilke  

 oplysninger om indtægten for 1988, der er fremlagt i januar 1989.
På denne baggrund finder  

 nævnet ikke grundlag for at vurdere spørgsmålet om en foreløbig opgørelse af  

 tilbagebetalingskravet for 1988." Jeg fik desuden fremsendt  

 kopi af det bevillingsskema som den 1. februar 1989 skulle være fremsendt til  

 A  

 i anledning af ændringen af hendes boligsikringsydelse i 1989. Det fremgik  

 heraf at der ved beregningen var taget udgangspunkt i en samlet  

 husstandsindkomst  

 på 222.480 kr., som efter hensyntagen til diverse fradrag var reguleret ned  

 til 189.000 kr.
 I en skrivelse til A udtalte  

 jeg herefter følgende:
 "Amtsankenævnets  

 afgørelse er truffet på baggrund af § 38, stk. 3, og § 41 i den dagældende  

 boligstøttelov, som havde følgende ordlyd:
 "§ 38:
 ...
Stk. 3.  

  

 Ansøgerne skal oplyse kommunalbestyrelsen om alle forhold,  

 der kan medføre nedsættelse eller bortfald af boligstøtten." "§ 41:  

  

 Overstiger den faktiske husstandsindkomst den efter §  

 7, stk. 2-6, beregnede husstandsindkomst med mindst 25%, og mindst 20.000  

 kr.,  

 skal ansøgeren eller hans dødsbo tilbagebetale den for meget modtagne  

 boligstøtte.
 Stk. 2.  

  

 Overstiger den faktiske husstandsindkomst den efter § 7,  

 stk. 7, opgjorte indkomst med mindst 10.000 kr., skal ansøgeren eller hans  

 dødsbo tilbagebetale den for meget modtagne boligstøtte.
 Stk. 3.  

  

 Stk. 1 og 2 finder ikke anvendelse, såfremt ansøgeren  

 godtgør, at han har givet kommunalbestyrelsen meddelelse om indkomstændringer  

 udover de i stk. 1-2 nævnte grænser.
Stk. 4.  

  

 Har ansøgeren om andre forhold end nævnt i stk. 1 og 2  

 undladt at give meddelelse, som omhandlet i § 38, stk. 3, eller mod  

 bedrevidende uberettiget oppebåret boligstøtte, skal han eller hans dødsbo  

 tilbagebetale det beløb, der er oppebåret med urette." Da Deres husstandsindkomst  

 for 1988 oversteg den af Boligstøtteafdelingen beregnede husstandsindkomst  

 med  

 ca. 54.000 kr., og da De ikke i løbet af 1988 oplyste forvaltningen om, at De  

 havde en indkomststigning på grund af merarbejde, følger det af de ovenfor  

 citerede bestemmelser, at De var pligtig at tilbagebetale den for meget  

 modtagne boligstøtte i 1988.
Således som jeg har forstået  

 Deres henvendelse, er De da heller ikke uenig i, at De havde haft pligt til  

 at  

 tilbagebetale den for meget modtagne støtte, såfremt kravet var blevet rejst  

 over for Dem på et tidligere tidspunkt.
Det, som De er utilfreds med, er  

 derimod, at De er blevet afkrævet et beløb på trods af, at De efter Deres  

 henvendelse til Boligstøtteafdelingen i januar 1989 og kommunens  

 efterfølgende  

 passivitet gennem 2½ år havde indrettet Dem i tillid til, at der ikke var  

 noget  

 tilbagebetalingskrav.
Jeg er i den forbindelse enig  

 med amtsankenævnet i, at kommunens krav ikke kan anses for at være forældet  

 efter dansk rets almindelige regler om forældelse.
Jeg er endvidere enig i,  

 at  

 Boligstyrelsens vejledning af 22. oktober 1987, hvori det på s. 59  

 foreskrives,  

 at kommunalbestyrelsen bør rejse tilbagebetalingskravet senest 2 år efter  

 udgangen af det år, tilbagebetalingskravet vedrører, alene har karakter af en  

 ordensforskrift, hvis overskridelse ikke i sig selv bevirker, at kommunens  

 krav  

 er bortfaldet.
 Jeg savner derimod en  

 stillingtagen fra amtsankenævnet til, hvorvidt kommunens krav kan anses for  

 bortfaldet efter en almindelig passivitetsbetragtning.
 Der kan herved henvises til  

 Boligstyrelsens vejledning af 22. oktober 1987 om individuel boligstøtte,  

 hvor  

 der på s. 62 redegøres for, at et krav om tilbagebetaling af boligstøtte kan  

 bortfalde dels på grund af forældelse og dels efter en  

 passivitetsbetragtning,  

 dersom der er gået meget lang tid fra kravets opståen til dets fremsættelse.  

 Se  

 i den forbindelse også Gomard: Obligationsretten i en nøddeskal, 3. hæfte, s.  

 369-371, hvor der anføres følgende om problemstillingen vedrørende kravs  

 bortfald på grund af passivitet:
 "...
Undertiden kan der dog også  

 uden for misligholdelses- og ugyldighedssituationer hos debitor opstå en  

 usikkerhed enten om forpligtelsens eksistens og omfang eller om kreditors  

 intentioner.
Hvor det i en sådan situation forekommer påkrævet eller dog  

 rimeligt, at kreditor gør debitor opmærksom på sit krav eller sin vilje til  

 at  

 håndhæve det, kan kreditors passivitet efter omstændighederne bevirke, at  

 hans  

 krav falder bort.
Kreditors passivitet vil jævnlig afskære ham fra på et  

 senere  

 tidspunkt at gøre krav gældende, såfremt debitor f.eks. ved at sende ham en  

 opgørelse over deres mellemværende eller i forbindelse med en betaling har  

 tilkendegivet overfor kreditor, at kreditors krav efter hans opfattelse er  

 opfyldt eller bortfaldet.
Undladelse af at bringe sit krav i erindring over  

 for  

 en debitor, der synes at regne med eller at have indrettet sig på, at kravet  

 er  

 bortfaldet, kan også i andre særlige tilfælde føre til, at kravet ophører.  

 Ophør ved passivitet kommer derimod ikke på tale, blot fordi debitor, uden  

 dette skyldes uklarhed om fordringens tilblivelse eller indhold, har  

 erklæret,  

 at han ikke kan eller vil betale, eller fordi kreditor i sit regnskab har  

 afskrevet fordringen som uerholdelig.
 ...
Da retspraksis i enkelte  

 tilfælde har tillagt kreditors passivitet den virkning at bringe debitors  

 forpligtelse helt eller delvis til ophør, kan der for så vidt siges at gælde  

 en  

 almindelig passivitetsgrundsætning i dansk ret.
Indholdet af denne sætning  

 kan  

 imidlertid ikke angives med nogen høj grad af præcision.
..." Ved bedømmelse af, om et  

 offentligretligt krav kan anses for bortfaldet på grund af passivitet, må der  

 efter min opfattelse - foruden på den forløbne tid - tillige lægges afgørende  

 vægt på,  

  

 om  

  

 borgeren har haft grund  

 til at indrette sig i tillid til, at kravet ikke ville blive gjort gældende,  

 og  

  

 om  

  

 det kan bebrejdes det offentlige,  

 at kravet ikke er blevet rejst på et tidligere tidspunkt, jf. herved også U  

 1993.749HKK, hvor et krav på afsoningsomkostninger ansås for bortfaldet på  

 grund af passivitet.
Som nævnt i mit brev af 23.  

 juni 1994 til Det Sociale Ankenævn i (X) Statsamt mener jeg ikke, at der i  

 den  

 foreliggende sag kan ses bort fra, at De i januar 1989 rettede personlig  

 henvendelse til Boligstøtteafdelingen og gjorde opmærksom på Deres  

 merindtjening i 1988 ved at forevise eller aflevere den oplysningsseddel for  

 1988, som De havde modtaget fra Deres arbejdsgiver.
Dette er således blevet  

 fastholdt af Dem gennem hele sagen, uden at Boligstøtteafdelingen har  

 bestridt  

 Deres oplysninger herom.
De har endvidere gentagne gange anført, at De under  

 et  

 møde i juni 1991 i Boligstøtteafdelingen så en kopi af den omtalte  

 oplysningsseddel ligge i Deres sagsmappe, uden at Boligstøtteafdelingen har  

 kommenteret Deres oplysninger herom.
 Forholder det sig som af Dem  

 oplyst således, at Boligstøtteafdelingen i januar 1989 fik forelagt  

 oplysningssedlen for 1988 fra Deres arbejdsgiver, har afdelingen haft  

 mulighed  

 for at foretage en foreløbig opgørelse af kommunens tilbagebetalingskrav, jf.  

 Boligministeriets vejledning af 22. oktober 1987 om individuel boligstøtte s.  

 61, ligesom tilbagebetalingskravet kunne have været modregnet i Deres  

 boligstøtte i medfør af § 43, stk. 2, i den dagældende boligstøttelov.
 Under hensyn hertil samt til  

 den af Dem givne sagsfremstilling finder jeg ikke, at der kan bortses fra, at  

 De efter Deres henvendelse til Boligstøtteafdelingen i januar 1989 har fået  

 det  

 indtryk, at der med nedsættelsen af Deres boligydelse for 1989 også var taget  

 hensyn til, at De havde fået for meget i boligstøtte i 1988.
Jeg mener heller ikke, at det  

 kan afvises, at De fortsat har befundet Dem i denne vildfarelse også efter at  

 have modtaget bevillingsskemaet vedrørende 1989 fra kommunen, hvoraf  

 ændringen  

 i den tildelte boligstøtte fremgik.
Det fremgår således af skemaet, at der  

 for  

 1989 var oplyst et bruttoindkomsttal på 222.480 kr., mens det indkomsttal,  

 som  

 kommunen havde lagt til grund for beregningen, var på 189.000 kr.
Da den  

 almindelige borger ikke kan forventes at have særlig indsigt i, hvorledes  

 kommunen når frem til det tekniske indkomstbegreb, som skal lægges til grund  

 for kommunens beregning af boligydelsen, finder jeg det forståeligt, at der  

 for borgeren kan opstå misforståelser i den forbindelse.
 Da De ikke hørte yderligere  

 fra kommunen, heller ikke i forbindelse med, at boligstøtten blev bragt til  

 ophør ved Deres fraflytning i oktober 1989, finder jeg ikke, at det kan  

 bebrejdes Dem, at De i sommeren 1991 havde indrettet Dem i tillid til, at  

 kommunen ikke havde noget tilbagebetalingskrav vedrørende for meget udbetalt  

 boligstøtte i 1988, som den ville gøre gældende.
Jeg mener endvidere, at det i  

 den foreliggende sag bør tillægges væsentlig betydning, at kommunen først  

 gjorde tilbagebetalingskravet gældende 2½ år efter udgangen af det år,  

 tilbagebetalingskravet vedrører.
Kommunen handlede herved i strid med 2-års  

 fristen i Boligstyrelsens vejledning af 22. oktober 1987 og det uanset, at  

 kommunen i hvert fald siden november 1989, det vil sige 19 måneder, før  

 kravet  

 blev rejst, var i besiddelse af alle de oplysninger, som man skulle bruge for  

 at beregne tilbagebetalingskravet endeligt.
 Sammenfattende er det således  

 min opfattelse, at der i den foreliggende sag kan være grund til at overveje,  

 hvorvidt kommunens tilbagebetalingskrav må anses for at være bortfaldet efter  

 en almindelig passivitetsbetragtning.
 Da der ikke ses at være taget  

 højde for denne problemstilling i den afgørelse, som Det Sociale Ankenævn i  

 (X)  

 Statsamt har truffet i sagen, har jeg samtidig hermed henstillet til  

 ankenævnet  

 at tage sagen op til fornyet overvejelse på baggrund af de ovenfor anførte  

 betragtninger.
 Jeg skal samtidig anmode Dem  

 om at afvente ankenævnets svar, forinden De tager stilling til, hvorvidt De  

 finder grundlag for at indbringe ankenævnets fornyede afgørelse for mig.
..." I skrivelse af 6. december  

 1994 meddelte Det Sociale Ankenævn i X Statsamt mig at K Kommunes Social- og  

 Sundhedsforvaltning havde meddelt, at man havde besluttet at frafalde kravet  

 om  

 tilbagebetaling.
 Jeg meddelte herefter Det  

 Sociale Ankenævn i X Statsamt, at jeg havde taget det oplyste til  

 efterretning,  

 og at jeg ikke foretog mere i sagen.
