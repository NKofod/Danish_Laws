Skriftlig fremsættelse (31. januar 2007) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af skatteforvaltningsloven og  

 forskellige andre love (Landsskatterettens og Skatteministeriets kompetence i  

 visse sager m.v.) (Lovforslag nr.
L 143).
Lovforslaget indeholder for det første en række forslag om  

 ændringer i skatteforvaltningsreglerne.
Disse forslag går nærmere ud på:
  

 	  

 at fastslå, at  

 Skatteministeriet er klagemyndighed for andre spørgsmål vedrørende told- og  

 skatteforvaltningen  

 end afgørelser og sagsbehandlingsspørgsmål, som knytter sig til afgørelser,  

 samt at indføre hjemmel til, at skatteministeren ved bekendtgørelse kan  

 afskære  

 denne klageadgang,   

 	  

 at genindføre  

 muligheden for at påklage en afgørelse til Landsskatteretten, når sagen har  

 været under behandling ved et skatteankenævn i 3 måneder, uden at nævnet har  

 truffet afgørelse,   

 	  

 at tillægge  

 Landsskatteretten kompetence til at behandle klager over Økonomistyrelsens  

 afgørelser  

 i sager om tilbagebetaling af statsgaranterede studielån.
Desuden tilrettes  

 nogle myndighedsbetegnelser i loven om statsgaranterede studielån, som endnu  

 ikke er rettet efter gennemførelsen af strukturreformen på skatteområdet,   

 	  

 at præcisere, at mere  

 end 3 retsmedlemmer kan deltage i Landsskatterettens afgørelser i sager om  

 registreringsafgift af motorkøretøjer og   

 	  

 at forkorte fristen  

 for skatteministerens indbringelse for Landsskatteretten af  

 skatterådsafgørelser,  

 der indeholder stillingtagen til EU-retlige spørgsmål.
Fristen forkortes fra  

 3  

 måneder til 1 måned.
 Det foreslås, at disse ændringer skal have virkning fra 1.  

 maj 2007.
Desuden indeholder lovforslaget forslag til mindre  

 præciseringer og justeringer i en række andre love.
Disse forslag går nærmere  

 ud  

 på:
  

 	  

 at præcisere reglerne  

 for, hvornår fratrædelsesgodtgørelser o.l. er omfattet af begrænset  

 skattepligt  

 til Danmark,   

 	  

 at præcisere reglerne  

 om indeholdelsespligt for danske hvervgivere og arbejdsmarkedsfondsloven i  

 forbindelse med arbejdsudleje,   

 	  

 at fjerne muligheden  

 for, at ægtefæller i visse situationer kan få fradrag for de samme udgifter i  

 både  

 Danmark og udlandet og   

 	  

 at skabe hjemmel til,  

 at lovbefalede elspareaktiviteter, der realiseres af net- og  

 distributionsvirksomheder,  

 ikke skal medregnes til den skattepligtige indkomst for modtageren.
Lovforslaget skønnes ikke at have provenumæssige  

 konsekvenser.
Det skønnes at medføre omkostninger på ca. 250.000 kr. til  

 information og engangsudgifter til systemtilretning på 2 mio. kr.
 Med disse bemærkninger skal jeg anbefale forslaget til  

 Folketingets velvillige behandling.
