En tysk mand var mistænkt for at have dræbt sin hustru under  

 ferieophold i Danmark.
Sigtede var rejst tilbage til hjemlandet, hvor  

 anklagemyndigheden agtede at rejse tiltale mod ham for drabet.
Under hensyn  

 hertil tiltrådte Rigsadvokaten, at der ikke blev rejst tiltale i Danmark,  

 såfremt der af den tyske domstol blev truffet afgørelse vedrørende  

 skyldspørgsmålet, jf. princippet i strfl. § 10 a, stk. 1. (* 2) En 30-årig tysk mand S rettede i august 1986 henvendelse til landpolitiet  

 i den kommune i Danmark, hvor S og hustruen ferierede i et sommerhus, og  

 oplyste, at hustruen var forsvundet om natten, og at S forgæves havde søgt  

 efter hende.
Ca. 2 uger senere blev hustruen fundet dræbt i en grøft.
Såvel  

 her i Danmark som i hjemlandet, hvortil S var rejst tilbage, var han under  

 mistanke for at have dræbt hustruen.
I sommeren 1991 besluttede den tyske  

 anklagemyndighed, at der skulle rejses tiltale mod S for manddrab på  

 hustruen.
Rigsadvokaten tiltrådte, at der, såfremt der af den tyske domstol  

 blev truffet afgørelse vedrørende skyldspørgsmålet, ikke rejstes tiltale i  

 sagen her i landet, jf. princippet i straffelovens § 10 a, stk. 1.
 (* 1) Offentliggøres i Anklagemyndighedens Årsberetning 1992.
