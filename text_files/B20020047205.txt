Bekendtgørelse om tilskud efter  

 sygesikringsloven til  

 psykologbehandling for særligt udsatte grupper I medfør af § 9, stk. 2, i lov om offentlig sygesikring,  

 jf. lovbekendtgørelse nr. 509 af 1. juli 1998, fastsættes:
 § 1. Den offentlige sygesikring yder tilskud til  

 psykologisk behandling ved psykolog til:
1)	røveri-, volds- og voldtægtsofre, 2)	trafik- og ulykkesofre, 3)	pårørende til alvorligt psykisk syge personer, 4)	personer ramt af en alvorligt invaliderende sygdom, 5)	pårørende til personer, der er ramt af en alvorligt  

 invaliderende sygdom, 6)	pårørende ved dødsfald, 7)	personer, der har forsøgt selvmord og 8)	kvinder, der får foretaget provokeret abort efter 12.  

 graviditetsuge.
§ 2. De nærmere vilkår for retten til  

 psykologisk behandling er fastsat i overenskomst mellem Sygesikringens  

 Forhandlingsudvalg og Dansk Psykolog Forening.
Overenskomsten skal være  

 godkendt af indenrigs- og sundhedsministeren efter sygesikringslovens  

 § 26.
 Stk. 2. Den offentlige sygesikring yder et tilskud på 60  

 pct. af de i overenskomst mellem Sygesikringens Forhandlingsudvalg og Dansk  

 Psykolog Forening fastsatte honorarer pr. konsultation.
 Stk. 3. Tilskud ydes for indtil 12 konsultationer pr.  

 behandlingsforløb.
 § 3. Tilskud til både gruppe 1-sikrede og  

 gruppe 2-sikrede er betinget af, at behandlingen ydes af en psykolog, der er  

 tilmeldt den gældende overenskomst mellem Sygesikringens  

 Forhandlingsudvalg og Dansk Psykolog Forening.
Stk. 2. Det er en forudsætning for ydelse af tilskud, at  

 der foreligger en skriftlig henvisning fra alment praktiserende læge  

 (herunder vagtlæge), inden behandlingen påbegyndes.
Dog kan  

 henvisning, såfremt den henvisende skønner, at sikrede har behov  

 for akut psykologhjælp, ske på anden måde.
Der udstedes  

 herefter snarest skriftlig henvisning.
Stk. 3. Henvisning kan normalt ikke udstedes senere end 6  

 måneder efter den begivenhed, der er årsag til henvisningen,  

 indtrådte.
Henvisning kan dog ikke udstedes senere end 12 måneder  

 efter begivenheden.
Henvisningen har kun gyldighed, såfremt psykologen  

 modtager den senest en måned efter udstedelsen.
 Stk. 4. Henvisning til psykologhjælp efter  

 § 1, pkt. 8, kan ydes forud for abortindgrebet, når anmodning om  

 tilladelse til indgrebet er fremsendt til abortsamrådet.
 § 4. Tilskud til psykologbehandling kan ydes til  

 individuelle konsultationer, to-personers konsultationer og  

 gruppekonsultationer.
 Stk. 2. To-personers konsultationer og gruppekonsultationer  

 kan kun ydes til personer, der alle er omfattet af overenskomsten, og som  

 allerede inden henvisningsårsagen indtrådte, havde en relation  

 til hinanden.
 § 5. Såvel gruppe 1-sikrede som gruppe  

 2-sikrede betaler direkte til psykologen den andel, det påhviler  

 klienten at betale.
 § 6. Bekendtgørelsen træder i kraft den 1. juli  

 2002. Samtidig ophæves bekendtgørelse nr. 1191 af 18. december  

 1996 om tilskud efter sygesikringsloven til psykologbehandling for  

 særligt udsatte grupper.
