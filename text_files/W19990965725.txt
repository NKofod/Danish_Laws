Kendelse fra Pressenævnet i sag nr.  

 40/1999 Winnie  og  Dorrit  Busch har på vegne   Erling  

  Busch klaget til Pressenævnet over en artikel bragt i Sjællands  

 Tidende den 20. marts 1999, idet de mener, at god presseskik er  

 tilsidesat.
 Artiklen havde overskriften "Byrådsmedlem  

 nægter sex-overgreb" og bl.a. følgende indhold:
"Skælskør-politikeren  Erling  Busch er  

 tiltalt for at befamle en 37-årig kvindes bryster Erling  Busch   66-år og medlem af byrådet i  

 Skælskør for Socialdemokratiet   skal på torsdag  

 møde i retten i Skælskør.
 Han er tiltalt for i september 1997 at have presset sit  

 underliv mod en 37-årig kvinde og befamlet hendes bryster.
Episoden fandt sted på ældrecentret  

 Rådmandshaven i Skælskør.
Her var den 37-årige ansat  

 i et kommunalt job-tilbud.  Erling  Busch havde sin gang på centret i  

 sin egenskab af socialudvalgsmedlem.
Erling  Busch nægter sig skyldig.
Han erkender, at  

 han mødte den 37-årige kvinde på ældrecentret.
Men  

 afviser at have gjort tilnærmelser til hende.
Tværtimod ville han hjælpe hende.
Hun havde  

 fortalt ham om sine ryg-problemer.
Og han tilbød at demonstrere for  

 hende, hvordan han selv masserede sin kones ryg.
- Jeg masserede hendes ryg i et par minutter.
Det var det  

 hele, siger  Erling  Busch.
Lagde pres på kvinden Ifølge kvinden var det mere hendes bryster end  

 hendes ryg, der fik massage af det aldrende byrådsmedlem.
Men i ugerne  

 efter episoden gjorde  Erling  Busch sit bedste for at forhindre, at kvinden  

 gik til politiet.
Han fik arrangeret et møde mellem kvindens chef  

 lederen af ældrecentret   sig selv og den 37-årige kvinde.
Og  

 på chefens kontor fik kvinden at vide, at der ikke var nogen sag.
- Jeg sagde, at der var tale om en misforståelse.  

 Men hvis hun havde opfattet situationen anderledes, måtte hun  

 undskylde.
Derefter konkluderede lederen, at nu måtte den sag  

 være glemt, siger  Erling  Busch.
Det var den nu langt fra.
Men der gik alligevel omkring et  

 år, før kvinden endelig henvendte sig til politiet med sin  

 anmeldelse.
Og i mellemtiden havde hun ifølge  Erling  Busch  

 forsøgt at få hans hjælp.
Hun var blevet anmeldt for socialt bedrageri og ville  

 have, at jeg skulle hjælpe hende.
Jeg lovede at tale med nogen på  

 forvaltningen om sagen.
Men inden blev jeg kontaktet af lederen af  

 ældrecentret, der rådede mig til at lade være.
Der var tale  

 om en "rådden sag", fik jeg at vide, fortæller  Erling  

  Busch.
 Derfor mener  Erling  Busch, at anmeldelsen nærmest  

 er hævn fra den 37-årige kvinde.
 Jeg bliver forfulgt, siger  Erling  Busch.
Konsekvenser Hvis  Erling  Busch bliver dømt, risikerer han  

 højst en bødestraf.
Men konsekvenserne for hans politiske liv  

 kan bliver store.
Hvor store afgøres at Indenrigsministeriets  

 Valgbarhedsnævn." Artiklen var ledsaget af et billede af klageren med  

 billedteksten:
"Byrådsmedlem  Erling  Busch (S) afviser  

 beskyldningerne om sex-overgreb." Klageren har oplyst, at artiklens overskrifter også  

 blev anvendt på bladets spisesedler den pågældende dag.
 Klageren har anført, at han blev hængt ud som  

 forbryder, før sagen blev behandlet i retten, og at han derved er  

 blevet dømt på forhånd.
 Klageren har videre anført, at det er urimeligt, at  

 der er anvendt et billede af klageren uden hans tilladelse.
 Klageren har yderligere anført, at der  

 sædvanligvis ikke bliver nævnt navne eller vist billeder i  

 forbindelse med beskrivelse af forbrydelser, og at der derfor heller ikke  

 burde være bragt billede og navn i denne sag, uanset at klageren er  

 byrådsmedlem.
 Bladet har i en udtalelse anført, at foromtalen af  

 retssagen ganske rigtigt var hovednyheden den pågældende dag.  

 Dette var en velbegrundet journalistisk disposition, da det er  

 sjældent, at et byrådsmedlem tiltales for  

 blufærdighedskrænkelse.
Bladet har videre anført, at det ikke er ulovligt  

 at foromtale en retssag.
Tværtimod arbejder Folketinget for tiden med  

 en lovrevision, der vil give domstolene pligt til at udlevere anklageskrifter  

 til pressen senest 3 dage før retsmødet.
Bladet har herudover anført, at bladet normalt ikke  

 nævner navn på tiltalte, men kun på dømte og kun  

 hvis straffen er på ubetinget fængsel i et år og derover.  

 Undtagelsen er "personer med et særligt ansvar". I de interne regler  

 på bladet er det formuleret således: "Hvis der i en sag  

 skønnes at være tale om en person, som har et særligt  

 ansvar, særlig stilling, særlige forpligtigelse etc., kan navnet  

 bringes fra sagens start og lighedsprincippet dermed  

 tilsidesættes." Bladet har i den forbindelse ligeledes henvist til de  

 vejledende regler for god presseskik, hvori det hedder: "En sigtets eller  

 tiltalts navn eller anden identificering bør udelades, når ingen  

 almen interesse taler for at offentliggøre navnet". Bladet har i den  

 forbindelse anført, at der i denne sag i høj grad er tale om  

 "almen interesse", idet klageren er byrådsmedlem, og  

 valgbarhedsnævnet derfor efterfølgende skal afgøre, om  

 dommen har gjort klageren uværdig til at beklæde sit sæde i  

 byrådet.
Bladet har yderligere anført, at det under bladets  

 samtale med klageren blev klart, at det ikke ville kunne udelukkes, at han i  

 et eller andet omfang havde benyttet sin status som medlem af Socialudvalget  

 til at forsøge på at formå kvinden til ikke at melde  

 forholdet til politiet.
Denne antydning blev i øvrigt i høj  

 grad styrket under kvindes vidneforklaring ved retten.
 Bladet har i øvrigt oplyst, at klageren faktisk  

 blev dømt i retten.
 Bladet har endelig anført, at klagerens sag har  

 fået en lødig og afbalanceret dækning, og at både  

 klageren selv og hans støtter har haft rige muligheder for at komme  

 til orde i spalterne.
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Tage Clausen og  

 Ole Askvig.
 Pressenævnet udtaler:
Pressenævnet finder, at foromtale af den straffesag,  

 der var rejst mod klageren, havde almen interesse, idet sagen kunne få  

 betydning for klagerens mulighed for at bestride det hverv, han er valgt til  

 at varetage.
Dette gælder ikke mindst, når sagen som i dette  

 tilfælde har sit udspring i et møde, der skyldtes klagerens  

 hverv som politiker.
 Da klageren endvidere har fået lejlighed til at  

 fremkomme med sine synspunkter på anklagen i forbindelse med foromtalen  

 af retssagen, finder Pressenævnet ikke grundlag for at udtale kritik af  

 Sjællands Tidende.
 Afsagt den 26. maj 1999.
