Cirkulæreskrivelse om Røde Kors-mærket (Til politi og anklagemyndighed) Dansk Røde Kors har over for  

 Regeringens Røde Kors-Udvalg oplyst, at Røde Kors-mærket m.v. hvert år  

 misbruges i en række tilfælde.
Dansk Røde Kors har i den forbindelse  

 understreget, at hvis der ikke er tilstrækkelig respekt for Røde Kors-mærket  

 i  

 fredstid, er det Røde Kors´ erfaring, at mærket vil blive misbrugt i  

 krigstid.
Som en væsentlig årsag til  

 misbruget af Røde Kors-mærket m.v. har Dansk Røde Kors anført, at der  

 tilsyneladende ikke er et tilstrækkeligt kendskab til den strafferetlige  

 beskyttelse af mærket.
Justitsministeriet har derfor - efter drøftelse i  

 Regeringens Røde Kors-Udvalg og med Rigsadvokaten og Politimesterforeningen -  

 udarbejdet vedlagte orientering om den strafferetlige beskyttelse af Røde  

 Kors-mærket m.v.
Orienteringen skal bl.a. anvendes i forbindelse med Dansk  

 Røde  

 Kors´ oplysningsvirksomhed.
Som det nærmere fremgår af  

 orienteringen, er Røde Kors-mærket m.v. beskyttet mod retsstridig benyttelse  

 efter straffelovens § 132. Efter § 132, stk. 1, nr. 2, straffes med bøde den,  

 som forsætligt eller ved uagtsomhed på retsstridig måde benytter kendetegn  

 eller betegnelse, som er forbeholdt personer, indretninger og materiel, der  

 er  

 bestemt til at yde hjælp til sårede eller syge i krig.
Bestemmelsen finder  

 efter stk. 2 tilsvarende anvendelse på efterligninger af de nævnte kendetegn  

 og  

 betegnelser.
Bestemmelsen skal bl.a. sikre, at Danmark opfylder sine  

 forpligtelser efter Genèvekonventionerne med Tillægsprotokoller vedrørende  

 beskyttelsen af Røde Kors-mærket m.v.
Efter bestemmelsen vil der  

 normalt foreligge en retsstridig anvendelse i tilfælde, hvor der gøres brug  

 af  

 Røde Kors-mærket m.v., uden at der foreligger en udtrykkelig tilladelse fra  

 Dansk Røde Kors.
Der henvises herved til orienteringens pkt. 2. Dette  

 indebærer  

 bl.a., at politiet i forbindelse med behandling af ansøgninger om tilladelse  

 til afholdelse af offentlige forlystelser, jf. normalpolitivedtægtens kapitel  

 9, i fornødent omfang bør sikre sig, at ansøgeren er bekendt med, at det ikke  

 er tilladt samaritertjenester o.l. at anvende Røde Kors-mærket, uden at der  

 foreligger en tilladelse hertil fra Dansk Røde Kors.
Justitsministeriet, den 21. marts  

 2002 Lene Espersen /Nina Holst-Christensen Orientering om den strafferetlige beskyttelse af Røde  

 Kors-mærket 1.
Indledning Røde Kors-mærket er  

 beskyttet mod retsstridig benyttelse i straffelovens § 132. Denne bestemmelse  

 skal bl.a. sikre, at Danmark opfylder de forpligtelser vedrørende brugen af  

 Røde Kors-mærket, der er indeholdt i Genèvekonventionerne af 1949 og  

 Tillægsprotokollerne af 1977.
Ifølge Dansk Røde Kors  

 misbruges Røde Kors-mærket m.v. hvert år i en række tilfælde.
Misbruget  

 skyldes  

 efter Dansk Røde Kors´ erfaringer manglende kendskab til den strafferetlige  

 beskyttelse af mærket.
Justitsministeriet har derfor - efter drøftelse i  

 Regeringens Røde Kors-Udvalg og med Rigsadvokaten og Politimesterforeningen -  

 udarbejdet denne orientering om den strafferetlige beskyttelse af Røde  

 Kors-mærket m.v.
Orienteringen skal bl.a. anvendes i forbindelse med Dansk  

 Røde  

 Kors´ oplysningsvirksomhed.
 Orienteringen indeholder en  

 redegørelse for Danmarks forpligtelser i fredstid i henhold til  

 Genè-vekonventionerne med Tillægsprotokoller (pkt. 2), en beskrivelse af  

 beskyttelsen i straffeloven (pkt. 3) samt en kort redegørelse for  

 beskyttelsen  

 af Røde Kors-mærket m.v. i markedsføringsloven og varemærkeloven (pkt. 4).  

 Orienteringen omhandler alene beskyttelsen i fredstid, idet Røde Kors-mærket  

 m.v. i krigstid er beskyttet efter den militære straffelovs § 25.
 2.
Danmarks forpligtelser i fredstid i henhold til Genèvekonventionerne  

 med Tillægsprotokoller Bestemmelserne om anvendelse  

 af Røde Kors-mærket m.v. findes navnlig i de to første Genèvekonventioner af  

 12. august 1949 til forbedring af såredes og syges vilkår i de væbnede  

 styrker  

 i felten henholdsvis på søen.
Herudover indeholder også den første og den  

 anden  

 Tillægsprotokol til Genèvekonventionerne bestemmelser af betydning for  

 beskyttelsen af Røde Kors-mærket m.v.
Danmark har ratificeret  

 Genèvekonventionerne med Tillægsprotokoller.
Hvilke mærker og betegnelser er beskyttet? I medfør af artikel 38 i  

 Genèvekonvention I er det røde kors på hvid bund emblem og kendemærke for de  

 væbnede styrkers sanitetstjeneste.
For så vidt angår lande som i stedet for  

 et  

 rødt kors som kendemærke anvender den røde halvmåne eller den røde løve og  

 sol  

 på hvid bund som kendemærke, anerkendes ligeledes disse emblemer.
Emblemerne  

 er  

 gengivet som bilag til denne orientering.
Det følger endvidere af artikel 44,  

 at også betegnelsen "Røde Kors" er omfattet af beskyttelsen.
Hvem må bruge Røde Kors-mærket m.v. i fredstid? De nationale Røde  

 Kors-selskaber - det vil i Danmark sige Dansk Røde Kors - er i fredstid  

 berettiget til i overensstemmelse med deres nationale lovgivning at gøre brug  

 af Røde Kors-mærket m.v. vedrørende anden virksomhed, der svarer til de ved  

 de  

 internationale Røde Kors-konferencer fastlagte principper.
Endvidere har de  

 internationale Røde Kors-organisationer og deres dertil bemyndigede personel  

 til enhver tid tilladelse til at gøre brug af Røde Kors-mærket.
 Det er herudover accepteret,  

 at mærket anvendes i forbindelse med militære øvelser i fredstid i  

 overensstemmelse med Genèvekonventionerne og Tillægsprotokollernes  

 bestemmelser  

 for mærkets anvendelse under væbnet konflikt.
Det kan supplerende  

 tilføjes, at der sondres mellem anvendelse af Røde Kors-mærket som  

 identifikationsmærke og som beskyttelsesmærke.
Røde Kors-mærket må anvendes  

 som  

 identifikationsmærke for at vise, at personer eller materiel er tilknyttet  

 Røde  

 Kors og Røde Halvmåne bevægelsen.
Mærket kan bruges som identifikationsmærke  

 såvel i fredstid som under væbnede konflikter.
Anvendt som  

 identifikationsmærke  

 skal Røde Kors-mærket være  

    

  

 lille i  

 forhold til den person eller genstand, som bærer mærket.
Mærket må anvendes  

 som  

 beskyttelsesmærke for at vise, at en persongruppe, materiel eller enhed er  

 beskyttet i væbnede konflikter i henhold til Genève-konventionerne og de  

 dertil  

 hørende Tillægsprotokoller.
Endelig kan Røde Kors-mærket  

 efter artikel 44, stk. 4, rent undtagelsesvist i overensstemmelse med  

 national  

 lovgivning og med et af de nationale Røde Kors-selskabers udtrykkelige  

 tilladelse anvendes til betegnelse for køretøjer, der benyttes som  

 ambulancer,  

 og til afmærkning af katastrofeposter, som udelukkende er bestemt til at yde  

 sårede eller syge vederlagsfri behandling.
I Danmark har Dansk Røde Kors i  

 medfør heraf bl.a. givet tilladelse til anvendelse af Røde Kors-mærket på  

 kystnære redningsbåde og på vejskilte, der viser hen til hospitaler med  

 døgnbetjent skadestue.
Ligeledes stiller Dansk Røde Kors redningsposter, der  

 er  

 afmærket med Røde Kors, (til brug ved uheld ved vandet) til rådighed.
For så vidt angår  

 enkeltpersoner, foreninger og virksomheder - det være sig offentlige eller  

 private - som ikke er berettigede til at anvende Røde Kors-mærket m.v.,  

 indeholder konventionens artikel 53, stk. 1, et absolut forbud mod brug af  

 mærket m.v.
Dette forbud gælder til enhver tid og uanset formålet med brugen  

 og  

 omfatter ethvert tegn eller betegnelse, der er en efterligning af mærket m.v.  

 Efter artikel 54 er de kontraherende stater forpligtet til at tage de  

 forholdsregler, der til enhver tid er nødvendige til forebyggelse og  

 bekæmpelse  

 af de i artikel 53 omhandlede misbrug.
 3.
Beskyttelse i straffeloven Forbudet i straffelovens §  

 132, stk. 1, nr. 2, omfatter Røde Kors-mærket, Røde Halvmåne-mærket og andre  

 mærker, der på samme måde er forbeholdt personer, indretninger og materiel,  

 der  

 er bestemt til at yde hjælp til sårede eller syge i krig.
Tilsvarende er  

 betegnelserne "Røde Kors", "Dansk Røde Kors", "Røde  

 Halvmåne" m.v. beskyttet mod at blive benyttet på retsstridig måde.
Både fysiske og juridiske  

 personer kan straffes for overtrædelse af forbudet.
Juridiske personer kan  

 dog  

 efter den gældende lovgivning kun straffes, hvis overtrædelsen er begået for  

 at  

 skaffe den juridiske person vinding, jf. straffelovens § 306, stk.1.  

 Justitsministeriet har imidlertid den 18. december 2001 fremsat lovforslag om  

 bl.a. en ændring af denne bestemmelse, hvorved betingelsen om økonomisk  

 vinding  

 ophæves.
Formuleringen  

 "retsstridig" i straffelovens § 132 omfatter navnlig en sådan  

 benyttelse, der ikke er i overensstemmelse med Genèvekonventionerne.  

 Eksempler  

 på retsstridig benyttelse findes bl.a. i retspraksis, der dog er ganske  

 sparsom.
Justitsministeriet er alene bekendt med to straffesager, hvor der  

 blev  

 rejst tiltale efter straffelovens § 132 for ulovlig anvendelse af Røde  

 Kors-mærket m.v.:
1)  

 	  

    

 I en dom af 18.  

 januar 2000 fra retten i Hobro blev tiltalte idømt 4 dagbøder a 150 kr. med  

 en  

 forvandlingsstraf på 4 dages hæfte for overtrædelse af straffelovens § 132  

 ved  

 - efter aftale med forskellige østeuropæiske myndigheder - at have placeret  

 et  

 rødt kors i bagruden på en bus, som tiltalte bl.a. anvendte til kørsel af  

 børn  

 til ferieophold.
Retten lagde til grund, at det beroede på en forglemmelse,  

 at  

 mærket i det konkrete tilfælde ikke som normalt var blevet fjernet, da bussen  

 nåede til Danmark.
Retten fandt endvidere, at der var tale om en sådan lighed  

 mellem det mærke, som tiltalte havde anvendt, og Røde Kors-mærket, at der var  

 tale om en efterligning.
2)  

 	  

    

 Ved Københavns Byret  

 blev en tidligere formand for foreningen Kurdisk Røde Halvmåne den 23. maj  

 2000  

 idømt 4 dagbøder a 150 kr. med forvandlingsstraf af hæfte i 4 dage for  

 overtrædelse af straffelovens § 132, idet den pågældende blev fundet  

 ansvarlig  

 for, at foreningen i navnet benyttede betegnelsen Røde Halvmåne og på  

 foreningens brevpapir og kort brugte samme betegnelse samt  

 halvmåne-kendetegnet.
Der kan være grund til at fremhæve, at retten fandt det  

 uden betydning for skyldspørgsmålet, at den pågældende på tidspunktet for  

 sagens pådømmelse var fratrådt som formand.
 Det fremgår af de to  

 afgørelser, at det er uden betydning for spørgsmålet om strafansvar for  

 fysiske  

 personer, om Røde Kors-mærket m.v. anvendes retsstridigt med henblik på  

 opnåelse af økonomisk vinding, eller om det anvendes som led i f.eks.  

 humanitært arbejde.
Der vil ligeledes foreligge  

 en retsstridig anvendelse i tilfælde, hvor en offentlig myndighed gør brug af  

 Røde Kors-mærket m.v., uden at der foreligger en udtrykkelig tilladelse fra  

 Dansk Røde Kors i henhold til Genèvekonventionens artikel 44, stk. 4. Som  

 eksempel kan nævnes, at det vil stride mod straffelovens § 132, hvis  

 offentlige  

 myndigheder i forbindelse med samaritertjeneste e.l. gør anvendelse af Røde  

 Kors-mærket.
Tilsvarende er det ikke tilladt uden tilladelse at anvende Røde  

 Kors-mærket ved skiltning m.v.
 4.
Den strafferetlige beskyttelse i markedsføringsloven og  

 varemærkeloven Ud over straffeloven  

 indeholder både markedsføringsloven og varemærkeloven bestemmelser, der må  

 antages at kunne medføre strafansvar for retsstridig anvendelse af Røde  

 Kors-mærket.
Begge love hjemler strafansvar for juridiske personer.
Justitsministeriet er ikke  

 bekendt med retsafgørelser efter markedsføringsloven eller varemærkeloven,  

 der  

 vedrører Røde Kors-mærket m.v.
Retsstillingen efter varemærkeloven kan  

 imidlertid bl.a. belyses ved Sø- og Handelsrettens afgørelse i U 1998.946 S.  

 I  

 denne sag havde et tøjfirma benyttet World Wide Fund for Nature's (WWF)  

 pandamærke på nogle papirsposer.
Pandamærket blev anset for særdeles  

 velkendt,  

 og uberettiget anvendelse af mærket havde efter karakteren af WWF's  

 virksomhed  

 betydelige potentielle skadevirkninger for WWF.
Den uberettigede anbringelse  

 af  

 pandamærket blev i henhold til varemærkelovens § 42 straffet med bøde på  

 50.000  

 kr., og efter varemærkelovens § 43 blev vederlaget for udnyttelsen fastsat  

 til  

 100.000 kr.
 Dansk Røde Kors har overfor  

 Justitsministeriet oplyst, at man hidtil har afstået fra at anlægge sag efter  

 markedsføringsloven og varemærkeloven, da man ikke har ønsket, at der på  

 denne  

 måde skulle ske en kommercialisering af Røde Kors-mærket.
 5.
Yderligere oplysninger Spørgsmål vedrørende Røde  

 Kors-mærket og Dansk Røde Kors kan rettes til:
