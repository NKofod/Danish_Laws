Kapitel 1. Overenskomstens område § 1.  Denne overenskomst omfatter  

 undervisningsassistenter hvorved forstås uddannede fodterapeuter beskæftiget  

 med undervisning ved den under staten hørende skole for fodterapeuter, jfr.  

 lov nr. 142 af 26. april 1972 om fodterapeuter.
 Stk. 2.  Tjenestemænd og pensionerede tjenestemænd fra  

 staten, folkeskolen og folkekirken samt personer, der er fyldt 70 år, er ikke  

 omfattet af overenskomsten.
Kapitel 2. Ansættelsesbrev § 2.  Undervisningsassistenter modtager - så vidt  

 muligt før tiltrædelsen et ansættelsesbrev med angivelse af tjenestested.
Kapitel 3. Løn, lønanciennitet Løn § 3.  Fuldt beskæftigede undervisningsassistenter  

 aflønnes efter en lønramme, der består af skalatrinene 18, 20, 22, 24, 26,  

 28, 30 og 31. Oprykning til nyt skalatrin sker efter 2 års beskæftigelse på  

 hvert skalatrin.
 Stk. 2.  Arslønnen på de enkelte skalatrin fastsættes og  

 reguleres som anført i de til enhver tid gældende aftaler om  

 tjenestemandslønninger m.v., jfr. dog § 22, stk. 3.
 Stk. 3.  Ved ansættelse på deltid ydes løn i forhold til  

 den nedsatte arbejdstid.
Anciennitet § 4.  Ved fastsættelse af lønanciennitet for  

 undervisningsassistenter, der ansættes i henhold til denne overenskomst,  

 medregnes tidligere beskæftigelse som månedslønnet underviser ved  

 fodterapeutskolen.
 Stk. 2.  Endvidere medregnes som lønanciennitet  

 perioder, hvori en undervisningsassistent har været indkaldt til aftjening af  

 værnepligt, for så vidt indkaldelsen har fundet sted efter 1. april 1975.
 Stk. 3.  Der kan herudover mellem overenskomstens parter  

 træffes aftale om anciennitetsfastsættelse efter andre regler.
 Stk. 4.  Ved ansættelse på deltid med mindre end 15  

 timer pr. uge optjenes anciennitet i forhold til den nedsatte tjenestetid.
 Ved ansættelse på deltid med mindst 15 arbejdstimer pr. uge optjenes fuld  

 anciennitet.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 og/eller mere pr. uge.
Kapitel 4. Lønberegning, lønfradrag § 5.  Undervisningsassistenter er omfattet af de for  

 tjenestemænd fastsatte regler om lønfradrag/lønbereg ning, for tiden  

 Finansministeriets cirkulære af 24. maj 1985 (LP.nr. 029/85).
Kapitel 5. Udbetaling af løn § 6.  Lønnen udbetales månedsvis bagud, og der  

 tilstilles undervisningsassistenten en specificeret oversigt over det  

 udbetalte beløb.
Kapitel 6. Konstitution i tjenestemandsstillinger § 7.  Undervisningsassistenter vil under midlertidig  

 tjeneste i højere stilling oppebære vederlag efter de for tjenestemænd herom  

 gældende regler.
Betalingen beregnes på grundlag af lønningerne efter § 3.
 Kapitel 7. Arbejdstid m.v.
§ 8.  Den gennemsnitlige ugentlige arbejdstid er 39  

 timer, svarende til 29,25 pligtig undervisningstime pr. uge.
Med virkning fra  

 1. september 1988 er den gennemsnitlige ugentlige arbejdstid 38 timer  

 svarende til 28,50 pligtig undervisningstime pr. uge, og fra 1. september  

 1990 er den gennemsnitlige ugentlige arbejdstid 37 timer, svarende til 27,75  

 pligtig undervisningstime pr. uge.
 For undervisningsassistenter, der - efter retningslinier fastsat af  

 Undervisningsministeriet efter drøftelse 2: 1: 1/ Y= 2,5 / X= 18,7 med skolen  

 for fodterapeuter og Dansk Kommunal Arbejderforbund - frigøres fra en eller  

 flere undervisningstimer, omregnes disse timer til arbejdstimer  

 (praktiktimer) i forholdet 4: 3.
Kapitel 8. Ferie § 9.  Undervisningsassistenter, der er ansat i henhold  

 til denne overenskomst, er omfattet af lov nr. 273 af 4. juni 1970 om ferie  

 med senere ændringer.
Stk. 2.  Til undervisningsassistenter, der er berettiget  

 til ferie med løn, og som ved feriens afholdelse har en anden fast arbejdstid  

 end i foregående kalenderår (optjeningsår), ydes ferielønnen med samme  

 brøkdel, som tjenesten i det foregående kalenderår (optjeningsår) har  

 andraget.
Såfremt der i optjeningsåret har været periodevise ændringer i den  

 faste arbejdstid, tages der ved ferielønnens beregning alene hensyn til  

 arbejdstidsændringer af 1 måneds varighed og derover.
 Stk. 3.  Til undervisningsassistenter, der holder ferie  

 med løn, ydes en særlig feriegodtgørelse på 1 1/2 pct., der træder i stedet  

 for det i ferielovens § 14, stk. 1, omhandlede ferietillæg på 1 pct.
 Godtgørelsen beregnes af samtlige de i optjeningsåret (1. januar - 31.  

 december) oppebårne indkomstskattepligtige beløb for tjenstligt arbejde,  

 udbetalt særlig feriegodtgørelse og den ansattes egne bidrag til  

 Arbejdsmarkedets Tillægspension og Arbejdsmarkedsuddannelsesfonden.
 Om godtgørelsens beregning og udbetaling henvises til de for tjenestemænd  

 gældende regler.
Kapitel 9. Sygdom § 10.  Undervisningsassistenter oppebærer løn under  

 sygdom i henhold til lov nr. 261 af 9. juni 1948 om retsforholdet mellem  

 arbejdsgivere og funktionærer (funktionærloven). Den i nævnte lovs § 5, stk.  

 2, anførte regel om opsigelse med 1 måneds varsel til den 1. i en måned efter  

 120 dages sygefravær inden for 12 på hinanden følgende måneder optages i  

 ansættelsesbrevet.
Kapitel 10. Graviditet, barsel og adoption Underretningspligt § 11.  Med henblik på styrelsens tilrettelæggelse af  

 arbejdet skal en ansat, der er gravid, senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselsorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
Fravær § 12.  Ansatte har ret til fravær fra arbejdet på  

 grund af graviditet, barsel og adoption efter reglerne i loven om  

 barselsorlov.
En kvindelig ansat har dog altid ret til fravær fra arbejdet på  

 grund af graviditet og barsel fra det tidspunkt, hvor der skønnes at være 8  

 uger til fødslen.
Løn § 13.  En kvindelig ansat har under fravær fra  

 arbejdet på grund af graviditet og barsel ret til sædvanlig løn fra det  

 tidspunkt, hvor der skønnes at være 8 uger til fødslen, og indtil 14 uger i  

 alt.
Stk. 2.  En ansat har under fravær fra arbejdet på grund  

 af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at adoptionsmyndigheden stiller krav  

 om, at den ansatte i forbindelse med adoptionen skal være ude af erhverv.
I  

 øvrigt henvises for adoptanter til reglerne i lov om barselsorlov og  

 dagpengeloven.
 Stk. 3.  En kvindelig ansat, der i forbindelse med  

 barnets ophold på sygehus genoptager tjenesten inden den i stk. 1 omtalte 14  

 ugers periodes udløb, har i tilknytning til barnets udskrivelse ret til  

 fravær med sædvanlig løn i den del af perioden, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen.
Stk. 4.  Fravær inden for det tidsrum, i hvilket den  

 ansatte er berettiget til sædvanlig løn, betragtes ikke som sygdomsforfald,  

 medmindre det godtgøres ved lægeattest, at arbejdsudygtigheden har anden  

 årsag end graviditet eller barsel.
Sygdomsforfald kan ikke bevirke, at  

 fraværsperioden med ret til løn løber længere end til 14 uger efter fødslen.
 Stk. 5.  Fravær uden for det tidsrum, i hvilket den  

 ansatte er berettiget til fravær med sædvanlig løn eller har barselsorlov/  

 adoptionsorlov med dagpenge, betragtes som sygdomsforfald og noteres i  

 overensstemmelse med de herom gældende regler.
 Stk. 6.  Lægeattester, der forlanges i henhold til stk.  

 4, betales af den ansatte.
Kapitel 11. Militærtjeneste § 14.  Under en undervisningsassistents indkaldelse  

 til militærtjeneste gælder reglerne i funktionærloven.
Kapitel 12. Tjenestefrihed § 15.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed med hel eller delvis løn kan  

 gives, når Stk. 3.  Undervisningsassistenter har ret til  

 tjenestefrihed uden løn til de formål og af den varighed, der er nævnt i  

 Finansministeriets bekendtgørelse nr. 851 af 28. november 1986 om ret for  

 tjenestemænd til tjenestefrihed uden løn til nærmere afgrænsede formål.
Stk. 4.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig 3: 1: 1/ Y= 2,5 /  

 X= 18,7 til den pågældende ved tjenestefrihedens ophør.
Barns første sygedag § 16.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Kapitel 13. Efterløn § 17.  Der ydes undervisningsassistenters efterladte,  

 for hvem de har forsørgerpligt, efterløn i henhold til funktionærloven.
Kapitel 14. Afskedigelse, ogsigelsesvarsel § 18.  Det gensidige opsigelsesvarsel for  

 undervisningsassistenter fastsættes i henhold til funktionærloven.
Kapitel 15. Udgiftsdækkende ydelser Natpenge § 19.  Såfremt undervisningsassistenten beordres til  

 at varetage undervisning i skolens ugentlige åbningstid fra kl. 17.00 til kl.  

 18.00, ydes natpenge efter de for tjenestemænd gældende regler.
Kapitel 16. Andre bestemmelser Kapitalpension § 20.  Efter anmodning fra den ansatte kan skolen  

 indgå aftale med den ansatte om, at skolen ved hver lønudbetaling  

 tilbageholder et beløb i den pågældendes løn som indbetaling til  

 kapitalforsikring eller opsparing i pensionsøjemed, der oprettes/påbegyndes  

 før det fyldte 60. år i henhold til bestemmelserne i lov om beskatning af  

 pensionsordninger m.v., jfr. lovbekendtgørelse nr. 409 af 14. august 1975 med  

 senere ændringer.
Stk. 2.  Som indbetaling til kapitalpensionsordning kan,  

 jfr. dog pensionsbeskatningslovens bestemmelser om maksimumsbeløb, højst  

 anvendes 15 pct. - for ansatte, der er fyldt 45 år ved årets begyndelse, dog  

 20 pct. af den fastsatte løn incl. dyrtids- og procentreguleringstillæg.  

 Indbetaling sker efter den ansattes anvisning til et livs- eller  

 pensionsforsikringsselskab, henholdsvis en bank eller sparekasse.
Indbetaling  

 vedvarer indtil ansættelsens ophør.
 Stk. 3.  Undtaget fra bestemmelserne i stk. 1 og 2 er  

 ansatte, der er omfattet af lov nr. 82 af 12. marts 1970 om pensionering  

 afcivilt personel m.v. i forsvaret med senere ændringer.
Forsikring mod arbejdsløshed § 21.  Skolen for fodterapeuter forpligter sig til  

 fortrinsvis at antage undervisere, som er forsikret mod arbejdsløshed.
Kapitel 17. Ikrafttræden og opsigelse § 22.  Overenskomsten har virkning fra 1. april 1987  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde (§ 8) og ekstraordinær lønregulering (§ 3, stk. 2) kan dog tidligst  

 opsiges til 31. marts 1991.
 Stk. 3.  Fra det tidspunkt at regne, da en opsigelse af  

 overenskomsten får gyldighed, og indtil ny overenskomst indgås, sker  

 aflønning af undervisningsassistenter på grundlag af de på overenskomstens  

 sidste gyldighedsdag gældende aftaler om tjenestemandslønninger.
København, den 10. juli 1987 Forbundet for offentligt ansatte Dansk Kommunalarbejderforbund Poul Winckler Finansministeriet P.
M.
V.
E.
B.
Jens Erik Skovgaard PROTOKOLLAT Der er mellem Finansministeriet og Forbundet for offentligt  

 ansatte, Dansk kommunal Arbejderforbund, ved  

 forhandlingerne vedrørende 1. Der er i overenskomstperioden adgang til  

 forhandling af gældende regler om udbetaling af visse særlige ydelser under  

 sygdom m.v. og ferie, såfremt der sker ændringer i funktionærloven og  

 ferieloven på dette område.
 Opnås der ikke enighed om nye regler m.v., gælder de hidtidige med de af  

 funktionærloven eller ferieloven nødvendiggjorte ændringer.
 2. Der er i overenskomstperioden adgang til  

 forhandling af mulige krav i konsekvens af eventuel ændring af  

 arbejdsmiljølovgivningen m.v.
 Opnås der ikke enighed om nye regler m.v., gælder de hidtidige med de af  

 arbejdsmiljølovgivningen 18,7 nødvendiggjorte ændringer.
 3. Der er i overenskomstperioden adgang til  

 forhandling af gældende regler om undervisningsassistenters tjenestetid,  

 såfremt Undervisningsministeriet ændrer bestemmelserne om uddannelsen til  

 fodterapeut.
København, den 10. juli 1987 Forbundet for offentligt ansatte Dansk Kommunalarbejderforbund Poul Winckler Finansministeriet P.
M.
V.
E.
B.
