Nr BTB 47 Betænkning over Forslag til folketingsbeslutning om sikring mod  

 habilitetsproblemer ved behandlingen af klager i skatteankenævnene (Af  

 Kristian Thulesen Dahl (FP) m.fl.)   

 Nr B 47 1994-95, 1. samling Afgivet af Skatteudvalget Afgivet: 19950426 Udvalget har behandlet beslutningsforslaget i nogle møder og har herunder  

 stillet spørgsmål til skatteministeren, som denne har besvaret skriftligt.
 Herefter indstiller et flertal (udvalget med undtagelse af Det  

 Konservative Folkepartis og Fremskridtspartiets medlemmer) forslaget til  

 folketingsbeslutningg til forkastelse .
Flertallet finder, at beslutningsforslaget om, at der ikke ved  

 behandlingen af klager i et skatteankenævn overhovedet må deltage embedsmænd  

 fra den skatteforvaltning, som skatteyderen klager over, er for vidtgående.  

 Flertallet kan tilslutte sig den grundtanke, at det skatteretlige klagesystem  

 ikke må give anledning til tvivl om overholdelse af habilitetsbetingelserne.  

 Flertallet finder dog, at der må være flere muligheder for at sikre dette  

 retssikkerhedsprincip med midler, der er mindre vidtgående end  

 beslutningsforslagets.
Flertallet skal henvise til, at skatteministeren under  

 beslutningsforslagets 1. behandling udtrykte vilje til at foretage de  

 ændringer, der var behov for, og at den af skatteministeren nedsatte  

 arbejdsgruppe vedrørende skatteankenævnenes klagebehandling, hvori har  

 deltaget repræsentanter for bl.a.
Foreningen af Danske Skatteankenævn og  

 kommunerne, vil danne grundlag for, at regeringen i samarbejde med kommunerne  

 vurderer sådanne ændringer i forhold til organiseringen af  

 sekretariatsbetjeningen af skatteankenævnene.
 Et mindretal (Det Konservative Folkepartis og Fremskridtspartiets  

 medlemmer af udvalget) indstiller forslaget til folketingsbeslutning til  

vedtagelse uændret.
