Beskatning af sign on fees til  

 sportsudøvere "Sign on fee" anvendes bl.a. indenfor  

 sportsverdenen som en overgangssum, der betales til en spiller ved  

 kontraktsunderskrivelsen  

 i udlandet, inden der indtræder skattepligt til Danmark.
Told- og Skattestyrelsen (nu SKAT) har i  


  

 SKM2002.110.TSS  


  

 lagt til grund, at en sådan indkomst ikke er A-indkomst og dermed at sign on  

 fee som udgangspunkt ikke kan anses for et vederlag for personligt arbejde i  

 tjenesteforhold.
Der er dog åbnet op for muligheden af, at sign on fee i  

 særlige tilfælde kan være vederlag for arbejde i tjenesteforhold, hvis f.eks.  

 "sign on fee" udgør en uforholdsmæssigt højt beløb i forhold til  

 den  

 løn, spilleren skal have, når han begynder i klubben i Danmark.
 Denne opfattelse er nu forladt.
Sportsudøveren påtager sig ved  

 kontraktsunderskrivelsen en forpligtelse til at flytte klub og påbegynde en  

 ansættelse hos sin nye arbejdsgiver.
Det er derfor SKATs opfattelse, at  

 "sign on fee" ikke kan være betaling for noget andet end netop  

 sportsudøverens tilsagn om udførelsen af et personligt arbejde i  

 tjenesteforhold i kontraktsperioden.
"Sign on fee" må derfor anses for  

 forskud på løn.
Indkomsten er A-indkomst omfattet af kildeskattelovens § 43,  

 stk. 1, Udbetaleren i Danmark skal derfor tilbageholde foreløbig skat i  

 medfør  

 af kildeskattelovens § 46.
 Vederlaget tages til indtægt i det indkomstår,  

 hvori arbejdsforpligtelsen påbegyndes og A-skatten anses for en foreløbig  

 skat  

 for dette indkomstår.
 Den ændrede praksis har virkning fra  

 offentliggørelsen af denne meddelelse, og  


  

 SKM2002.110.TSS  


  

 ophæves derfor samtidig.
