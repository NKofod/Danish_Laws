Orienteringsskrivelse om dispensation fra tilmeldingsfristen  

 i lov om børnepasningsorlov Indledning Denne orienteringsskrivelse er udarbejdet i tilknytning til  

 lov nr. 135 af 2. marts 2004 om ændring af lov om børnepasningsorlov.
Med  

 lovændringen suppleres de hidtil gældende betingelser for afholdelse  

 børnepasningsorlov  

 med et krav om tilmelding.
Forældre omfattet af de hidtidige regler i lov om orlov til  

 børnepasning skal efter de nye regler inden 1. april 2004 over for AF  

 skriftligt meddele, at de ønsker at bevare adgangen til børnepasningsorlov  

 efter denne dato.
Er meddelelsen ikke modtaget rettidigt, mister personen  

 muligheden for at opnå børnepasningsorlov på et senere tidspunkt.
Det følger af lovens § 1, stk. 4, at AF i ganske særlige  

 tilfælde kan tillade, at en person kan bevare muligheden for at udnyttet  

 adgangen til børnepasningsorlov.
Det er en betingelse, at pågældende har  

 været  

 forhindret i at give meddelelse til AF inden 1. april 2004 som følge af  

 årsager, der ikke kan tilregnes pågældende.
 Adgangen til dispensation er begrænset til situationer, hvor  

 den manglende tilmelding inden fristens udløb ikke kan tilregnes pågældende,  

 og  

 pågældende har givet meddelelse til AF og/eller søgt om dispensation  

 umiddelbart efter forhindringens bortfald og senest den 31. december 2004.
Eksempler Orienteringsbrevet til forældre er gået tabt Kan det godtgøres, at orienteringsbrevet udsendt til de  

 berørte forældre ultimo februar-primo marts 2004 er gået tabt, vil der efter  

 omstændighederne kunne dispenseres fra fristen 1. april 2004.
 Her tænkes på tilfælde, hvor brevet er gået tabt på grund en  

 akut opstået situation, som pågældende ikke kunne forudse, f.eks. bopæl  

 nedbrændt, tyveri o.lign.
 Orienteringsbrevet ikke modtaget på grund af  

 adresseændring eller lign.
 Er orienteringsbrevet kommet retur til AF, fordi modtageren  

 ikke længere bor på adressen, vil der efter omstændighederne kunne  

 dispenseres  

 fra fristen 1. april 2004.
Det kan oplyses, at Post Danmark registrerer returpost, og  

 at AF vil have adgang til disse oplysninger.
Hvis en forældre mener ikke at  

 have modtaget orienteringsbrevet, vil AF via disse registreringer kunne få  

 oplyst, om brevet er kommet retur.
Alvorlig sygdom Kan det dokumenteres, at pågældende har været undskyldeligt  

 forhindret i at fremsende tilmeldingen rettidigt på grund af alvorlig sygdom  

 hos pågældende eller i den allernærmeste familie, vil der efter  

 omstændighederne  

 kunne dispenseres, forudsat at der før den 1. april 2004 ikke har været en  

 periode, hvor pågældende har haft mulighed for at indsende svarkortet.
Ophold i udlandet Kan det dokumenteres, at pågældende har opholdt sig i  

 udlandet i en periode fra før udsendelsen af orienteringsbrevet og indtil  

 fristens udløb 1. april 2004, vil der efter omstændighederne kunne  

 dispenseres.
 Dokumentation for ophold i udlandet kan bestå af oplysninger  

 i pas, billet (tog, fly, m.v.), dokumentation fra eventuel arbejdsgiver m.v.  

 Det afgørende er, at det klart fremgår, i hvilken periode pågældende har  

 opholdt sig udlandet.
Andre tilfælde Der vil i øvrigt kunne dispenseres i andre ganske særlige  

 tilfælde, hvor årsagerne til fristoverskridelsen skyldes årsager, som ikke  

 kan  

 tilregnes pågældende.
Procedure Ansøgning om dispensation sendes til AF.
