Nr BTL 103 Betænkning over Forslag til lov om ændring af lov om  

 arbejdsmarkedsuddannelsescentre   

 Nr L 103 1995-96, 1. samling Afgivet af Arbejdsmarkedsudvalget Afgivet: 19951211 Udvalget har behandlet lovforslaget i to møder.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 ÆndringsforslagAf arbejdsministeren, tiltrådt af et flertal  

 (udvalget med undtagelse af FP):
 Til § 1 1) I den under nr. 13 foreslåede affattelse af §  

 27, stk. 1, affattes 4. pkt. således:
»Som led i samarbejdet danner skolerne et lokalt fælles  

 samarbejdsforum, som mødes mindst en gang i hvert kvartal.« 2) Nr. 14 affattes således:
 »14. § 27, stk. 2, affattes således:
»Stk. 2. Arbejdsministeren kan efter forhandling med  

 undervisningsministeren yde tilskud til AMU-centres deltagelse i lokale  

 skolesamarbejder og fastsætte regler herom.«» Bemærkninger Til nr. 1 Ændringsforslaget medfører, at skolerne får den størst mulige  

 frihed til at organisere det lokale skolesamarbejde på en måde, som passer  

 til de lokale traditioner og behov.
De skoler, der indgår i det lokale  

 samarbejdsforum, kan derfor selv afgøre, hvilken struktur det lokale  

 samarbejdsforum skal have.
Det gælder f.eks. vedrørende, hvem der skal  

 deltage, og antallet af medlemmer.
Samarbejdet kunne f.eks. organiseres som  

 et fællesudvalg, eventuelt med underliggende arbejdsgrupper.
Med lovforslaget  

 indføres en forpligtelse for skolerne til at indgå i et lokalt fælles  

 samarbejdsforum, og den konkrete udformning af samarbejdsformen kan variere  

 efter lokal beslutning, således at allerede eksisterende, velfungerende  

 skolesamarbejder kan rummes herindenfor.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Annette Just (FP) Dansk Folkeparti havde ikke medlemmer i udvalget.
