 Styrelsen har imødekommet et ønske om lempelse af dokumentationskravet  

 vedrørende salg af varer, der udføres som rejsegods efter reglerne i  

 Skatteministeriets bekendtgørelse nr. 413 af 13. juni 1989 om fritagelse for  

 moms af varer, der udføres som rejsegods.
 Styrelsen har godkendt en ordning, hvorefter Danish Tax-Free Shopping A/S  

 opbevarer de fakturaer/udførselsangivelser, som udstedes af de tilsluttede  

 virksomheder i forbindelse med salg af varer, der udføres som rejsegods, og  

 som er attesteret af de kompetente myndigheder.
 Salgsvirksomhedens umiddelbare dokumentation for det momsfrie salg vil i  

 stedet bestå af et kontoudtog fra Danish Tax-Free Shopping A/S.
 Godkendelsen blev gjort betinget af, at kontoudtoget indeholder:
- dato for kontoudtogets udfærdigelse - den tilsluttede virksomheds navn og adresse - faktura nr. og dato - momsbeløbets størrelse - kontoudtogets nr. i forhold til andre udskrevne kontoudtog til  

 virksomheden.
 Det er også en betingelse, at fakturaerne opbevares således, at Danish  

 Tax-Free Shopping A/S på told- og skattevæsenets forlangende kan fremlægge de  

 attesterede fakturaer/udførselsangivelser for en given virksomhed og for en  

 given periode.
 Fakturaerne skal opbevares i mindst 5 år.
 Danish Tax-Free Shopping A/S skal endvidere sørge for, at der på  

 kontoudtogene kun medtages turistsalg, som opfylde de i bekendtgørelsen  

 anførte betingelser for momsfritagelse.
Bekendtgørelsen er ophævet.
Se nu bekendtgørelse nr. 1209 af 23. december  

 1992.
