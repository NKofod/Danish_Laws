Cirkulære om selskabers  

 modregning af indeholdt udbytteskat i indkomstskatten - Told- og  

 Skattestyrelsens  

 praksisændring  

1) 1.  

 	  

 Told- og  

 Skattestyrelsen har i forbindelse med behandlingen af nogle klagesager taget  

 stilling til rækkevidden af kildeskattelovens § 67, stk. 2, som  

 denne  

 bestemmelse var formuleret forud for 1. januar 2004.
 2.  

 	  

 Det er Told- og  

 Skattestyrelsens opfattelse, at dagældende og indtil indkomståret 2003  

 opretholdte  

 administrative praksis vedrørende ovennævnte bestemmelse i kildeskatteloven,  

 hvorefter ToldSkat ikke lod selskabers indeholdte udbytteskat indgå til  

 modregning ved den endelige skatteberegning for selskaberne som en a conto  

 skat, men først lod den indgå efter beregning af restskat/overskydende skat  

 og  

 restskattetillæg/godtgørelse, ikke har haft fornøden hjemmel.
 3.  

 	  

 Det er endvidere  

 Told- og Skattestyrelsens opfattelse, at dagældende og indtil indkomståret  

 2003  

 opretholdte praksis vedrørende ovennævnte bestemmelse i kildeskatteloven,  

 hvorefter selskaberne for at kunne opnå modregning af den indeholdte  

 udbytteskat i indkomstskatten for det pågældende indkomstår skulle indsende  

 udbytteattester vedrørende den indeholdte udbytteskat til skattemyndighederne  

 senest den 20. november i kalenderåret efter indkomståret, ikke har haft  

 fornøden hjemmel.
Udbetaling På baggrund af ovennævnte praksisændring for  

 ToldSkats administration af kildeskattelovens § 67, stk. 2, indtil  

 indkomståret  

 2003 fastsættes følgende:
 4.  

 	  

 Selskaber, der i  

 forbindelse med beregningen af restskatten for hvert af indkomstårene 1999,  

 2000, 2001 eller 2002 har fået modregnet en indeholdt udbytteskat i  

 selskabets  

 indkomstskat, der relaterer sig til udbytte, der er erhvervet i det efter  

 indkomståret følgende kalenderår (2000, 2001, 2002 eller 2003) kan anmode de  

 regionale told- og skattemyndigheder om at få foretaget en fornyet modregning  

 af den indeholdte udbytteskat i indkomstskatten, således at modregningen  

 foretages forud for beregningen af et/en eventuelt  

 restskattetillæg/godtgørelse.
 5.  

 	  

 Selskaber, der i forbindelse  

 med fremlæggelsen af udbytteattester vedrørende en indeholdt udbytteskat har  

 fået den indeholdte udbytteskat udbetalt, og derved er blevet nægtet  

 modregning  

 af den indeholdte udbytteskat i selskabets indkomstskat for det indkomstår  

 (1999, 2000, 2001 eller 2002), der lå forud for det kalenderår, hvori  

 udbyttet  

 er erhvervet, kan anmode de regionale told- og skattemyndigheder om at få  

 foretaget modregning af den indeholdte udbytteskat i indkomstskatten, jf.  

 pkt.  

 3 ovenfor.
Forældelse 6.  

 	  

 Krav mod ToldSkat,  

 der måtte opstå i medfør af dette cirkulære, er omfattet af § 1, nr. 6,  

 i  

 lov om forældelse af visse fordringer (1908-loven). Den 5-årige  

 forældelsesfrist finder herefter anvendelse.
Forældelsesfristen løber fra  

 forfaldstidspunktet for kravets opståen, som er tidspunktet for  

 indbetalingen/udbetalingen af den oprindelige restskat/overskydende skat og  

 afbrydes først, når selskabets krav - vedlagt behørig identifikation/  

 dokumentation  rejses over for selskabets regionale told- og  

 skattemyndighed,  

 jf. § 2 i 1908-loven.
7.  

 	  

 Told- og  

 Skattestyrelsen skal i den forbindelse meddele, at forældelsesfristen  

 suspenderes (afbrydes) fra den 4. oktober 2005 og indtil den 1. januar 2007.  

 Såfremt selskabets krav, vedlagt behørig identifikation/ dokumentation eller  

 revisorerklæring, rejses over for selskabets regionale told- og  

 skattemyndighed  

 senest den 1. januar 2007, opretholdes den herved meddelte suspension af  

 forældelse.
For krav, der rejses efter den 1. januar 2007, ses der bort fra  

 den  

 førnævnte suspension af forældelse.
Opstart og afbrydelse af  

 forældelsesfristen  

 følger i disse tilfælde de almindelige regler i 1908-loven, således at der  

 faldes tilbage på pkt. 6 ovenfor.
 8.  

 	  

 For krav opstået  

 forud for den 4. oktober 2000 vil afbrydelse af forældelsen alene være sket,  

 hvis selskabet har fremsat kravet overfor ToldSkat eller indledt retslige  

 skridt, inden forældelsens indtræden, jf. § 2 i 1908-loven.
Forrentning 9.  

 	  

 For så vidt angår  

 forrentningen af de krav, som måtte opstå i medfør af dette cirkulære,  

 henvises  

 til det gældende Afsnit V i selskabsskatteloven   

  

 bestemmelser om ligning og opkrævning.
Klageadgang 10.  

 	  

 Krav, der måtte opstå  

 i medfør af dette cirkulære, skal rejses overfor de regionale told- og  

 skattemyndigheder,  

 der træffer afgørelse i 1. instans i henhold til  

 sagsudlægningsbekendtgørelsens  

 § 6, stk. 1. Klager over den regionale told- og skattemyndigheds  

 afgørelse indgives til Told- og Skattestyrelsen, jf.  

 sagsudlægningsbekendtgørelsens  

 § 22, nr. 1.
 11.  

 	  

 Fristen for klage til  

 Told- og Skattestyrelsen er 3 måneder, jf. sagsudlægningsbekendtgørelsen  

 § 20.
Beskatning 12.  

 	  

 Tillæg, renter og  

 procentgodtgørelse indgår ikke i den skattepligtige indkomst.
Der henvises  

 til  

 selskabsskattelovens § 29B.
Generelt 13.  

 	  

 Ved behandlingen af  

 krav, der måtte opstå i medfør af dette cirkulære, henvises der i øvrigt til  

 gældende bestemmelser i selskabsskatteloven med senere ændringer.
Automatisk udbetaling 14.  

 	  

 Told- og  

 Skattestyrelsen vil  

 i første omgang  

 foretage en maskinel udsøgning af så mange som muligt af de berørte  

 selskaber,  

 samt sørge for udbetaling af de beregnede beløb.
 15.  

 	  

 Udbetalingerne vil  

 finde sted i 2 faser, den ene fase vil indeholde indkomstår 1999 og 2000, og  

 den anden fase vil indeholde indkomstår 2001 og 2002.  

 Udbetalingerne  

 af beløb vil finde sted i perioden primo oktober  

 2005  ultimo november 2005.
 Såfremt selskabet efter denne periode måtte have eventuelle  

 indsigelser mod ToldSkats (manglende) behandling af selskabets krav, bør der  

 rettes henvendelse til den lokale told- og skattemyndighed i overensstemmelse  

 med  

 bestemmelserne i dette cirkulære.
Told- og Skattestyrelsen, den 4. oktober  

 2005 Ole Kjær /Erik Eriksen 1)  

 I Told- og  

 Skattestyrelsens nummerrække har cirkulæret nr. 2005-25.
