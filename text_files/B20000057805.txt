Bekendtgørelse om naturgasforbrugeres ret til valg af  

 leverandør  

1) I medfør af § 8, stk. 1, og § 50 i lov nr. 449 af 31. maj  

 2000 om naturgasforsyning og efter forelæggelse for Folketingets  

 Energipolitiske Udvalg fastsættes:
§ 1.  

  

 Energistyrelsen offentliggør hvert år senest den 31. januar en  

 kubikmetergrænse  

 for, hvilke naturgasforbrugere der har ret til valg af leverandør.  

 Kubikmetergrænsen gælder fra den førstkommende 1. august, efter den er  

 udmeldt,  

 til den 31. juli det efterfølgende år.
I år 2000 gælder kubikmetergrænsen dog  

 fra den 1. juli.
 Stk. 2.  

  

 Kubikmetergrænsen fastsættes således, at den fører til en markedsåbning på:
 1)  

 	  

     

 30 % af det samlede  

 årlige gasforbrug i Danmark fra den 1. juli 2000.
 2)  

 	  

     

 38 % af det samlede  

 årlige gasforbrug i Danmark fra den 1. august 2003.
 3)  

 	  

     

 43 % af det samlede  

 årlige gasforbrug i Danmark fra den 1. august 2008.
 Stk. 3.  

  

 En  

 kubikmetergrænse, der udmeldes, jf. stk. 1, kan ikke overstige en tidligere  

 udmeldt kubikmetergrænse.
Stk. 4.  

  

 Kubikmetergrænsen den 1. juli 2000 fastsættes til 35 mio.
Nm  

  

 3  

  

 naturgas med en nedre brændværdi på 39,6 MJ/Nm  

  

 3  

                                                                       .
 § 2.  

  

 Naturgasforbrugere med et årligt naturgasforbrug, der overstiger den udmeldte  

 kubikmetergrænse, jf. § 1, har ret til valg af leverandør.
 Stk. 2.  

  

 Selskaber med  

 bevilling til forsyning på faste vilkår, jf. § 25, stk. 1, nr. 1, og stk. 2,  

 i  

 lov om naturgasforsyning, har kun ret til valg af leverandør i det omfang,  

 det  

 følger af lovens § 8, stk. 3.
 Stk. 3.  

  

 Det i stk. 1  

 nævnte årlige naturgasforbrug opgøres pr. forbrugssted på grundlag af  

 forbruget  

 i de seneste aflæste 12 måneder forud for kubikmetergrænsens ikrafttræden.
 Stk. 4.  

  

 Forbrugsstedet  

 er det punkt, hvorfra der aftages naturgas til et samlet matrikelnummer eller  

 til et sammenhængende produktionssted med kun én juridisk enhed fordelt på  

 flere matrikelnumre med skelfællesskab.
 Stk. 5.  

  

 Naturgasforbrugere, der påberåber sig ret til valg af leverandør i medfør af  

 stk. 1, skal på forlangende over for Energistyrelsen dokumentere at have  

 denne  

 ret.
 § 3.  

  

 Naturgasforbrugere kan, uanset bestemmelserne i § 2, meddeles ret til valg af  

 leverandør, såfremt forbrugeren over for Energistyrelsen kan dokumentere, at  

 naturgasforbruget fremover vil overstige den i medfør af § 1 fastsatte  

 kubikmetergrænse.
 § 4.  

  

 En  

 naturgasforbruger, der et år har opnået ret til valg af leverandør efter § 2  

 eller § 3, mister denne ret, såfremt forbrugeren ikke længere opfylder  

 betingelserne i § 2 eller § 3.
 Stk. 2.  

  

 En  

 naturgasforbruger, der mister retten til valg af leverandør, jf. stk. 1, vil  

 kunne modtage naturgasleverancer i henhold til leveringsaftaler, der er  

 indgået, mens forbrugeren havde ret til valg af leverandør, i maksimalt tre  

 år  

 efter retten til valg af leverandør er bortfaldet.
 § 5.  

  

 Transmissions- og distributionsselskaber skal senest den 15. december hvert  

 år  

 indberette opgørelser over målinger af naturgasforbruget på forbrugssteder  

 samt  

 aftag på M/R-stationer til Energistyrelsen efter Energistyrelsens nærmere  

 specifikationer.
 Stk. 2.  

  

 Opgørelserne  

 efter stk. 1 skal omfatte perioden fra 1. oktober det foregående år til 30.  

 september i opgørelsesåret.
 Stk. 3.  

  

 Hvis det kan  

 dokumenteres, at der vil ske væsentlige ændringer i forbruget i forhold til  

 de  

 i stk. 1 nævnte målinger, skal transmissions- og distributionsselskaberne  

 indberette opgørelser over disse ændringer til Energistyrelsen.
 § 6.  

  

 Medmindre højere straf er forskyldt efter anden lovgivning, straffes med bøde  

 den, der meddeler Energistyrelsen urigtige eller vildledende oplysninger  

 efter  

 § 2, stk. 5, og § 3 eller efter anmodning undlader at afgive oplysninger  

 efter  

 § 2, stk. 5.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 7.  

  

 Bekendtgørelsen træder i kraft den 1. juli 2000.
Miljø- og Energiministeriet, den 22. juni  

 2000 Svend Auken /Ib Larsen 1)  Bekendtgørelsen indeholder  

 regler, der  

 gennemfører Europa-Parlamentets og Rådets direktiv 98/30/EF af 22. juni 1998  

 om  

 fælles regler for det indre marked for naturgas (EF-Tidende 1998, nr.
L 204,  

 side 1).
