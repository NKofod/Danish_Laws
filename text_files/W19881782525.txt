Et bestillingskontor afbrød radioforbindelsen til to bevillingshavere  

 på grund af uoverensstemmelser om kørselsaftaler.
Gentagne henstillinger fra  

 Storkøbenhavns Hyrevognskontor om at genåbne for forbindelsen blev ikke  

 efterkommet, hvorfor godkendelsen af kontoret tilbagekaldtes.  

 Tilbagekaldelsen ansås for berettiget.
 I brev af 6. juli 1988 (j.nr. 6975 S) har De på vegne af  

 bestillingskontoret 7-9-13 Bilen ved foreningen 7-9-13 Bilen ved dets  

 formand Frantz Rasmussen indbragt den af Storkøbenhavns Hyrevognsnævn trufne  

 afgørelse om tilbagekaldelse af godkendelsen for bestillingskontoret for  

 ministeriet i henhold til hyrekørselslovens § 9, stk. 1, jf. § 8, stk. 1.
 Tilbagekaldelsen er begrundet med bestillingskontorets afbrydelse af  

 radioforbindelsen til to nærmere angivne vognmænds hyrevogne.
Det fremgår af sagen, at Storkøbenhavns Hyrevognsmævn i breve af 16.  

 februar, 3. marts, 18. marts og 25. marts 1988 har pålagt bestillingskontoret  

 at genåbne for radioforbindelsen til de to bevillingshaveres vogne med  

 henvisning til, at afbrydelsen er ulovlig.
Hyrevognsnævnet har i brevet af 3.  

 marts 1988 og de efterfølgende breve henvist til en udtalelse afgivet af  

 Trafik- og Kommunikationsministeriet i brev af 2. marts 1988, hvori bl.a. er  

 anført følgende:
»Det fremgår klart af §§ 5-6 i bestillingskontorets vedtægt, jf. de  

 obligatoriske bestemmelser under pkt.
A. 3-4 i den af ministeriet fastsatte  

 standardvedtægt for bestillingskontorer, at lukning af radioforbindelse til  

 en bevillingshavers hyrevogn alene er tilladt i tilfælde af, at  

 bevillingshaveren ikke rettidigt berigtiger sine betalingsforpligtelser i  

 henhold til vedtægten.
 Efter det for ministeriet oplyste har de pågældende bevillingshavere ikke  

 misligholdt betalingsforpligtelser i henhold til vedtægten.  

 Bestillingskontorets lukning af radioforbindelsen er således ikke lovlig.
Det underliggende spørgsmål om, hvorvidt de pågældende vognmænd har udført  

 hyrekørsel i strid med kørselsaftaler indgået mellem 7-9-13 bilens  

 ejerforening og nærmere angivne kunder kan ikke på nogen måde påvirke  

 vognmændenes ovennævnte ret til at få åbnet for radioforbindelsen, men må  

 afgøres gennem et eventuelt civilt søgsmål.« De har ved indbringelsen for ministeriet gjort gældende, at de to vognmænd  

 ved deres gentagne provokationer og overtrædelser af kørselsaftaler,  

 bestillingskontoret har indgået ved tredjemand, selv har fremkaldt den  

 opståede situation.
De har i denne forbindelse henvist til, at  

 bevillingshaverne bevidst har forsøgt at ødelægge bestillingskontorets  

 sammenhold bl.a. ved for egen vindings skyld at have kapret  

 bestillingskontorets kundekreds.
 De har videre anført, at de to bevillingshavere selv har udmeldt sig af  

 bestillingskontoret for at køre for Hovedstadens Taxi.
 Som følge heraf - og under hensyn til udtalelser fra de øvrige vognmænd  

 om, at disse vil udmelde sig af kontoret, hvis man »tager de to  

 tilbage« - gøres det gældende, at bestillingskontorets ledelse har  

 befundet sig i en force majeure lignende situation og at der altid må være  

 mulighed for i en misligholdelsessituation at forhindre genindtræden af  

 personer, hvis tilstedeværelse vil være ødelæggende for bestillingskontorets  

 fortsatte beståen.
Advokat Sven Horsten, der repræsenterer de i sagen omhandlede  

 bevillingshavere, har i brev af 2. marts 1988 til Dem meddelt, at  

 bevillingshaverne har måttet indmelde sig i Hovedstadens Taxi, »idet  

 Deres klient fortsat har afbrudt radioforbindelsen til deres biler, ligesom  

 bevillingshaverne fortsat er afskåret fra at køre med mad til  

 pensionister«.
Det oplyses videre, at bevillingshaverne ønsker at blive  

 genindmeldt i bestillingskontoret 7-9-13 Bilen så snart dette er muligt og at  

 de har truffet aftale med Hovedstadens Taxi om, at de kan udmelde sig af  

 dette kontor med dags varsel.
 I brev af 7. marts 1988 til Storkøbenhavns Hyrevognskontor har De oplyst,  

 at der på intet tidspunkt har været lukket for radioen til de to biler, men  

 at de to vognmænd efter deres retsstridige adfærd blot ikke har haft mulighed  

 for at betjene foreningen 7-9-13 Bilens faste kunder, Hvidovre Kommune og  

 Blindesamfundet, idet disse kunder ikke ønskede at blive betjent af de 2  

 vogne.
 Af det omfattende bilagsmateriale som ministeriet har modtaget fra  

 Storkøbenhavns Hyrevognsnævn fremgår i øvrigt, at sagen har været drøftet på  

 et møde mellem Dem, advokat Horsten og nævnets administration uden at det har  

 været muligt at finde en løsning som kunne accepteres af parterne.
 Ministeriet finder efter det oplyste at måtte lægge til grund, at  

 radioforbindelsen til de omhandlede bevillingshaveres hyrevogne de facto har  

 været afbrudt fra bestillingskontorets side og at afbrydelsen har været  

 direkte bestemmende for bevillingshavernes beslutning om - midlertidigt - at  

 tilslutte sig Hovedstadens Taxi.
 Med hensyn til lovligheden af den foretagne afbrydelse af  

 radioforbindelsen henvises til ministeriets ovennævnte brev af 2. marts 1988.
 Ministeriet finder, at afbrydelsen af radioforbindelsen under de  

 foreliggende omstændigheder, hvor bestillingskontoret flere gange af  

 Hyrevognskontoret er blevet pålagt at reetablere denne, må karakteriseres som  

 en grov overtrædelse af hyrekørselslovgivningen.
 Ministeriet stadfæster på denne baggrund Storkøbenhavns Hyrevognsnævns  

 afgørelse om tilbagekaldelse af godkendelsen for bestillingskontoret 7-9-13  

 Bilen.
 Hyrevognsnævnet og advokat Sven Horsten er underrettet om foranstående.
