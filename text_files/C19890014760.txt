1. Fra den 1. september 1989 er der gennemført en  

 ændring af den hidtidige danske procedure for indgåelse af  

 forskningskontrakter mellem EF-kommissionen og statslige institutioner samt  

 de ved disse ansatte forskere, jf.
Undervisningsministeriets skrivelse af 17.  

 juni 1976.
Efter den hidtidige procedure har det været nødvendigt for statslige  

 institutioner, der udfører forskning og udviklingsarbejde  

 (forskningsinstitutioner), og forskningsinstitutioner, som alene finansieres  

 ved statstilskud, samt de ved disse institutioner ansatte forskere, som  

 indgik kontrakter med EF-kommissionen, at ansøge et af statens 6  

 forskningsråd om tilskud fra § 20.09.41.53.01. Tilskud til  

 EF-forskningskontrakter, til dækning af de med kontrakten medfølgende  

 udgifter, ligesom en kopi af kontrakten skulle indsendes til  

 Forskningsdirektoratet til godkendelse.
Indtægter fra EF i medfør af  

 kontrakten blev indtægtsført på § 20.09.41.49.01. Indtægter i forbindelse med  

 tilskud fra EF, og tilfaldt statskassen.
2. Denne ordning ophæves med virkning fra den 1.  

 september 1989. Fra denne dato vil ansøgning om tilskud fra det ansvarlige  

 forskningsråd eller godkendelse af kontrakt i Forskningsdirektoratet ikke  

 længere være nødvendig for at søge og at indgå forskningskontrakter med  

 EF-kommissionen.
Tilskuddet fra EF udbetales herefter til  

 forskningsinstitutionerne.
3. Forskningsinstitutionerne behandler tilskuddene fra  

 EF-forskningskontrakterne som tilskudsmidler parallelt med bevillingerne fra  

 forskningsrådene.
Forskningsinstitutionerne skal dog meddele  

 Forskningsdirektoratet om kontraktens indgåelse samt tilskuddets størrelse.
 4. For at kunne yde råd og bistand og informere de  

 danske repræsentanter i EF-kommissionens programkomiteer skal ansøgere  

 indsende en kopi af ansøgningen til Forskningsdirektoratet.
5. Yderligere oplysninger om den ændrede procedure fås  

 ved henvendelse til Forskningsdirektoratet, H.
C.
Andersens Boulevard 40,  

 1553 København V, tlf. 33 11 43 00.
 6. Forskningskontrakter indgået før 1. september 1989  

 vil blive afviklet ifølge reglerne i Undervisningsministeriets skrivelse af  

 17. juni 1976.
 7. Undervisningsministeriets skrivelse af 17. juni  

 1976 ophæves.
Undervisnings- og Forskningsministeriet,  

 den 3. oktober 1989 P.M.V.
