Bekendtgørelse om jagttid for ederfugl  

 i visse områder I medfør af § 3, stk. 3, og § 54, stk. 3, i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
 § 1. Uanset bestemmelsen i § 1, nr. 4, i  

 bekendtgørelse nr. 815 af 22. september 1999 om jagttid for visse  

 pattedyr og fugle m.v. må der ikke drives jagt på hunner og  

 ungfugle af ederfugl i perioden 1. oktober   15. november  2001 i  

 EF-fuglebeskyttelsesområderne nr. 31, Stavns Fjord, nr. 36, Horsens  

 Fjord og i Isefjorden inklusive EF-fuglebeskyttelsesområde nr. 112 jf.  

 kortbilag 1 og 2.
 § 2. Med mindre højere straf er forskyldt  

 efter anden lovgivning straffes overtrædelse af § 1 med  

 bøde.
Stk. 2. Straffen kan stige til fængsel i indtil 2  

 år, hvis der ved overtrædelsen er 1)	voldt betydelig skade på interesser, som loven tilsigter at  

 beskytte, jf. lovens § 1, stk. 1, eller fremkaldt fare derfor, eller 2)	opnået eller tilsigtet en økonomisk fordel for den  

 pågældende selv eller andre.
 § 3. Bekendtgørelsen træder i kraft  

 den 1. oktober 2001.
