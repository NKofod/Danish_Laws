(Tiltrædelsesloven) (Tiltrædelsesakten) Protokol nr. 30 om Irland De Høje Kontraherende Parter, som ønsker at løse visse særlige problemer vedrørende Irland, som er blevet enige om følgende bestemmelser, erindrer om, at Det europæiske økonomiske Fællesskabs grundlæggende  

 målsætning omfatter en stadig forbedring af levevilkårene og  

 beskæftigelsesforholdene for medlemsstaternes folk samt en harmonisk  

 udvikling af deres økonomier ved at formindske ulighederne mellem de  

 forskellige områder og forbedre de mindst begunstigede områders stilling; tager til efterretning, at den irske regering står midt i gennemførelsen  

 af en politik med sigte på industrialisering og økonomisk udvikling, som har  

 til formål at tilnærme levestandarden i Irland til levestandarden i de øvrige  

 europæiske nationer og afskaffe underbeskæftigelsen under samtidig gradvis  

 udligning af de regionale forskelle i udviklingsniveauet; erkender, at det er i deres fælles interesse, at denne politiks målsætning  

 virkeliggøres; er enige om med dette mål for øje at anbefale Fællesskabets institutioner  

 at iværksætte alle de midler og fremgangsmåder, der er hjemlet i  

 EØF-traktaten, navnlig ved på hensigtmæssig måde at udnytte de ressourcer,  

 Fællesskabet råder over, til gennemførelse af ovennævnte målsætninger; erkender især, at såfremt EØF-traktatens artikler 92 og 93 bringes i  

 anvendelse, skal der tages hensyn til de mål, der er sat for en økonomisk  

 ekspansion og en højnelse af befolkningens levestandard.
