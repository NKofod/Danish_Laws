 I en justitsministeriet forelagt sag anholdt en person, som for  

 overtrædelse af straffelovens § 119 og motorlovens § 24 (* 1) var idømt straf  

 af fængsel i 30 dage, om, at hans førerbevis påny måtte blive udleveret ham.
 Det fremgik af sagen, at førerbeviset af politiet var taget i forvaring i  

 medfør af motorlovens § 21, stk. 7 (* 2), da det under straffesagen oplystes,  

 at den pågældende var åndsvag i lettere grad, og at der derfor ikke af  

 anklagemyndigheden var nedlagt påstand om frakendelse af førerretten.
 Således foranlediget har justitsministeriet i skrivelse af 3. juni 1938  

 udtalt, at der bør nedlægges påstand om frakendelse af førerretten i alle  

 tilfælde, hvor motorlovens betingelser for sådan frakendelse foreligger,  

 uanset om førerbeviset administrativt er frataget tiltalte eller udstedelse  

 af førerebevis nægtet ham.
 Hvilket herved meddeles d'herrer til efterretning og fremtidig  

 iagttagelse.
 (* 1) (Nu færdselslovens § 16).
 (* 2) (Nu færdselslovens § 18).
