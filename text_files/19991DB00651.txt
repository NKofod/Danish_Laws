Betænkning afgivet af Skatteudvalget den  

 17. maj 2000 Betænkning over Forslag til  

 folketingsbeslutning om retfærdighed og ordentlige skatteforhold for  

 danskere i international tjeneste [Af Kim Behnke (FRI) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til  

 skatteministeren, som denne har besvaret skriftligt.
 Endvidere har udvalget modtaget en skriftlig og mundtlig  

 henvendelse fra Politiforbundet i Danmark.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Kristeligt Folkepartis og Frihed 2000 s medlemmer af udvalget) forslaget til  

 folketingsbeslutning til  vedtagelse med de stillede  

 ændringsforslag.
En del af flertallet (Frihed 2000 s medlem af udvalget)  

 bemærker, at beslutningsforslagets punkt 3 og særligt punkt 4 var  

 der bred enighed om under 1. behandling i Folketingssalen.
Selv  

 skatteministeren gav udtryk for, at der er behov for nye regler.
Efter en  

 vedtagelse af ændringsforslagene bør det derfor være  

 indlysende, at det samlede beslutningsforslag kan vedtages af et stort  

 flertal i Folketinget.
 Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 indstiller forslaget til folketingsbeslutning til forkastelse.
En del af mindretallet (Socialistisk Folkepartis medlem af  

 udvalget) bemærker, at beslutningsforslaget søger at løse  

 et problem, som bl.a. er opstået ved, at offentlige myndigheder  

 tilsyneladende ikke i alle situationer har informeret korrekt og  

 fyldestgørende.
Derfor burde det være muligt at finde frem til  

 ordninger, der yder retfærdighed over for de mennesker, der har handlet  

 i god tro, og som nu er kommet i klemme.
 Løsningen på problemet burde klares af dem,  

 der især har været årsag til problemerne, f.eks. de  

 udsendende myndigheder.
 Derudover lægger SF afgørende vægt  

 på, at lignende problemer ikke opstår i fremtiden, hvilket  

 også er blevet tilkendegivet af regeringen.
En anden del af mindretallet (Enhedslistens medlem af  

 udvalget) er enig i, at der er åbenlyse urimeligheder, men forslaget  

 vil medføre lige så store urimeligheder, fordi mange vil  

 få en godtgørelse, de aldrig havde regnet med eller kunne have  

 forventet, betalt af alle andre skatteydere.
Der er kun den løsning  

 på de mange forskelsbehandlinger, der er foretaget, at de faglige  

 organisationer forfølger de løfter, der er brudt, eventuelt ved  

 domstolene.
En generel løsning som den foreslåede vil  

 indebære lige så grove urimeligheder som dem, der nu er udsigt  

 til.
Ændringsforslag Af	et mindretal (FRI), tiltrådt af et mindretal (V,  

 KF, DF, CD og KRF):
Til teksten 1) Punkt 1 og 2 affattes således:
» Alle personer, som siden 1995 har været udsendt af  

 den danske stat til løsning af internationale opgaver, bevilliges en  

 kulancemæssig godtgørelse ud fra følgende  

 forudsætninger:
 Personerne modtager en godtgørelse svarende til det  

 skattemæssige resultat, såfremt de ville have været  

 omfattet af ligningslovens § 33 A, hvis de havde haft en individuel  

 kontrakt.
 Der ydes kun godtgørelse, såfremt ligningslovens § 33 A  

 s øvrige betingelser er opfyldt, f.eks. udstationering i 6  

 måneder eller mere.
 Personer, der har været udsendt på individuel kontrakt  

 eller i øvrigt har opnået skattefrihed ved udsendelse for den  

 danske stat, er ikke omfattet.
 Kontrakten skal være indgået senest den 6. april  

 2000.
2) Aktstykket skal sikre den fornødne økonomiske ramme til  

 indfrielse af de kulancemæssige godtgørelser.« 2) I punkt 3 ændres datoen »1. maj 2000« til: »1. juni 2000«.
Bemærkninger Til nr. 1 Ad punkt 1 Skatteministeren har under 1. behandling af  

 beslutningsforslaget og i besvarelsen af spørgsmål nr. 1 og 2 (B  

 143   bilag 5) tilkendegivet, at det vil være imod dansk  

 retssædvane, hvis man gennem en aktstykkebevilling i Finansudvalget  

 giver hjemmel til at fravige ligningslovens § 33 A og dermed åbner op  

 for mulig skattemæssig kompensation for politibetjente og andre udsendt  

 af staten til løsning af opgaver i international tjeneste.  

 Forslagsstillerne vil ikke fremme et forslag, der kan give anledning til  

 retstvister og dermed indirekte komme til at gøre mere skade end gavn  

 for de personer, forslagsstillerne ønsker at hjælpe.
 Derfor vil forslagsstillerne nu med  

 ændringsforslaget til pkt. 1 foreslå en anden fremgangsmetode for  

 at opnå det ønskede resultat.
Et af ministerens hovedargumenter for, at betjente og  

 andre udsendte ikke kan være omfattet af ligningslovens § 33 A, er, at  

 de pågældende ikke er udsendt på individuelle kontrakter.  

 For de udsendte er dette argument ikke nemt at forstå, eftersom alle  

 har underskrevet en kontrakt om udsendelse.
Alle har i forvejen et  

 ansættelsesforhold ved f.eks. politiet, hvorfor den særlige  

 kontrakt til udsendelsen blev opfattet som individuel.
 Sagen skal imidlertid ikke strande på denne  

 diskussion.
Beslutningsforslaget er nu (efter  

 ændringsforslaget), at alle personer, som har været udsendt i  

 international tjeneste siden 1995 (før da gjaldt andre regler m.v.),  

 og som ikke er blevet omfattet af ligningslovens § 33 A, ved beregning af  

 deres skat, får deres sag vurderet på ny.
Der foretages en  

 kulancemæssig beregning af en godtgørelse ud fra den antagelse,  

 at den pågældende havde haft en individuel kontrakt i  

 ligningslovens § 33 A s definition.
Men i stedet for at lave en ny  

 skatteberegning for den pågældende beregnes der en  

 godtgørelse svarende til det skattemæssige resultat.
Ved at benytte den fremgangsmåde kommer Folketinget  

 ikke på kant med retssædvane omkring anvendelse af ligningsloven  

 med tilbagevirkende kraft.
Statsfinansielt vil denne løsning give  

 samme resultat, eftersom alle er statsansatte.
Til afgrænsning af personkredsen gøres det  

 gældende, at ligningslovens § 33 A s øvrige forudsætninger  

 skal være opfyldt.
Det gælder f.eks., at udsendelsen skal have  

 været på mindst 6 måneder.
 Endelig er det klart, at hvis man allerede er i den  

 heldige situation, at man har været udstationeret, f.eks. som  

 civilmedarbejder fra Udenrigsministeriet med skattefri lønforhold, vil  

 man ikke være omfattet af beslutningsforslaget.
 Ministeren skal fortsat gå til Finansudvalget for at  

 få den fornødne bevillingsmæssige hjemmel.
Ad punkt 2 Finansudvalget skal endvidere også give den  

 fornødne økonomiske ramme til rådighed for, at de  

 kulancemæssige godtgørelser kan komme til udbetaling med sikkert  

 hjemmelsgrundlag.
Til nr. 2 I beslutningsforslagets punkt 3 foreslås det, at der  

 inden den 1. maj 2000 udarbejdes et sæt midlertidige retningslinjer  

 for, hvorledes kontraktforhold og skatteforhold skal være for alle  

 personer og grupper af personer, der udsendes af den danske stat i  

 international tjeneste.
 Da beslutningsforslaget først blev  

 førstebehandlet den 2. maj 2000, kan fristen i beslutningsforslaget  

 ikke overholdes, og datoen foreslås ændret til den 1. juni 2000,  

 som er den første rimelige frist at sætte for de midlertidige  

 retningslinjer.
