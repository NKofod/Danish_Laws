 Fra amerikansk side er der overfor veterinærdirektoratet fremført kritik  

 af forskellige forhold.
 Det drejer sig i alle tilfælde om en kritik, der flere gange har været  

 fremført, og som man herfra har underrettet såvel virksomhederne som de  

 kontrollerende dyrlæger om, uden at dette tilsynelandende har bevirket, at  

 forholdene er blevet rettede i tilstrækkeligt omfang, hvorfor man herved skal  

 gentage hovedpunkterne i den fremførte kritik:
 1. Kreaturslagtning: kroppene forurenes i et alt for stort omfang under  

 slagtningen, og dyrlægerne tilbageholder ikke de pågældende kroppe, men lader  

 dem passere til videre behandling, herunder skylning i vaskekabinen.
 I henhold til U.S.A.-bestemmelserne skal eventuelle forurenede partier på  

 slagtekroppene renskæres inden dyrlægekontrollen, og skylning af kroppene  

 skal alene tjene til at fjerne blod, enkelte hår og lignende.
 2. Re-inspektion: denne er enten meget mangelfuld eller overhovedet ikke  

 i funktion, idet der flere steder er forefundet forurende kroppe i  

 opskæringslokaler og kølerum.
 3. Fluesikring: uagtet der nu gennem nogle år i sommertiden er foretaget  

 påtale om fluer i produktionslokaler m.m. fremføres det, at der  

 tilsyneladende ikke er gjort noget for at hindre flueindtrængning i  

 lokalerne, idet åbenstående døre og vinduer ikke er sikret ved fluenet eller  

 lignende.
 4. Rengøring af inventar: mange steder anvendes »juletræer«,  

 stativer, hængejern m.m. i produktionen, uden at der er foretaget rengøring  

 siden sidste anvendelse af de pågældende genstande.
Ved fremførelsen af kritik af ovenstående forhold har de amerikanske  

 inspektører også meddelt, at det er deres opfattelse, at dyrlægerne ikke i  

 tilstrækkeligt omfang griber ind, når der konstateres overtrædelser af  

 gældende bestemmelser.
Der er i denne forbindelse henvist til, at kontrollen  

 ved brug af de røde tilbageholdelsesmærkesedler skal beslaglægge varer og  

 inventar, som er forurenet eller snavset.
 Såfremt de påklagede forhold ikke straks rettes, må det forventes, at  

 godkendelsen overfor U.S.A. (og dermed eksportautorisationen) kan blive  

 tilbagekaldt, hvorfor det herved pålægges de pågældende virksomheder i  

 samarbejde med de kontrollerende dyrlæger at bringe forholdene i  

 overensstemmelse med gældende bestemmelser.
 P.V.V.
