Skriftlig fremsættelse (29. marts 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov  

om ændringaf straffeloven (Dansk  

 straffemyndighed i forhold til seksuel udnyttelse afbørn i udlandet).
(Lovforslag nr.
L 200).
Regeringen lægger vægt på, at danske statsborgere ikke bør  

 kunne slippe for strafansvar for seksuelt misbrug af børn, selv om forholdet  

 begås i udlandet.
Også som led i en samlet international indsats mod seksuel  

 udnyttelse af børn i 3. verdenslande finder regeringen derfor, at  

 straffelovens  

 regler om dansk straffemyndighed bør indrettes således, at man ikke kan  

 unddrage sig strafansvar efter danske regler ved at foretage handlingerne  

 under  

 (midlertidige) ophold i et land, hvor forholdet ikke er strafbart.
 Hovedformålet med lovforslaget er således at gøre det muligt  

 at straffe danske statsborgere og herboende udlændinge, der i udlandet  

 foretager seksuel udnyttelse af børn, selv om den pågældende handling ikke er  

 strafbar i det land, hvor den er begået.
 Lovforslaget bygger på en delbetænkning fra  

 Justitsministeriets Jurisdiktionsudvalg om dansk straffemyndighed i forhold  

 til  

 seksuel udnyttelse af børn i udlandet (betænkning nr. 1470/2006).
 De gældende regler i straffeloven medfører, at dansk  

 straffemyndighed i forhold til handlinger foretaget i udlandet af en person,  

 der har dansk indfødsret eller er bosat her i landet, som udgangspunkt  

 forudsætter, at den pågældende handling tillige er strafbar efter  

 gerningslandets lovgivning (kravet om dobbelt strafbarhed). Straffeloven  

 indeholder en enkelt undtagelse hertil, idet der ved kvindelig omskæring ikke  

 stilles krav om dobbelt strafbarhed.
Lovforslaget indebærer, at denne undtagelse udvides til også  

 at omfatte en række nærmere angivne straffelovsbestemmelser vedrørende  

 seksuel  

 udnyttelse af børn.
Efter lovforslaget skal der således ikke stilles krav om  

 dobbelt strafbarhed, hvis en dansk statsborger eller herboende udlænding har  

 samleje eller anden kønslig omgængelse end samleje med et barn under 15 år,  

 hvis vedkommende har samleje eller anden kønslig omgængelse med en  

 prostitueret  

 under 18 år, eller hvis vedkommende anvender børn eller unge under 18 år som  

 pornomodeller.
Ved pådømmelse i Danmark af strafbare forhold begået i  

 udlandet kan danske domstole i dag som hovedregel ikke idømme en straf, som  

 overstiger det strafmaksimum, der gælder efter gerningslandets lovgivning.
En  

 undtagelse herfra gælder efter straffeloven i sager vedrørende kvindelig  

 omskæring.  

 Det foreslås, at denne undtagelse udvides til at også at omhandle de  

 bestemmelser om seksuelt misbrug af børn, som foreslås undtaget fra kravet om  

 dobbelt strafbarhed.
Dette medfører, at danske domstole ikke vil være bundet  

 af  

 strafmaksimum i gerningslandet i de tilfælde, hvor gerningsmanden havde dansk  

 indfødsret eller var bosat i Danmark på gerningstidspunktet.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Det Høje Tings  

 velvillige behandling.
