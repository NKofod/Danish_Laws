Nr BTL 52 Betænkning over Forslag til lov om ændring af lov om tjenestemænd i  

 staten, folkeskolen og folkekirken (Ændring af regler om aftaleindgåelse)  

  

 Nr L 52 1987-88, 1. samling Afgivet af Arbejdsmarkedsudvalget Afgivet: 19871209 Udvalget har behandlet lovforslaget i nogle møder, og herefter indstiller et flertal (udvalget med undtagelse af Socialistisk Folkepartis og Fremskridtspartiets medlemmer) lovforslaget til vedtagelse uændret.
Et mindretal (Socialistisk Folkepartis medlemmer af udvalget) kan ikke medvirke til lovforslagets gennemførelse, da SF ikke er enigt i lovforslagets tankegang om løndannelsen inden for den offentlige sektor.
På den anden side vil SF ikke stemme imod lovforslaget, da de faglige organisationer har tilsluttet sig tankegangen i forbindelse med overenskomstfornyelsen i foråret 1987.
Et andet mindretal (Fremskridtspartiets medlem af udvalget) indstiller lovforslaget til forkastelse ved 3. behandling.
Jytte Andersen (S) Bakholt (S) Søren B.
Jørgensen (S) nfmd.
Hans Strunge (S) Mette Groes (S) Tommy Dinesen (SF) Lilli Gyldenkilde (SF) Ole Henriksen (SF) Bo Kristensen ( KF) fmd.
Svend Åge Petersen (KF) Kirkegaard (KF) Pia Christmas-Møller (KF) Bjørn Elmquist (V) Skrumsager Skau (V) Bollmann (CD) Glistrup (FP) Jørgen Estrup (RV) Partierne KRF og FK havde ikke medlemmer i udvalget.
