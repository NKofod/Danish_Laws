 Skønsmæssig fastsættelse af manglende betaling af løn m.v. på grund af  

 mangelfuld dokumentation.
RBF indklagede en restaurant for Arbejdsretten med påstand om bod  

 indeholdende ca. 328.600 kr. i manglende afregning af løn og feriepenge.  

 Arbejdsretten tog ikke en påstand om henvisning til faglig voldgift til  

 følge.
Restauranten fandtes i betydeligt omfang at have overtrådt forskellige  

 overenskomstbestemmelser om løn m.v. og havde derfor forskyldt bod.
Selv om  

 arbejdsgiveren i mangel af dokumentation af vagtplaner havde bevisbyrden for  

 efterbetalingskravets urigtighed, kunne dette ikke gælde efterbetalingskravet  

 i sagen, som var behæftet med alt for mange mangler.
Kravet blev derfor  

 fastsat skønsmæssigt, og boden, der indeholdt det skønsmæssigt udmålte  

 efterbetalingskrav, fastsattes herefter til 100.000 kr.
 Under denne sag har Landsorganisationen i Danmark for Restaurations- og  

 Bryggeriarbejder Forbundet indklaget Dansk Arbejdsgiverforening for  

 Arbejdsgiverforeningen af Hoteller og Restauranter for Restaurant  

 Skipperkroen, Havnen, 4720 Præstø, for Arbejdsretten og nedlagt følgende  

 påstand:
 Indklagede, Restaurant Skipperkroen, tilpligtes at overholde gældende  

 overenskomst mellem Arbejdsgiverforeningen af Hoteller og Restauranter og  

 Hotel- og Restaurationspersonalets Samvirke og for overenskomstbrud at betale  

 en efter rettens skøn fastsat bod indeholdende 328.609,59 kroner i manglende  

 afregning af løn og feriepenge til Restaurations- og Bryggeriarbejder  

 Forbundet.
 De indklagede har påstået principalt sagen henvist til Faglig Voldgift,  

 subsidiært frifindelse, mest subsidiært imod betaling af et mindre beløb.
De indklagedes principale påstand er særskilt behandlet og afgjort under  

 domsforhandlingen, hvor Arbejdsretten efter votering tilkendegav, at  

 indklagedes principale påstand ikke ville blive taget til følge.
Sagen er  

 derefter blevet behandlet i realiteten.
 Sagens omstændigheder er følgende:
 Restaurant Skipperkroen og Hotel- og Restaurationspersonalets Samvirke  

 underskrev den 7. juni 1989 en overenskomst, der blandt andet indeholder  

 følgende bestemmelser:
 »§ 1.Undertegnede erklærer sig hermed indforstået med, at følge den  

 til enhver tid gældende overenskomst mellem Hotel- og  

 Restaurationspersonalets Samvirke og Arbejdsgiverforeningen af Hoteller og  

 Restauranter med følgende ændringer:
 2. § 25 - lønninger - (GL).
 Minimallønnen for kokke, smørrebrøds- og kogejomfruer udgør pr. måned kr.
Minimallønnen for køkkenchefer udgør pr. måned kr. 18.000, § 4.Det af overenskomsten omfattede personale skal være medlemmer af  

 Hotel- og Restaurationspersonalets Samvirke.
§ 6. Opsigelse af nærværende aftale, kan fra parternes side ske med 3  

 måneders varsel til hovedoverenskomstens udløbstid, jfr. dog hovedaftalens §  

 7, stk. 1 og 2.« 1989-overenskomsten mellem Arbejdsgiverforeningen af Hoteller og  

 Restauranter og Hotel- og Restaurationspersonalets Samvirke indeholder blandt  

 andet følgende bestemmelser:
»§ 5 Deltidsbeskæftigede Stk. 5. Deltidsbeskæftigede kan ikke aflønnes med mindre end 15 timer i  

 den enkelte uge.
§ 7 Vagtplan Vagtplan Stk. 1. Arbejdstidens fordeling tilkommer forretningen.
Der skal  

 forefindes en vagtplan med angivelse af arbejdstidens begyndelse og ophør for  

 hver enkelt af personalet.
På vagtplanen skal spisetiderne ligeledes være  

 anført.
Vagtplanens varsler Stk. 2. Vagtplanen lægges i videst mulig udstrækning i samråd med  

 tillidsrepræsentanten eller de ansatte.
Vagtplanen kan ændres med 2 ugers  

 varsel, dog med en uges varsel, når tvingende omstændigheder gør det  

 nødvendigt.
Vagtplanen skal omfatte mindst 3 uger - i godkendte  

 selskabslokaler dog kun 2 uger.
Selskabslokaler.
For serveringspersonalet Stk. 3. I forretninger (selskabslokaler), som på grund af arbejdets  

 skiftende art ikke kan udarbejde vagtplan forlods, føres liste over  

 arbejdstiden for hver enkelt.
§ 8 Overarbejde Overarbejdsjournal Stk. 1. Der skal dagligt og i hvert enkelt tilfælde udfærdiges en  

 skriftlig attestation for udført overarbejde (overarbejdsjournal eller  

 overarbejdsseddel). I modsat fald bortfalder kravet for betaling af  

 overarbejde.
 For undladelse af at have vagtplan og overarbejdsjournal vil mæglingssag  

 først kunne rejses, når påtale for undladelsen er siddet overhørig.
Varsel af overtid Stk. 2. Overarbejde skal varsles i god tid og så vidt muligt dagen før.  

 Herfra undtaget force majeure, sygdom eller lignende.
Overarbejde  

 foranlediget af forudbestilte selskaber skal varsles senest dagen før.
For  

 manglende varsel betales kr. 20,25.
Beordret overarbejde Stk. 3. Arbejdsgiveren har kun pligt til at betale for overarbejde,  

 såfremt dette finder sted efter ordre fra arbejdsgiveren eller dennes  

 stedfortræder.
Tillæg for overarbejde.
For fastlønnede Stk. 4. Tillægget for overarbejde fastsættes til 50% for de første 2 timer  

 og derefter 100% af den oppebårne løn.
Dog betales overarbejde efter kl.  

 24.00 altid med 100%.
Overtids-timelønnen udregnes efter et månedligt timetal på 164,67 timer  

 pr. 1. maj 1990 160,33 timer.
Overtidsbetalingen erlægges ved første  

 efterfølgende lønudbetaling.
For serveringspersonalet For fast ansat personale forhøjes garantifortjenesten med kr. 72,76 pr.  

 time (pr. 1.april 1990 kr. 73,74 pr.time og pr. 1.maj 1990 kr. 75,73  

 pr.time).
Overarbejde for deltidsbeskæftigede Stk. 5. For deltidsansatte påføres vagtplanen det aftalte antal timer, og  

 arbejde herudover betales som overarbejde og efter tilsvarende regler som for  

 heltidsansatte.
Afspadsering af overarbejde for fastlønnede Stk. 6. Såfremt medarbejderen ønsker det, og arbejdsgiveren accepterer  

 det, kan overarbejde afspadseres, således at 50%-timer afspadseres med 1 1/2  

 og 100% timer med 2 timer for hver overarbejdstime.
 Der kan inden for en turnus på 2 uger maksimalt opspares 12 timer til  

 afspadsering.
 Der kan inden for en turnus på 2 uger maksimalt udbetales  

 overarbejdsbetaling for 12 timer.
 Afspadsering af overtid kan kun ske med mindst 3 dages varsel og bør så  

 vidt muligt gives som hele eller halve fridage.
§ 9 Fridage Kompensation for mistet friaften og fridag Stk. 7. Såfremt en ugentlig friaften bortfalder, betales en kompensation  

 på kr. 40,50 pr. gang.
Samme kompensation betales af nævnte  

 aftenforretninger, sæsonforretninger og selskabslokaler, når friaftenen  

 bortfalder.
 Såfremt en fridag helt bortfalder betales 100% til den personlige løn.  

 Flytning af fridag eller bortfald af fridage kan kun ske, når tvingende  

 forhold gør det nødvendigt.
§ 10 Tillæg for forskudt arbejdstid Aften- og Weekendtillæg Stk. 2. For arbejde på forskudt arbejdstid betales til voksent fastlønnet  

 personale følgende tillæg pr. time:
Hverdage kl. 18.00-24.00 kr. 5,00 pr. time Lørdag kl. 14.00-24.00 kr. 5,00 pr. time Søndage kl. 00.00-til det efterfølgende døgn kl. 02.00 kr. 10,26 pr. time.
 For elever, lærlinge og ungarbejdere betales i samme tidsrum kr. 2,50 pr.  

 time, søndag dog kr. 7,79 pr. time.
§ 25 Natarbejde Definition Stk. 1. Ved natforretninger forstås virksomheder, hvis åbningstid ligger  

 inden for tidsrummet fra kl. 21.00 til kl. 06.00.
Arbejde i natforretninger Stk. 2. Fast arbejde i natforretninger betales med et tillæg på 40% af  

 minimallønnen.
Nattillæg Stk. 3. Arbejde efter kl. 00.00 og før kl. 06.00 betales med et tillæg på  

 40% af minimallønnen.
 For marketenderier, kantiner, institutioner og koncessionerede  

 virksomheder, herunder flyveselskabers køkkener, er tillægget 40% af  

 minimallønnen mellem kl. 22.00 og kl. 07.00.
§ 27 Betaling for juleaften og nytårsaften Alt arbejde efter kl. 15.00 juleaftensdag og efter kl. 23.00  

 nytårsaftensdag er overarbejde.
 For timer, indeholdt i vagtplanen betales månedsløn : 164,67 (Pr. 1. maj  

 1990 160,33) plus 100%.
 For timer, uden for vagtplanen, betales månedsløn : 164,67 (pr. 1. maj  

 1990 160,33) plus overtidstillæg, og der ydes 100% tillæg for timelønnen,  

 inklusive overtidstillæg.
Elever og lærlinge betales juleaftensdag efter kl. 15.00 og nytårsaften  

 efter kl. 23.00 med kr. 65,80 pr. time.
Pr. 1. april 1990 forhøjes satsen til  

 kr. 66,35 pr. time.
 I disse tilfælde bortfalder nattillægget på 40% (jfr. § 25).
§ 30 Generel søgne-helligdagsordning Søgnehelligdage Stk. 1. Søgne-helligdage er: 1. juledag, 2. juledag, Nytårsdag,  

 Skærtorsdag, Langfredag, 1. påskedag, 2. påskedag, Kr.
Himmelfartsdag, 1.  

 pinsedag og 2. pinsedag, uanset om disse falder på en søndag.
 Ordningen omfatter kun det faste personale, ikke løsarbejdere (reserver).
 Personale, der arbejder på ovennævnte dage, har ret til en kompensation,  

 som følger:
Forskellige ordninger Stk. 2. Parterne aftaler, hvilken af de nedenstående ordninger, der  

 ønskes.
 1) Der ydes 1 1/2 fridag pr. arbejdet dag, med fuld personlig løn.
2) Der ydes 1 fridag pr. arbejdet dag, med fuld personlig løn plus et  

 tillæg på 50% af den oppebårne timeløn.
Tillægget skal udbetales ved  

 førstkommende lønudbetaling.
Afspadsering Stk. 3. Uanset hvilken ordning, der vælges, skal tilgodehavende fridage  

 skriftligt bekræftes og kan kun afvikles i vinterhalvåret i perioden 1.  

 oktober-31.marts.
 Opsparede søgne-helligdags-fridage bør gives samlet i forbindelse med  

 anden samlet frihed i den pågældende periode.
Forhold ved fratrædelse Stk. 4. Personale, der forlader forretningen, kan dog afvikle den  

 opsamlede frihed, inden fratrædelsen sker.
Tilgodehavende fridage, der ikke afspadseres, betales med en personlig  

 dagløn plus 50% pr. opsparet fridag.« Lønkravet er opgjort således:
»PERIODE : 1/1 - 30/11-90 Jesper Odderhede.
 De skyldige feriepenge er beregnet til 36.512,17 kroner, hvorefter det  

 samlede efterbetalingskrav er 328.609,59 kroner.
 Der er under domsforhandlingen afgivet forklaring af afdelingsformand  

 Birger Hansen, Storstrøms Amt, og tjener Jesper Egeris Petersen,  

 Skipperkroen.
Afdelingsformand Birger Hansen har forklaret, at han har været  

 afdelingsformand siden den 7. april 1991. Efterbetalingskravets størrelse er  

 skønnet ud fra de oplysninger, man fik på et virksomhedsbesøg den 5. juni  

 1990. Kok Ole Bach foreviste da ansættelsesbeviser, hvorefter hans månedsløn  

 var 16.000 kroner og kok Jesper Odderhedes månedsløn 18.000 kr.
Kok Ole Bach  

 oplyste, at man dækkede hinandens vagter under ferie, og at virksomheden  

 havde åbent fra kl. 11 til kl. 22. Man havde den 11. juni 1990 et møde med  

 Jesper og Annelise Petersen, som mente, at tiltrædelsesoverenskomstens  

 minimalløn inkluderede alle tillæg.
Man aftalte at afholde et  

 informationsmøde den 28. juni 1990 kl. 9.30, men det blev ikke til noget, da  

 ingen fra virksomheden var til stede på det aftalte tidspunkt.
Tjener Carsten  

 Petersen er den eneste ansatte, der er organiseret.
Oplysningerne om  

 ungarbejderne stammede fra en jobpatrulje, som havde talt med en ungarbejder.  

 Efter de oplysninger, der fremkom på et den 11. september 1991 afholdt  

 mæglingsmøde, var Jesper Odderhede ikke ansat i januar 1990. Ole Bachs krav  

 kan endvidere reduceres til 4 måneder.
Tjener Jesper Egeris Petersen har forklaret, at han fra 1985 til 1988 var  

 restauratør på Skipperkroen, hvor hans moder Annelise Petersen siden har  

 været restauratør, medens han har været tjener.
Skipperkroen er en lille  

 familieforretning med højsæson fra begyndelsen af maj til slutningen af  

 september.
Jesper Oddehede fik i alt 18.000 kroner om måneden.  

 Søgnehelligdagene er i opgørelsen sat alt for højt.
Hovedferien holdes i tre  

 uger i januar, hvor virksomheden har lukket.
I den øvrige ferie kaldes  

 reserver ind.
Ole Bach var i 1990 ansat fra 1. maj til 13. juli uden at  

 afholde ferie.
Eleven Karsten Petersen har senere fået udbetalt et beløb.  

 Ungarbejderne er skoleelever under 18 år, der mest hjælper til i de tre  

 sommermåneder, hvor der er op til ti.
Alle på virksomheden ventede på  

 forbundet den 28. juni 1990 kl. 9.30.
Klagerne har anført, at efterbetalingskravet er opgjort på grundlag af de  

 oplysninger, der fremkom på et virksomhedsbesøg den 5. juni 1990, og at  

 indklagede må have bevisbyrden for, at efterbetalingskravet ikke er rigtigt.  

 Denne bevisbyrde har man i mangel af fremlæggelse af vagtplaner ikke kunnet  

 opfylde.
Boden bør udgøre et beløb væsentligt større end  

 efterbetalingskravet.
 De indklagede har anført, at efterbetalingskravet er rejst på et utroligt  

 løst grundlag og derfor ikke kan lægges til grund.
 Arbejdsretten skal udtale:
 Restaurant Skipperkroen har i betydeligt omfang overtrådt de nævnte  

 overenskomstbestemmelser og har derfor forskyldt bod.
Selv om arbejdsgiveren i mangel af dokumentation af vagtplaner som  

 udgangspunkt har bevisbyrden for efterbetalingskravets urigtighed, kan dette  

 ikke gælde dette efterbetalingskrav, som er behæftet med alt for væsentlige  

 mangler.
Ole Bach har således ikke været ansat i 11 måneder, men i 2 1/2  

 måned, og der er intet grundlag for at antage, at der i 11 måneder har været  

 ansat 10 ungarbejdere.
Efterbetalingskravet må herefter fastsættes  

 skønsmæssigt.
Boden, der indeholder det skønsmæssigt udmålte  

 efterbetalingskrav, fastsættes herefter til 100.000 kroner.
 T h i k e n d e s f o r r e t :
 Indklagede, Restaurant Skipperkroen, skal inden 14 dage betale en bod på  

 100.000 kr. til Restaurations- og Bryggeriarbejder Forbundet.
 Indklagede, Dansk Arbejdsgiverforening for Arbejdsgiverforeningen af  

 Hoteller og Restauranter for Restaurant Skipperkroen, skal betale 2.000 kr. i  

 sagsomkostninger til Arbejdsretten.
