(Til alle amtsråd og  

 kommunalbestyrelser) Hermed følger rammeaftale af 10. februar 1992 mellem Finansministeriet og  

 Lærernes Centralorganisation om kombinationsbeskæftigelse.
 Aftalen er en nyordning af reglerne for godkendelse og aftale af  

 kombinationsvilkår for tjenestemænd i folkeskolen, ved almen voksenuddannelse  

 og ved amtskommunale institutioner for specialundervisning for voksne.  

 Aftalen finder tilsvarende anvendelse for timelærere, vakancevikarer og faste  

 vikarer med læreruddannelse ansat i folkeskolen, ved almen voksenuddannelse  

 og ved specialundervisningen for voksne.
 Aftalen indebærer, at aftaler som hidtil har skullet indgås mellem  

 fagministeriet og Lærernes Centralorganisation, nu indgås decentralt af  

 (amts)kommunen og den forhandlingsberettigede organisation.
 Rammeaftalen indeholder følgende aftalebegreber:
 Rammeaftalen: De overordnede vilkår for al kombination for  

 ovennævnte tjenestemænd mv. reguleres af den fælles rammeaftale af 10.  

 februar 1992.
Områdeaftalen: Rammeaftalen rummer mulighed for at der på områder,  

 hvor parterne skønner det hensigtsmæssigt, kan indgås områdeaftaler om løn og  

 andre særlige forhold.
Aftalerne indgås på arbejdsgiversiden af  

 Finansministeriet eller af vedkommende fagministerium efter bemyndigelse fra  

 Finansministeriet.
På arbejdstagersiden indgås områdeaftalerne af Lærernes  

 Centralorganisation eller af vedkommende medlemsorganisation efter  

 bemyndigelse fra Lærernes Centralorganisation.
 Lokalaftalen: Ved kombinationsbeskæftigelse til arbejde, hvor  

 lønnen er højere end i tjenestemandsstillingen, og hvor der ikke er indgået  

 en områdeaftale, indgås der lokalaftale mellem (amts)kommunen og vedkommende  

 organisation, for Danmarks Lærerforenings vedkommende den lokale (amts)kreds  

 om tillæg efter reglerne i rammeaftalens § 5, stk. 2.
 Den konkrete kombinationsaftale: Herved forstås den  

 »kontrakt«, som indgås mellem den ansatte, dennes arbejdsgiver og  

 den modtagende arbejdsgiver.
Foreligger der en områdeaftale skal kontrakten overholde områdeaftalens  

 vilkår.
Kontrakten har da umiddelbar gyldighed, når de 3 parter er enige.
Foreligger der ikke en områdeaftale, skal kontrakten godkendes af  

 (amts)kommunen og vedkommende medlemsorganisation, for Danmarks  

 Lærerforenings vedkommende den lokale (amts)kreds.
Dette er en  

 decentralisering af den godkendelse, som hidtil er sket i henholdsvis  

 Undervisningsministeriet og Danmarks Lærerforening.
Rammeaftalen erstatter dels - aftale af 28. april 1978 mellem Undervisningsministeriet og Danmarks  

 Lærerforening om kombinationsbeskæftigelse for folkeskolens tjenestemænd og  

 dels - efter forhandling mellem de berørte fagministerier og  

 medlemsorganisationer øvrige hidtil gældende aftaler om etablering af  

 kombinationsbeskæftigelse for medarbejdere ansat ved ovennævnte  

 undervisningsområder.
 Som noget nyt er der med rammeaftalen åbnet mulighed for, at der kan  

 etableres kombinationsbeskæftigelse for deltidsansatte tjenestemænd mv.,  

 forudsat at løntimetallet i hovedstillingen udgør mindst halvdelen af det  

 pligtige løntimetal for den fuldtidsbeskæftigede tjenestemand.
 Af hensyn til styringen af statens pensionsforpligtelse skal  

 ansættelsesmyndigheden, dvs. kommunen/amtskommunen indberette til  

 fagministeriet det løntimetal, der omfattes af kombinationsaftale, hvor  

 staten efter de almindelige regler ikke betaler pension.
Ad § 8, stk. 2. Det bør fastsættes om den anden ansættelse er af  

 afgrænset varighed eller gælder indtil videre, og med hvilket varsel og fra  

 hvilket tidspunkt den kan bringes til ophør.
Af hensyn til planlægningen af  

 skoleåret bør opsigelsesvarslet for den enkelte kombinationsbeskæftigelse  

 normalt fastsættes til mindst 3 måneder til udløbet af et skoleår/kursusår.
De gældende områdeaftaler, der er indgået i henhold til aftalen af 28.  

 april 1978, vil nu blive fornyet efter forhandling mellem henholdsvis  

 Undervisningsministeriet og Kulturministeriet på den ene side og Lærernes  

 Centralorganisation eller de organisationer, som centralorganisationen  

 bemyndiger hertil på den anden side.
Indtil områdeaftalerne er fornyet,  

 gælder følgende områdeaftaler fortsat:
Folkeskolen - Aftale af 28. april 1978 om kombinationsbeskæftigelse for folkeskolens  

 tjenestemænd ved amtscentraler for undervisningsmidler, senest ændret ved  

 aftale af 16. april 1991, udsendt med cirkulæreskrivelse af 17. april 1991.
 - Aftale af 19. marts 1979 om kombinationsbeskæftigelse for folkeskolens  

 tjenestemænd ved amtskommunale enkeltfagskurser, udsendt med  

 cirkulæreskrivelse af 21. marts 1979.
 - Aftale af 8. maj 1979 om kombinationsbeskæftigelse for folkeskolens  

 tjenestemænd som fagkonsulent i Undervisningsministeriet, direktoratet for  

 folkeskolen, folkeoplysning, seminarier mv.
 - Aftale af 19. juli 1983 om kombinationsbeskæftigelse for tjenestemænd i  

 folkeskolen med virksomhed ved kontakt- og informationsordninger vedrørende  

 ungdomsarbejdsløshed og/eller med virksomhed ved kommunernes  

 ungdomsvejledning om uddannelses- og beskæftigelsesmuligheder, senest ændret  

 ved aftale af 16. april 1991 udsendt med cirkulæreskrivelse af 17. april  

 1991.
 - Aftale af 1. august 1983 om kombinationsbeskæftigelse for folkeskolens  

 tjenestemænd ved Danmarks Lærerhøjskole, Danmarks højskole for legemsøvelser,  

 Institut for Idræt ved Odense Universitet, Dansk Sløjdlærerskole,  

 Sløjdhøjskolen i Esbjerg samt Specialkursus i husholdning ved Århus  

 Universitet, udsendt med cirkulæreskrivelse af 9. august 1983.
 - Aftale af 22. november 1983 om kombinationsbeskæftigelse for  

 tjenestemænd i folkeskolen med virksomhed ved amtskommunale skoler og  

 undervisningsinstitutioner etableret i henhold til lov om specialundervisning  

 for voksne, udsendt med cirkulæreskrivelse af 23. november 1983.
 - Aftale af 11. december 1985 om kombinationsbeskæftigelse for  

 skolepsykologer og skolekonsulenter inden for specialundervisningsområdet i  

 folkeskolen med virksomhed ved den amtskommunale eller primærkommunale  

 social- og sundhedsforvaltning, udsendt med cirkulæreskrivelse af samme dato.
 - Aftale af 10. januar 1991 om kombinationsbeskæftigelse i den private  

 sektor udsendt med cirkulæreskrivelse af 20. februar 1991.
Almen voksenuddannelse - Cirkulære af 15. december 1980 om kombinationsbeskæftigelse for  

 tjenestemænd ved amtskommunale enkeltfagskurser, bortset fra adjunkter og  

 lektorer.
 - Cirkulære af 16. december 1980 om kombinationsbeskæftigelse i  

 folkeskolen for tjenestemænd ved amtskommunale enkeltfagskurser, bortset fra  

 adjunkter og lektorer.
 - Cirkulære af 17. december 1980 om kombinationsbeskæftigelse ved  

 amtscentraler for undervisningsmidler for tjenestemænd ved amtskommunale  

 enkeltfagskurser, bortset fra adjunkter og lektorer.
 - Aftale af 3. juli 1989 mellem Kulturministeriet og Lærernes  

 Centralorganisation ved kombinationsbeskæftigelse for tjenestemænd ved  

 voksenuddannelsescentre, bortset fra tjenestemandsansatte adjunkter/lektorer  

 som udviklingskonsulent til almen voksenuddannelse i Direktoratet for  

 Folkeoplysning, Fri Grundskoler m.v.
 - Aftale af 2. maj 1991 mellem Kulturministeriet og Lærernes  

 Centralorganisation om kombinationsbeskæftigelse for tjenestemænd og ansatte  

 på tjenestemandslignende vilkår som pædagogisk konsulent i Kulturministeriet,  

 Direktoratet for Folkeoplysning, Frie Grundskoler m.v.
Med venlig hilsen Henrik Køber fuldmægtig Bilag Rammeaftale af 10. februar 1992 mellem Finansministeriet og Lærernes  

 Centralorganisation om kombinationsbeskæftigelse.
Udeladt her.
Der henvises  

 til Finansministeriets base FCIR.
