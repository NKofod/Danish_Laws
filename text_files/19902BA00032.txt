Nr BSF 32 Forslag til folketingsbeslutning om frigivelse af etableringskontomidler Fremsat af Ole Donner (FP) Kim Behnke (FP) Kirsten Jacobsen (FP) Pia  

 Kjærsgaard (FP) den 8. februar 1991 Folketinget opfordrer skatteministeren til at fremsætte forslag om frigivelse af etableringskontomidler til indskud på pensionsordninger med løbende udbetalinger efter følgende principper:
 1) Bundne etableringskontomidler i pengeinstitutter kan anvendes til  

 indskud på rateopsparing/livrente, når der ikke er foretaget indskud i de to  

 seneste indkomstår.
 Der kan maksimalt frigives kr. 500.000 pr. etableringskonto.
 2) Ved anvendelsen af ovennævnte formål, betales en afgift til staten på  

 35 pct. af indskuddet; de resterende 65 pct. af etableringskontomidlerne skal  

 indbetales på en rateopsparing/livrente.
 3) Pensionsindbetalingerne kan ikke fratrækkes i indkomstopgørelsen.
Bemærkninger til forslaget En vedtagelse af beslutningsforslaget vil medføre flere fordele.  

 Indbetaling af en 35 pct.s afgift til staten vil indbringe et stort beløb.
 De resterende 65 pct., der anvendes til indskud på rateopsparing/livrente,  

 vil blive bundet i flere år.
Der vil blive et stort sparet forbrug af midler til helt unødvendige  

 indkøb.
Der udvises hvert år en stor kreativitet for at anvende disse  

 henlæggelser, f.eks. til indkøb af biler på gule plader, som man ikke har  

 brug for.
Bilen henstår så i nogle måneder, der foretages afskrivninger,  

 hvorefter bilen sælges med tab.
 Der indkøbes en lang række andre varer for at undgå, at beløbet kommer til  

 beskatning.
 Pr. 11. januar 1991 havde Told- og Skattestyrelsen registreret 48.573  

 personlige skatteydere, som tilsammen havde indbetalt 2.766 mio. kr. på  

 etableringskonti.
