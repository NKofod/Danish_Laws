 I henhold til § 10, stk. 1 og 2, i Indenrigsministeriets bekendtgørelse  

 nr. 858 af 10. december 1986 om kommunal tandpleje, jf. § 5 i lov 310 af 4.  

 juni 1986 om tandpleje, fastsættes:
Sundhedsstyrelsens afgivelse af udtalelse § 1.  I kommuner med offentlige klinikker ansættes en  

 leder, der har det daglige ansvar for den kommunale tandpleje.
Lederen skal  

 være autoriseret tandlæge.
 Stk. 2.  Inden kommunalbestyrelsen ansætter lederen af  

 den kommunale tandpleje, afgiver Sundhedsstyrelsen udtalelse om hvilke  

 ansøgere, der fagligt er kvalificeret til stillingen som leder.
 Stk. 3.  Kommunalbestyrelsen indsender efter  

 ansøgningsfristens udløb alle indkomne ansøgninger til Sundhedsstyrelsen til  

 udtalelse.
 § 2.  Sundhedsstyrelsens udtalelse afgives på grundlag  

 af en sagkyndig vurdering fra det i § 3 omhandlede bedømmelsesudvalg.
 Stk. 2.  Sundhedsstyrelsens udtalelse afgives normalt  

 inden for fire uger efter modtagelsen af ansøgningerne fra kommunen.
Bedømmelsesudvalgets sammensætning og funktion § 3.  Bedømmelsesudvalget vedrørende ledere i den  

 kommunale tandpleje består af 4 medlemmer, der udnævnes af Sundhedsstyrelsen  

 således:
 Et medlem, ansat ved en tandlægehøjskole.
 To medlemmer, ansat som ledere af kommunale tandplejer.
 Et medlem, der er praktiserende tandlæge.
 Stk. 2.  Der udnævnes en suppleant for hvert af  

 medlemmerne.
 Stk. 3.  Bedømmelsesudvalgets funktionstid er 4 år.  

 Genbeskikkelse kan finde sted.
 § 4.  Det er det enkelte medlem af  

 bedømmelsesudvalget, der skal underrette Sundhedsstyrelsen, såsnart der  

 foreligger mulighed for inhabilitet hos den pågældende, medmindre det er  

 åbenbart, at forholdet er uden betydning.
 Stk. 2.  Nedlægger et andet medlem, en ansøger eller en  

 person, der efter forholdene anses berettiget hertil, påstand over for  

 Sundhedsstyrelsen om et bedømmelsesudvalgsmedlems inhabilitet, afgøres  

 spørgsmålet af Sundhedsstyrelsen, jf. bestemmelserne herom i  

 forvaltningsloven, kapitel 2.
Bedømmelsesudvalgets vurdering og forretningsgang § 5.  I bedømmelsesudvalgets vurdering indgår en  

 bedømmelse af:
I.
Ledelsesmæssige kvalifikationer:
a.
Ledelsesmæssig uddannelse.
b.
Ledelsesmæssige erfaringer erhvervet på den kommunale tandplejes  

 område.
c.
Anden ledelsesmæssig erfaring.
II.
Kliniske kvalifikationer:
a.
Kliniske erfaringer erhvervet på den kommunale tandplejes område.
b.
Anden klinisk erfaring.
c.
Klinisk efter- og videreuddannelse.
d.
Andre forhold, som f.eks. pædagogisk eller videnskabelig uddannelse og  

 erfaring af betydning for ansøgernes bestridelse af erhvervet som ledende  

 tandlæge.
 Stk. 2.  Vurderingen skal ske på grundlag af oplysninger  

 om de funktioner, der fremgår af stillingsbeskrivelsen, herunder oplysninger  

 om den kommunale tandplejes omfang og struktur.
 § 6.  Bedømmelsesudvalgets erklæring til  

 Sundhedsstyrelsen baseres udelukkende på de i ansøgningen givne oplysninger.
 Stk. 2.  Bedømmelsesudvalgets erklæring til  

 Sundhedsstyrelsen omfatter en:
a.
Kort præcisering af de principper, hvorefter ansøgerne er bedømt, b. en gennemgang af den enkelte ansøgers uddannelse og øvrige  

 kvalificerende aktiviteter, jf. § 5, stk. 1, med angivelse af, hvorvidt  

 ansøgeren findes særligt kvalificeret, kvalificeret eller ikke kvalificeret  

 til den pågældende stilling, c. placering af ansøgerne i alfabetisk orden indenfor de enkelte  

 kvalifikationsgrupper samt d. angivelse af, hvem der har deltaget i den pågældende sags behandling.
Stk. 3.  Såfremt Sundhedsstyrelsen ikke umiddelbart kan  

 tiltræde udvalgets erklæring, optages forhandling med udvalget, inden det  

 endelige svar afgives.
Dette gælder også i tilfælde, hvor udvalgets medlemmer  

 er uenige om bedømmelsen af en ansøger.
Stk. 4.  En ansøgers anmodning om at blive gjort bekendt  

 med bedømmelsen skal henvises til Sundhedsstyrelsen.
Anmodningen skal være  

 skriftlig, besvares skriftligt og omfatter alene den del af erklæringen, som  

 vedrører den pågældende ansøger.
 § 7.  Bedømmelsesudvalget afholder møder efter behov.
 Stk. 2.  Ved møder udbetaler Sundhedsstyrelsen time- og  

 dagpenge samt rejsegodtgørelse efter de for statens tjenestemænd m.v.  

 gældende regler, ligesom Sundhedsstyrelsen afholder de øvrige med udvalgets  

 virksomhed forbundne udgifter.
Ikrafttrædelse § 8.  Bekendtgørelsen træder i kraft 1. juli 1987.
 Stk. 2.  Sundhedsstyrelsens cirkulære af 1. april 1977  

 om Sundhedsstyrelsens afgivelse af en udtalelse om tandlægers kvalifikationer  

 til en stilling som ledende børnetandlæge ophæves.
Sundhedsstyrelsen, den 1. maj 1987 P.D.V.
