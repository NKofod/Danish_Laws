 § 1.  Bade- og bådebroer må ikke anbringes på  

 søterritoriet uden tilladelse.
 Stk. 2.  Tilladelse meddeles af ministeriet for  

 offentlige arbejder med de i § 2 angivne undtagelser.
 § 2.  Vedkommende amtsråd, for hovedstadsrådets  

 områdes vedkommende hovedstadsrådet, bemyndiges til at give tilladelse til at  

 anbringe en bade- eller bådebro på søterritoriet ud for en enkelt ejendom til  

 udelukkende brug for ejeren og hans husstand eller ud for et areal, der  

 tilhører en grundejerforening, til udelukkende brug for dennes medlemmer og  

 disses husstande alt under forudsætning af, at broens længde målt fra  

 kystlinien højst er 50 m, at vanddybden ved broens yderende ikke overstiger  

 1,5 m, at broen udføres som en enkeltbro uden sidebroer, og såfremt:
 § 3.  Amtsrådet, henholdsvis hovedstadsrådet,  

 fastsætter i tilladelsen de nærmere vilkår.
 § 4.  En af et amtsråd, henholdsvis hovedstadsrådet,  

 truffet afgørelse kan påklages til ministeriet for offentlige arbejder.
Stk. 2.  En afgørelse kan påklages af den, som har fået  

 afslag på en ansøgning om tilladelse, eller som har fået en tilladelse, men  

 ønsker de for denne fastsatte vilkår efterprøvet.
En afgørelse kan desuden  

 påklages af en offentlig myndighed og endvidere af en privat, der under  

 sagens behandling over for amtsrådet, henholdsvis hovedstadsrådet, har  

 fremsat indsigelser eller forslag om vilkår uden, at der er taget hensyn  

 hertil ved tilladelsens udfærdigelse.
 Stk. 3.  Klage i henhold til stk. 2, 2. pkt., skal være  

 ministeriet for offentlige arbejder i hænde senest 4 uger efter tilladelsens  

 dato.
 § 5.  Udfærdiger amtsrådet, henholdsvis  

 hovedstadsrådet, en tilladelse, hvorved en indsigelse eller bemærkning ikke  

 tages til følge, får tilladelsen først gyldighed, når klagefristen i henhold  

 til § 4, stk. 3, er udløbet uden, at påklage er sket.
 Stk. 2.  Det skal fremgå af en tilladelse, om  

 bestemmelsen i stk. 1 gælder for den.
 § 6.  Amtsrådet, henholdsvis hovedstadsrådet, skal i  

 hvert tilfælde gøre de myndigheder, der har udtalt sig, og private  

 klageberettigede opmærksom på reglerne i § 4.
 § 7.  Ministeriet for offentlige arbejder kan på  

 ethvert tidspunkt bestemme, at en sag skal fremsendes til afgørelse af  

 ministeriet.
 Stk. 2.  Amtsrådet, henholdsvis hovedstadsrådet, kan  

 efter eget skøn undlade at træffe afgørelse i en sag og fremsende den til  

 afgørelse af ministeriet for offentlige arbejder.
 § 8.  Bekendtgørelsen træder i kraft den 1. januar  

 1982.
Ministeriet for offentlige arbejder, den  

 28. september 1981 J.
RISGAARD KNUDSEN /F.
Reidar Jørgensen (* 1) Jf. § 2 i Trafikministeriets BEK. nr. 352 af 06051994 om  

 Kystinspektoratets beføjelser.
