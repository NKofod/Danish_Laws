Justitsministeriet har den 3. januar 1978 skrevet således til hr.
NN i  

 anledning af forespørgsel fra denne:
 »I skrivelse til Folketingets ombudsmand har De i anledning af et  

 uheld, som De har været ude for under kørsel i en radiobil i »Tivoli  

 Friheden«, Århus, bl.a. foreslået, at politiet som vilkår for at  

 godkende radiobiler i tivolier m.v. kræver, at vognens strømførende kørestang  

 er polstret med et blødt materiale i hovedhøjde for siddende børn og voksne.  

 Ombudsmanden har videsendt Deres skrivelse til justitsministeriet til  

 besvarelse for så vidt angår dette punkt.
 Statens bilinspektion i Risskov har i anledning af den konkrete sag  

 oplyst, at man ikke tidligere har været udsat for uheld af denne karakter,  

 men at uheldet har ført til, at kørestangen på radiobiler i »Tivoli  

 Friheden« nu er forsynet med en blød cylindrisk afskærming.
 Justitsministeriet har endvidere indhentet udtalelser fra politidirektøren  

 i København og foreningen af politimestre i Danmark.
 Politidirektøren i København har henvist til en indhentet erklæring fra  

 Teknologisk Institut, hvoraf det fremgår, at man ikke i almindelighed finder  

 grundlag for at stille krav om polstring af strømstangen på radiobiler.  

 Instituttet har dog henstillet, at der finder en polstring sted, når det er  

 tilladt at være tre personer på sædet samt i radiobiler, hvor afstanden fra  

 ryglæn til strømstang er under 15 cm, når bilen har blødt ryglæn og under 10  

 cm, når den har hårdt ryglæn.
Foreningen af politimestre i Danmark har i anledning af sagen spurgt  

 samtlige politikredse, om der i perioden fra den 1. januar 1974 til i dag er  

 forekommet uheld med personskade under kørsel med radiobiler.
Det viste sig  

 herved, at udover Deres uheld er alene konstateret et enkelt uheld, der dog  

 ikke skyldtes radiobilens kørestang.
Foreningen af politimestre i Danmark  

 finder derfor ikke behov for at udsende yderligere forskrifter vedrørende  

 sikkerheden under kørsel med radiobiler.
I den anledning skal man meddele, at justitsministeriet ikke på det  

 foreliggende grundlag findet fuldt tilstrækkelig anledning til at stille krav  

 om polstring af kørestangen i radiobiler.
Ministeriet har herved lagt vægt  

 på, at der ikke i de senere år er konstateret andre uheld, der skyldes  

 kørestangen, og at uheldet i Deres tilfælde har ført til, at der nu i dette  

 tivoli stilles krav om afskærmning af radiobilernes kørestang.
 Justitsministeriet foretager herefter ikke yderligere i anledning af Deres  

 henvendelse.
