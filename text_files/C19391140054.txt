 I et hertil indsendt andragende har De anført, at De den 13. januar 1937  

 til N.N. politistation indbetalte et beløb af 100 kr., som De den foregående  

 dag havde modtaget for meget af en Dem ubekendt gæst i den kafee, hvor De er  

 ansat som tjener.
 Da vedkommende ikke siden har meldt sig og gjort krav på beløbet, har De  

 anholdt om justitsministeriets tilladelse til, at dette udbetales Dem, idet  

 De er af den opfattelse, at der ikke har været hjemmel til som sket at tage  

 beløbet til indtægt for politikassen.
 Foranlediget heraf skal man meddele, at reglerne om hittegods efter  

 justitsministeriets formening må anvendes analogisk i det foreliggende  

 tilfælde, således at beløbet, såfremt ejeren ikke melder sig inden år og dag  

 er forløbet efter foretagen bekendtgørelse, jfr. plakat af 28. spetember 1767  

 og plakat af 8. juni 1811, tilkommer politikassen, dog at der udbetales Dem  

 1/3 af beløbet i findeløn.
