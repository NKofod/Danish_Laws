 I medfør af § 22, stk. 2, og § 44, stk. 2, i lov om lægemidler, jf.
 lovbekendtgørelse nr. 656 af 8. august 1995, fastsættes:
 § 1.  Hvis apotekernes efterspørgsel efter et  

 lægemiddel, for hvilket apotekets indkøbspris skal anmeldes til  

 Sundhedsstyrelsen efter § 22 i lov om lægemidler, på intet tidspunkt inden  

 for 28 dage har kunnet imødekommes fuldt ud, sletter Sundhedsstyrelsen de  

 pakningsstørrelser af lægemidlet, der ikke kan leveres, af  

 Specialitetstaksten.
§ 2.  Indehaveren af en markedsføringstilladelse skal  

 underrette Sundhedsstyrelsen, hvis den i § 1 nævnte situation opstår.
Hvis  

 indehaveren af markedsføringstilladelsen inden 6 dage efter afsendelsen af  

 underretningen til Sundhedsstyrelsen dokumenterer, at lægemidlet atter vil  

 kunne leveres inden den nærmest efterfølgende udgave af Specialitetstaksten,  

 kan lægemidlet ikke slettes af Specialitetstaksten.
Stk. 2.  Hvis Sundhedsstyrelsen på anden måde end ved  

 underretning i henhold til stk. 1 bliver bekendt med, at den i § 1 nævnte  

 situation er opstået, retter Sundhedsstyrelsen henvendelse herom til  

 indehaveren af markedsføringstilladelsen.
Hvis indehaveren af  

 markedsføringstilladelsen senest 6 dage efter, at henvendelsen er afsendt fra  

 Sundhedsstyrelsen, dokumenterer, at betingelsen for at slette lægemidlet ikke  

 er opfyldt, eller at lægemidlet atter vil kunne leveres inden, den nærmest  

 efterfølgende udgave af Specialitetstaksten træder i kraft, kan lægemidlet  

 ikke slettes af Specialitetstaksten.
§ 3.  Når indehaveren af markedsføringstilladelsen  

 skriftligt meddeler Sundhedsstyrelsen, at lægemidlet på ny kan leveres,  

 optager Sundhedsstyrelsen atter lægemidlet i Specialitetstaksten ved  

 førstkommende ændring af denne eller senest 27 dage efter, at meddelelsen om  

 genoptagelse af levering er modtaget.
Sundhedsstyrelsen kan forlange  

 dokumentation for, at lægemidlet atter kan leveres.
Forlanger  

 Sundhedsstyrelsen en sådan dokumentation, regnes 27 dages fristen fra det  

 tidspunkt, hvor fyldestgørende dokumentation er Sundhedsstyrelsen i hænde.
 § 4.  I særlige tilfælde, hvor apotekernes  

 efterspørgsel efter et lægemiddel på intet tidspunkt inden for flere perioder  

 på mindre end 28 dage har kunnet imødekommes fuldt ud, og hvor levering kun  

 har kunnet finde sted i kortvarige perioder derimellem, retter  

 Sundhedsstyrelsen henvendelse til indehaveren af markedsføringstilladelsen.  

 Hvis indehaveren af markedsføringstilladelsen ikke senest 6 dage efter, at  

 henvendelsen er afsendt fra Sundhedsstyrelsen, dokumenterer at kunne  

 imødekomme efterspørgslen, sletter Sundhedsstyrelsen lægemidlet af  

 Specialitetstaksten.
 Stk. 2.  Når lægemidlet er slettet af  

 Specialitetstaksten i medfør af § 4, stk. 1, kan det på ny optages i  

 Specialitetstaksten efter bestemmelsen i § 3.
 § 5.  Sundhedsstyrelsen kan i særlige tilfælde undlade  

 at slette et lægemiddel af Specialitetstaksten efter § 1 eller § 4, stk. 1,  

 hvis leveringsvanskelighederne må antages at kunne bringes til ophør inden  

 for kort tid, og konsekvenserne for beregning af medicintilskud efter lov om  

 offentlig sygesikring er mindre væsentlige.
 § 6.  Den, der overtræder § 2, stk. 1, straffes med  

 bøde.
Stk. 2.  For overtrædelser, der begås af aktieselskaber,  

 andelsselskaber eller lignende, kan der i henhold til lægemiddellovens § 44,  

 stk. 3, pålægges selskabet som sådant bødeansvar.
Er overtrædelsen begået af  

 staten, en kommune eller et kommunalt fællesskab, jf. § 60 i lov om  

 kommunernes styrelse, kan der efter samme bestemmelse pålægges staten,  

 kommunen eller det kommunale fællesskab bødeansvar.
 § 7.  Denne bekendtgørelse træder i kraft den 1. marts  

 1996.
 Stk. 2.  Bestemmelserne i denne bekendtgørelse finder  

 ikke anvendelse i tilfælde, hvor lægemidlet af Sundhedsstyrelsen eller af  

 indehaveren af markedsføringstilladelsen i medfør af § 7, § 20 eller § 20a i  

 lov om lægemidler er trukket tilbage fra markedet, og hvor lægemidlet i en  

 nærmere afgrænset periode er optaget i Specialitetstaksten med henblik på  

 afvikling af restlagre.
