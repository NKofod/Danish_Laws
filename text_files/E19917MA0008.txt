 Finansrådet har rejst spørgsmål om, hvorvidt pengeinstitutsektoren i  

 forbindelse med udsendelse af kundemeddelelser kan anvende reglerne for udlæg  

 for porto, og i så fald med et gennemsnitsbeløb.
Finansrådet har oplyst, at postvæsenets rabatter i forbindelse med  

 masseforsendelser opgøres individuel for den enkelte masseforsendelse.
Dette  

 indebærer, at der vil være forskel i rabatstørrelse fra pengeinstitut til  

 pengeinstitut og fra forsendelse til forsendelse.
Finansrådet har indhentet oplysninger om de gennemsnitlige rabatsatser i  

 forbindelse med masseforsendelser i pengeinstitutsektoren.
Opgørelsen viser,  

 at rabatsatsen typisk udgør 5% af portoen.
 Finansrådet foreslår derfor, at der tillades anvendt følgende i  

 forbindelse med udlæg for brevportoen:
 Brevporto 3,50 kr.
 -5% rabat 0,175 kr.
 nettoporto:3,325 kr., afrundet 3,33 kr.
 Finansrådet har oplyst, at kunderne løbende betaler for de omhandlede  

 kundemeddelelser, og at portoudgifterne med ovennævnte modifikation er  

 direkte henførbare til de enkelte kunder.
 Styrelsen har truffet afgørelse om, at pengeinstitutsektoren vil kunne  

 anvende udlægsreglerne og den foreslåede sats i forbindelse med udlæg for  

 porto ved udsendelse af kundemeddelelser på følgende betingelser:
- ved prisangivelser for udsendelse af kundemeddelelser skal det fremgår,  

 at der ud over betalingen for selve meddelelsen også skal betales porto, og - ved betalingen til kunderne skal nettobeløbet (med ovennævnte sats)  

 angives særskilt og således, at det klart fremgår, at der er tale om et  

 portoudlæg.
 Reglerne har virkning fra 1. januar 1991 i forbindelse med ændringerne om  

 momspligt for visse finansielle ydelser.
