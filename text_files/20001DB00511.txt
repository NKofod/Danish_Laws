Betænkning afgivet af Miljø- og  

 Planlægningsudvalget den 9. maj 2001 Betænkning over Forslag til folketingsbeslutning om  

 renovering af kloakker [af Hans Christian Schmidt (V),  

 Henriette Kjær (KF), Ebbe Kalnæs (CD),  

 Ole M.
Nielsen (KRF) og Thorkild B.&nbsp  

 ;Fransgaard (UP) m.fl.] 1. Udvalgsarbejdet Beslutningsforslaget blev fremsat den 8. februar 2001 og  

 var til 1. behandling den 29. marts 2001. Beslutningsforslaget blev efter 1.  

 behandling henvist til behandling i Miljø- og  

 Planlægningsudvalget.
Møder Udvalget har behandlet beslutningsforslaget i 4  

 møder.
Spørgsmål Udvalget har stillet 2 spørgsmål til  

 miljø- og energiministeren til skriftlig besvarelse, som denne har  

 besvaret.
2. Udtalelse fra miljø- og energiministeren Miljø- og energiministeren har over for udvalget  

 tilkendegivet, at der er behov for at forbedre indsatsen vedrørende  

 kloakkernes tilstand.
Ministeren peger i den forbindelse på  

 følgende initiativer:
Øgede investeringer i de kommende år Med kommuneaftalen for 2001 er det slået fast, at  

 aftalen mellem regeringen og Kommunernes Landsforening om kloakrenovering fra  

 1994 stadig er gældende.
De relativt lave investeringer i perioden  

 1994-1999 betyder, at kommunerne skal investere tilsvarende mere i perioden  

 2001 og frem til 2009 for at overholde aftalen.
Vedligeholdelse af offentlige kloakker er i dag og vil  

 fortsat være en rent kommunal opgave.
Kommunerne har fleksibilitet i  

 forhold til styringen af investeringstakten.
Undersøgelser af  

 ledningernes tilstand indikerer imidlertid, at der er brug for at intensivere  

 renoveringsindsatsen.
En mere fyldestgørende vurdering af  

 indsatsbehovet forudsætter imidlertid et bedre vidensgrundlag.
Forbedret viden Kommunernes Landsforening vil i samarbejde med  

 Miljø- og Energiministeriet inden medio 2003 skulle gennemføre  

 en evaluering af renoveringen siden 1994 med henblik på at få et  

 nogenlunde præcist overblik over kloaknettets tilstand.
I første fase af denne proces indleder  

 Miljøstyrelsen drøftelser med Kommunernes Landsforening om en  

 mere præcis fastlæggelse af, hvordan indsatsen bør  

 være.
Endvidere skal den konkrete tilrettelæggelse af  

 evalueringen finde sted i denne fase.
I anden fase påbegyndes  

 evalueringen i et samarbejde mellem Miljøstyrelsen og Kommunernes  

 Landsforening.
Der indhentes oplysninger om kloakkernes tilstand, den  

 gennemførte renovering og den planlagte renoveringsindsats i samtlige  

 kommuner.
I tredje fase udarbejder Miljøstyrelsen på baggrund af  

 de indhentede oplysninger en rapport, der beskriver tilstand,  

 renoveringsindsats og renoveringsbehov.
 Målet med denne evaluering og tilstandsvurdering er  

 at skabe et opdateret, holdbart og fælles vidensgrundlag om kloakkernes  

 tilstand.
Investeringstakten forhandles Kommuneaftaleforhandlingerne i 2003 skal tage udgangspunkt  

 i resultaterne af tilstandsvurderingen.
Tilstandsvurderingen vil formentlig  

 give anledning til at pålægge kommunerne at fremskynde  

 investeringerne ud over det i forvejen aftalte, og en fastlæggelse af  

 investeringstakten vil være næste led i handlingsplanen.
Prioriteringsredskab På baggrund af det forbedrede vidensgrundlag om  

 kloakkernes tilstand og investeringsbehovet vil det blive vurderet, om der er  

 behov for at udvikle redskaber til prioritering af rækkefølgen  

 af renoveringsindsatsen ud fra miljømæssige hensyn,  

 således at renovering sker først i områder med potentielle  

 miljøproblemer.
3. Indstillinger og politiske bemærkninger Et flertal i udvalget (udvalget med undtagelse af  

 DF og EL) indstiller beslutningsforslaget til vedtagelse  

 uændret.
 Et mindretal i udvalget (DF og EL) indstiller  

 beslutningsforslaget til forkastelse.
Dansk Folkepartis medlem af udvalget prioriterer det  

 kommunale selvstyre meget højt, og kloaknettet ligger i kommunernes  

 regi.
Kommunernes Landsforening er et godt bindeled mellem lovgivningen  

 på Christiansborg og kommunerne, og da der er nye forhandlinger i 2003,  

 håber Dansk Folkeparti, at der findes en løsning uden yderligere  

 lovgivning på området.
Enhedslistens medlem af udvalget vil gerne støtte  

 dette beslutningsforslag og tager ministerens tilkendegivelser til  

 efterretning.
Imidlertid har det ikke været muligt at skabe  

 forståelse for, at en indsats rettet med kloakkerne burde suppleres med  

 en vurdering af en alternativ plan, som sigter på at afdække, i  

 hvilket omfang det er muligt både på kort og på lang sigt  

 at etablere en økologisk spildevandsbehandling, som kan reducere  

 behovet for renovering af de meget tunge, kapitalintensive kloaknet.  

 Enhedslisten mener, at en sådan alternativ økologisk  

 spildevandsplan kunne resultere i, at man kunne udpege boligområder med  

 mulighed for at etablere en alternativ plan, hvorefter man f.eks. kunne  

 igangsætte separationstoiletter og multtoiletter med henblik på  

 udnyttelse af den utroligt næringsrige urin, som vi jo er i stand til  

 at producere.
En bevidstløs indsats, som alene fokuserer på  

 renovering af kloaknettet, er for snæver, for dyr på sigt og  

 tager ikke højde for udvidelse af den økologiske tankegang i  

 byernes kredsløb.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 116 Bilagsnr.
