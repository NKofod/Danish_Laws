Resumé  


  

 I en konkret sag opstod der spørgsmål om, hvorvidt en mor A til et barn B,  

 der gennem nogle år havde været anbragt uden for hjemmet, var part i K  

 Kommunes  

 sag vedrørende godkendelse af nye plejeforældre for B.
K's sag var rejst med  

 henblik på udstedelse af plejetilladelse til B's farmor C.
Plejetilladelser efter bistandslovens § 66 udstedes formelt ikke  

 med henblik på anbringelse af et bestemt barn hos plejefamilien; de er af  

 generel karakter og giver alene tilladelse til at modtage et bestemt antal  

 børn  

 eller unge i familiepleje.
Ofte vil det derfor ikke være muligt at  

 identificere  

 personer (udover den, der søger plejetilladelsen), der kan have partsstatus i  

 tilladelsessagen.
I den foreliggende sag måtte det imidlertid på forhånd anses for  

 sandsynligt, at en udstedelse af plejetilladelse til C ville medføre, at B  

 blev  

 anbragt dér.
Hertil kom, at A under hele sagen havde ydet en væsentlig og  

 aktiv  

 indsats for at supplere det faktiske grundlag, som K skulle træffe afgørelse  

 på.
Under disse omstændigheder - og da forældremyndighedens indehaver i  

 almindelighed må siges at have en meget væsentlig interesse i, hos hvilken  

 familie et barn opholder sig - antog ombudsmanden, at A burde have været  

 anset  

 for part i sagen.
Også en mere formålsbestemt forståelse af  

 forvaltningslovens  

 partsbegreb talte for dette resultat.
Det kunne i den forbindelse ikke  

 tillægges afgørende betydning, at A's interesse i sagens udfald næppe kunne  

 karakteriseres  

 som retlig i streng forstand.
 Ombudsmanden kritiserede K's begrundelse i forbindelse med  

 aktindsigtsafgørelsen, og at K ikke havde vurderet A's anmodning om  

 aktindsigt  

 efter offentlighedslovens almindelige bestemmelser. (J. nr. 1992-1664-001).
Moder part i sag om godkendelse af plejefamilie.
Aktindsigt.  

 Begrundelse.
 A klagede til mig, og jeg  

 besluttede i medfør af ombudsmandslovens § 6, stk. 5, at tage sagen op af  

 egen  

 drift.
 De faktiske omstændigheder i  

 sagen var følgende:
A's datter B, der er født i  

 1978, blev i 1983 med forældrenes samtykke anbragt hos D og dennes daværende  

 ægtefælle E.
D afgik imidlertid ved døden, og der opstod herefter behov for,  

 at  

 B kunne anbringes i en anden plejefamilie.
B blev i denne periode boende hos  

 F,  

 som D var flyttet sammen med i efteråret 1990.
I en skrivelse af 21. januar  

 1992 til K Kommune oplyste A, at Socialcentret X i Y-by havde besluttet at  

 flytte B til hendes farmor C og dennes ægtefælle.
I skrivelsen gjorde A  

 gældende, at det ville være uhensigtsmæssigt at anbringe B hos C.
Til støtte  

 herfor anførte A bl.a. følgende:
 "...
Farmor har ikke fortalt under  

 samtalen at hun har klaget over afslag på invalidepension.
Hun er 59 år.  

 Hendes  

 ældste søn (G) ... er far til (B) og narkoman på i.p., hendes yngste søn (H)  

 har afsonet dom på 6 år og er alkoholist.
Farmor er aldrig kommet sig over  

 tabet af en dødfødt datter der ligesom min datter skulle have været kaldt  

 (B).  

 Farmors mand er murersvend og ønsker at gå på efterløn så hurtigt det kan  

 lade  

 sig gøre.
Jeg synes de er for gamle.
De har ingen interesser udenfor hjemmet,  

 udover  

 min datter.
 ...
(B) og hendes familie har i  

 årevis haft en god kontakt til et ægtepar i (Y-by), (I) og (E) der er pædagog  

 og socialrådgiver, og gerne vil have (B) i pleje og sørge for at hun kan  

 beholde sin nuværende skole og veninder.
Men børnepsykiateren kan bedst lide  

 farmor.
..." Ved skrivelse af 30. januar  

 1992 meddelte K Kommune A, at kommunen ikke havde modtaget henvendelse fra  

 Y-by  

 Kommune om udstedelse af plejetilladelse til C.
K Kommune meddelte samtidig,  

 at  

 man ikke ville indlede en nærmere undersøgelse af dette spørgsmål, før en  

 sådan  

 henvendelse var modtaget.
 Ved skrivelse af 4. februar  

 1992 anerkendte A modtagelsen af K Kommunes skrivelse og anførte bl.a.  

 følgende:
 "...
De bedes sikre at vor  

 brevveksling bliver inddraget ved (K) kommunes behandling af (den bebudede)  

 anmodning om godkendelse af hjemmet.
Jeg holdes gerne orienteret om sagens  

 forløb som indehaver af forældremyndigheden over det barn der søges  

 familiepleje anbragt.
..." I en skrivelse af 17. februar  

 1992 til K Kommune anmodede Familieplejen for Børn og Unge kommunen om at  

 tage  

 stilling til, hvorvidt der kunne udstedes plejetilladelse til C.
I skrivelsen  

 anførtes bl.a. følgende:
 "...
 Baggrunden for vores  

 henvendelse er, at (B) af Y-by Kommune er anbragt i familiepleje i henhold  

 til  

 bistandslovens § 66.
 (B's) plejemor døde i (...)  

 måned (...) og (B) blev boende sammen med plejefaderen, som hun kun har kendt  

 et års tid, på adressen (...).
 Plejemoderen døde på grund af  

 (...), og det er nu afklaret, at plejefaderen ikke ønsker at fortsætte  

 plejeforholdet på længere sigt.
 Sagen har derfor været  

 drøftet med (Y) hospital... Ved gennemgang af forskellige løsningsmuligheder,  

 har man konstateret, at den mest tilfredsstillende anbringelsesmulighed for  

 (B)  

 er hos sine bedsteforældre.
 Derfor anmodningen om  

 udstedelse af plejetilladelse.
..." Efter at sagen på grund af  

 A's indsigelser imod, at der blev udstedt plejetilladelse til C, i en periode  

 havde været sat i bero af Familieplejen for Børn og Unge, afgav familieplejen  

 den 13. maj 1992 en indberetning om sagen til Socialcentret X.
I denne  

 indberetning anførte Familieplejen bl.a., at den bedste løsning for B ville  

 være at blive anbragt hos C og dennes ægtefælle.
I en skrivelse af 17. maj  

 1992 til K Kommune oplyste A og hendes ægtefælle J, at de var bekendt med den  

 ovennævnte indberetning af 13. maj 1992 fra Familieplejen for Børn og Unge.
I  

 skrivelsen anførte A og J bl.a. følgende:
 "...
 Undertegnede (A) er som  

 bekendt alene indehaver af forældremyndigheden over (B), og har derfor  

 personlig interesse i sagens afgørelse på korrekt grundlag.
 Både undertegnede (A) og  

 ægtefælle (J), samt (B's) biologiske far (G), (...), som jeg tidligere har  

 været gift med mener at børnehavepædagog, fritidsklubmedarbejder (I), der er  

 gift med (B's) tidligere støttepædagog og plejefar, socialrådgiver (E), må  

 betragtes som den eneste rigtige plejeanbringelse for (B).
 ...
Farmor er ca. 60 år gammel  

 invalidepension-ansøger.
Hun har en kontorbaggrund. (L) [C's ægtefælle] er  

 murersvend og afventer chancen for at gå på efterløn. ... De er søde begge  

 to,  

 men mangler den uddannelsesmæssige baggrund, er for gamle og er som  

 pensionisthjem for kedelige og for belastede til at godkende som opholdssted  

 for en teenagerpige i formidlet familiepleje uden samtykke.
 ...".
 Den 25. maj 1992 udstedte K  

 Kommune i medfør af bistandslovens § 66 plejetilladelse til C.
 I en skrivelse af 31. maj  

 1992 til kommunen anførte A og J bl.a. følgende:
 "...
 På min datters vegne anmoder  

 undertegnede (A) om aktindsigt i sagen vedrørende udstedelse af  

 plejetilladelse  

 vedrørende min datter til (C), i forbindelse med forberedelser til  

 tvangsanbringelse af min datter.
..." I skrivelsen gjorde A og J i  

 øvrigt på ny gældende, at det ikke ville være i overensstemmelse med B's tarv  

 at anbringe hende hos C og dennes ægtefælle, og at B i stedet burde anbringes  

 hos I og E.
Det fremgik af A og J's skrivelse, at de ikke var bekendt med, at  

 K  

 Kommune allerede havde udstedt plejetilladelse til C.
 I en skrivelse af 9. juni  

 1992 til K Kommune anførte A og J bl.a. følgende:
 "...
For tiden kan vi forstå at  

 man arbejder med tanker om en tvangsforanstaltning, men vi har ikke kunnet få  

 oplyst hvori velfærdstruslen for vor datter består.
Der er ingen for os  

 synlig  

 logik.
I december 1982 anbragte vi personligt af eget initiativ vor datter  

 hos  

 socialrådgiver (E) og hans daværende ægtefælle (D), og oplyste socialcenter  

 (X)  

 herom.
Efter nogle måneders undersøgelser valgte socialcentret så at ansætte  

 (E's) hustru som plejemor.
Plejeforløbet kørte uden nogen form for  

 utilfredshed  

 fra kommunens side indtil plejemor døde (...), idet (E og D) dog i 1988 gik  

 fra  

 hinanden. (E) bevarede dog plejefaderlig kontakt med (B) også da han begyndte  

 at komme sammen med nuværende hustru pædagog (I).
Ingen har villet undersøge  

 pædagog (I) som kandidat plejemor.
Ingen har kunnet eller villet dokumentere  

 forkert opførsel af (E) i den tid hans første hustru var plejemor.
..." I en skrivelse af samme dato  

 oplyste K Kommune i besvarelse af A og J's skrivelse af 31. maj 1992, at  

 kommunen havde udstedt plejetilladelse til C.
Vedrørende begæringen om  

 aktindsigt anførte kommunen følgende:
 "Deres anmodning om  

 aktindsigt i forbindelse med (K) Kommunes undersøgelse og godkendelse af (C)  

 som døgnplejer, kan ikke imødekommes idet De ikke kan anses som part i sagen  

 hvad angår plejesagen.
Hvad angår aktindsigt i (B's)  

 sag, kan der henvises til (Y-by) Kommune." Som svar på denne skrivelse  

 anførte A i en skrivelse af 15. juni 1992 til kommunen bl.a. følgende:
 "...
Vi kunne læse os til, at et  

 krisemøde med Dem blev planlagt, i et forsøg på at bortforklare (K) kommunes  

 betænkeligheder for at godkende (C) som netop vor datters plejemor.
Et klart  

 nødråb fra (Y-by) for at få godkendt en kandidat plejemor, der klart ikke  

 ville  

 blive godkendt i noget som helst andet plejeforhold.
 Derfor er det absolut  

 indlysende at man mødet igennem har talt om, og på journalark, i  

 plejehjemsforeningens rapport og i andre dokumenter i sagen side op side ned  

 har omtalt undertegnedes og vor datter (B's) forhold.
Retten til aktindsigt  

 tilkommer derfor også os - se også bestemmelserne i myndighedsloven - i  

 henhold  

 til offentlighedslovens § 4 stk. 2.. ("Den, hvis personlige forhold er  

 omtalt i et dokument, kan ... forlange at blive gjort bekendt med  

 oplysningerne  

 herom"). Vi behøver ikke være part! Vi håber nu omgående at få  

 aktindsigt fra Dem, bl.a. med oplysninger fra Dem om hvorledes oplysninger om  

 os og vor datters forhold har fået (K) kommune til at anse plejeforholdet som  

 til gavn for (B) hos denne 60-årige plejemor, hvis kvalifikationer som  

 børneopdrager er blevet illustreret af det faktum at hendes ene søn allerede  

 som ung blev narkoman og hendes anden søn ligeledes som ung blev dranker og  

 drabsmand." I en yderligere skrivelse af  

 25. juni 1992 til K Kommune anførte A bl.a. følgende:
 "...
Herved tillader vi os at  

 minde Dem om offentlighedslovens svarfrist på 10 dage.
I Deres brev af 9.6.92  

 giver De afslag på aktindsigt idet vi ifølge Dem ikke er part i sagen.
Det er  

 vi godt nok ikke enige med Dem i, idet vi mener at sagen først og fremmest  

 drejer sig om forsvarlig eller uforsvarlig pleje af vor datter.
En plejemor  

 der  

 ikke ønsker sine positive og negative egenskaber som plejemor drøftet i en  

 lidt  

 større kreds, kan bare lade være med at søge stillingen/tilladelsen.
Vi  

 forklarede Dem dog i vort brev af 15.6.92 at De i det mindste bør holde Dem  

 til  

 lovens § 4 stk. 2, som vi citerede i brevet af 15.6.92." ..." Som svar på A og J's  

 skrivelse af 15. juni 1992 anførte K Kommune i en skrivelse af 25. juni 1992  

 bl.a. følgende:
 "...
 Efter forvaltningslovens  

 bestemmelser kan aktindsigt ikke gives i dette tilfælde, da De ikke er part i  

 sagen for så vidt gælder vor godkendelse af plejefamilien og de oplysninger  

 og  

 undersøgelser som ligger til grund for godkendelsen.
De er kun part i sagen hvad  

 angår den konkrete anbringelse af barnet.
Da placeringen er foretaget af  

 (Y-by)  

 kommune, må evt. forespørgsler/klager omkring dette spørgsmål rettes til  

 (Y-by)  

 kommune som rette vedkommende.
 Yderligere henvendelse i  

 sagen vil ikke blive besvaret herfra.
..." Y-by Kommune traf den 6.  

 august 1992 afgørelse om, at B skulle anbringes hos C.
Afgørelsen blev  

 truffet  

 i medfør af bistandslovens § 123, stk. 1, nr. 3.
 B blev umiddelbart herefter  

 anbragt hos C og dennes ægtefælle.
 I A og J's klage til mig af  

 16. juli 1992 hedder det bl.a. følgende:
 "...
(K) kommune nægter at give os  

 nogen form for aktindsigt, fordi vi ikke er part i sagen.
Vi har forgæves  

 anført at vi - på (B's) vegne - der egentligt godt føler os part i sagen, og  

 vi  

 har forgæves anført at offentlighedsloven også giver ret til at få aktindsigt  

 i  

 dokumenter hvori vi eller (B) bliver omtalt.
Vi synes at det ville være  

 uacceptabelt hvis vi, på (B's) vegne, slet ikke kan få aktindsigt i den sag  

 hvori (K) kommune vurderer farmors egnethed eller uegnethed som plejemor for  

 (B) i en sag om eventuel formidlet familiepleje uden samtykke." Jeg indhentede herefter en  

 udtalelse fra K Kommune til brug for mine overvejelser om, hvorvidt jeg  

 skulle  

 tage sagen op til undersøgelse af egen drift.
I kommunens udtalelse af 13.  

 oktober 1992 anføres bl.a. følgende:
 "...
 Sagsbehandlingen i sager af  

 den foreliggende art retter sig alene mod den mulige plejefamilies forhold og  

 den trufne afgørelse implicerer kun en stillingtagen til dennes eventuelle  

 egnethed som plejefamilie, jfr. nærmere pkt. 17 i socialstyrelsens vejledning  

 nr. 3 af 27. juli 1988. Afgørelsen har således intet at gøre med, om barnet  

 skal anbringes uden for hjemmet og hvor placering i givet fald skal finde  

 sted,  

 jfr. om det sidste bistandslovens § 33, stk. 4. I den foreliggende sag er  

 anbringelsesbeslutningen  

 truffet allerede i 1983 og den aktuelle sagsbehandling i (Y-by) kommune har  

 alene drejet sig om barnets nærmere placering som anbragt uden for hjemmet.
(A) og (J) er efter (K)  

 kommunes opfattelse ikke parter i (K) kommunes sag i forvaltningslovens  

 forstand.
Som anført drejer denne sig om en belysning og vurdering af  

 plejefamiliens forhold på begæring af (Y-by) kommune og her kan de pågældende  

 naturligvis hverken betragtes som ansøgere eller klagere. (K) kommune vil  

 ikke  

 bortse fra, at de kan have eller have haft en faktisk interesse i  

 godkendelsesspørgsmålet, hvorimod man ikke finder, at der har foreligget  

 nogen  

 relevant retlig interesse omkring dette.
Denne er knyttet til selve  

 anbringelsesbeslutningen og til den anbringende kommunes  

 placeringsbeslutninger,  

 jfr. bistandslovens § 33, stk. 4 og § 123, stk. 1, nr. 3. I overensstemmelse  

 hermed har (K) kommune den 9. og 25. juni 1992 afvist aktindsigt i medfør af  

 forvaltningslovens bestemmelser.
De i (K) kommune beroende  

 akter rummer ikke oplysninger, som giver grundlag for egenacces efter  

 offentlighedslovens § 4, stk. 2 og der har derfor ikke været anledning til  

 selvstændigt at tage stilling til, hvorvidt (A) og (J) måtte have krav på  

 aktindsigt efter denne bestemmelse.
Det bemærkes herved, at de pågældende  

 allerede den 16/1 og 26/5 1992 af (Y-by) kommune havde fået indsigt i  

 henholdsvis den oven for omtalte erklæring af 23/12 1991 og den ligeledes  

 omtalte udtalelse af 13/5 1992.
..." Ved skrivelse af 26. oktober  

 1992 fremsatte A og J deres bemærkninger til kommunens skrivelse.
De anførte  

 bl.a. følgende:
 "...
 Vi mener at det egentligt i  

 alle fald burde være en selvfølge, at vi, på (B's) vegne, blev betragtet som  

 part i godkendelses- og tilsynssagen, og allerede derfor havde krav på  

 aktindsigt, for at sikre at (K) gør arbejdet ordentligt, og for at sikre at  

 glemte oplysninger alligevel kommer til at indgå i sagens vurdering.
 ...
 I denne her sag er det - for  

 os - helt uklart for hvad for en kommune Familieplejens folk nu egentligt  

 optræder, når de laver forundersøgelsen.
 ...
 Vi kan ikke se hvor meget (K)  

 kommunes eget personale har udført egne undersøgelser.
..." Det fremgik i øvrigt af  

 skrivelsen, at selve afgørelsen om anbringelse af B hos C - der som anført  

 var  

 truffet af Y-by Kommune den 6. august 1992 - var påklaget til Den Sociale  

 Ankestyrelse.
Herefter bad jeg kommunen  

 fremsætte sine eventuelle bemærkninger til A og J's skrivelse.
I en skrivelse  

 af 12. november 1992 har kommunen oplyst, at sagen vedrørende udstedelse af  

 plejetilladelse til C udelukkende er varetaget af kommunens egne medarbejdere  

 og således ikke af Familieplejen for Børn og Unge, som kommunen ikke har  

 løbende samarbejde med.
 Jeg har efterfølgende fra Den  

 Sociale Ankestyrelse telefonisk modtaget oplysning om, at Y-by Kommunes  

 afgørelse  

 om anbringelse af B uden for hjemmet er stadfæstet af ankestyrelsen den 10.  

 november 1992. Ankestyrelsens afgørelse er truffet i medfør af bistandslovens  

 §  

 123, stk. 1, nr. 1.
 Jeg udtalte herefter følgende  

 i en skrivelse til K Kommune:
 "Kommunens afgørelse om  

 udstedelse af plejetilladelse til (C) er truffet i medfør af bistandslovens §  

 66, stk. 1. Denne bestemmelse har følgende ordlyd:
"§ 66:  

  

 Opholdssteder for børn og unge, herunder plejefamilier,  

 skal være godkendt som egnede af den stedlige kommunalbestyrelse, hvis de  

 modtager indtil 4 personer." Ifølge § 66, stk. 3, kan  

 kommunalbestyrelsens afgørelse ikke indbringes for anden administrativ  

 myndighed.
 Som det fremgår af  

 ovenstående, var anledningen til (A) og (J's) klage til mig, at kommunen  

 havde  

 nægtet (A) aktindsigt i kommunens sag om udstedelse af plejetilladelse.  

 Kommunens begrundelse herfor var, at (A) ikke var part i sagen.
 Kommunens besvarelse af (A)  

 og (J's) begæring om aktindsigt rejser herefter to spørgsmål:
a) Burde kommunen have betragtet  

 (A) som part i plejetilladelsessagen? b) Er kommunens begrundelse  

 for at nægte (A) aktindsigt i sagen i øvrigt korrekt? ad a  

  

 )  

  

 Partsspørgsmålet.
 1. Forvaltningslovens § 9,  

 stk. 1, har følgende ordlyd:
"§ 9.  

  

 Den, der er part i en sag, hvori der er eller vil blive  

 truffet afgørelse af en forvaltningsmyndighed, kan forlange at blive gjort  

 bekendt med sagens dokumenter.
Begæringen skal angive den sag, hvis  

 dokumenter  

 den pågældende ønsker at blive gjort bekendt med." Forvaltningsloven indeholder  

 ikke nærmere bestemmelser om, hvem der skal anses for part i en  

 afgørelsessag.  

 Det fremgår imidlertid af lovens forarbejder, at man har henholdt sig til den  

 almindelige forståelse af begrebet i forvaltningsretlig litteratur og  

 praksis.
Forvaltningslovens  

 partsbegreb er bl.a. behandlet af John Vogter, Forvaltningsloven (2. udg.,  

 1992), s. 54-64 og 147-150, Carl Aage Nørgaard og Jens Garde,  

 Forvaltningsret,  

 Sagsbehandling (3. udg., 1988), s. 135-138, og i Juridisk Grundbog 4 (4. udg,  

 1989), s. 31-36. Det fremgår af den nævnte litteratur - og af den praksis,  

 som  

 der heri er henvist til - at kerneområdet for partsbegrebet er afgørelsens  

 adressat, men at også andre, der har en mere afledet interesse i sagens  

 udfald,  

 efter omstændighederne kan have partsstatus.
Som betingelse for dette sidste  

 antages det normalt, at den pågældende skal have en væsentlig, individuel og  

 retlig interesse i sagens udfald.
2. Det principielle  

 udgangspunkt for overvejelserne om, hvorvidt (A) måtte kunne anses for part i  

 plejetilladelsessagen, må efter min mening være, at anbringelse uden for  

 hjemmet i princippet ikke ændrer den retsstilling, som lovgivningen i øvrigt  

 tillægger indehaveren af forældremyndigheden til et barn.
Herom udtalte jeg i  

 en sag, der er refereret i Folketingets Ombudsmands beretning for 1990, s.  

 253  

 ff., bl.a. følgende (s. 255):
 "...
 Tvangsfjernelse af et barn  

 medfører - efter en ændring i 1964 af den dagældende lov om børne- og  

 ungdomsforsorg - som udgangspunkt ingen ændring i forældrenes retsstilling,  

 idet hverken forældremyndighed eller værgemål fratages forældrene.
Indtil den nævnte lovændring  

 anvendtes betegnelsen forældremyndighed for de beføjelser, det daværende  

 børneværn havde med hensyn til gennemførelsen af forsorg for de børn, der var  

 anbragt uden for hjemmet i medfør af de dagældende bestemmelser i lov om  

 børne-  

 og ungdomsforsorg.
I bemærkningerne til lovforslaget anførtes følgende om  

 baggrunden for ændringen, Folketingstidende 1963-64, tillæg A, sp. 674:
 "...
i.
Hensynet til det bedst  

 mulige samarbejde med forældrene såvel med hensyn til forsorgsetablering som  

 med hensyn til gennemførelse af forsorgen uden for hjemmet har ført til, at  

 det  

 foreslås, at man forlader anvendelsen af begrebet forældremyndighed som  

 betegnelse for børneværnets beføjelser.
Børneværnet må fortsat have  

 myndighed til at træffe de fornødne beslutninger vedrørende barnets forhold,  

 men anvendelsen af denne myndighed bør være subsidiær i forhold til  

 forældremyndigheden, således at børneværnet kun træder til med sin afgørelse,  

 såfremt den nødvendige foranstaltning ikke kan træffes i samarbejde med  

 forældrene.
Dette indebærer, at forældremyndighedens indehaver fortsat  

 bevarer  

 sin forpligtelse og sin almindelige kompetence, men denne kompetence er  

 begrænset af de specielle regler om børneværnets ret til i påkrævet omfang at  

 træffe nødvendige beslutninger, om nødvendigt imod forældrenes synspunkter.
..." ..." Det er således af  

 lovgivningsmagten forudsat, at indehaveren af forældremyndigheden til et  

 barn,  

 der er anbragt uden for hjemmet, har en anerkendelsesværdig interesse i  

 barnets  

 forhold og bør have væsentlig indflydelse herpå.
Dette princip er ligeledes (i  

 forskellige sammenhænge) kommet til udtryk i betænkning 1212/1990 om de  

 retlige  

 rammer for indsatsen over for børn og unge.
I betænkningen hedder det således  

 bl.a. (s. 35):
 "...
Familier, der har behov for  

 hjælp, og som selv søger den, har selv en opfattelse af problemerne, ligesom  

 de  

 har forestillinger om, på hvilken måde de kan afhjælpes.
Familiens aktive  

 medvirken i en problemløsning er ud fra behandlingsmæssige erfaringer af  

 afgørende betydning for at opnå et tilfredsstillende resultat, og denne side  

 af  

 sagsarbejdet bør fremmes mest muligt.
..." Herudover henviser jeg  

 navnlig til det, der er anført på s. 172-174 i betænkningen.
 Betænkningen ligger til grund  

 for de nu vedtagne ændringer af bistandsloven (ændring af reglerne om  

 foranstaltninger for børn og unge, herunder reglerne om tvangsmæssig  

 gennemførelse af foranstaltninger), jf. lov nr. 501 af 24. juni 1992.
 Om forældrenes retsstilling  

 over for børn, der er anbragt uden for hjemmet, henviser jeg i øvrigt navnlig  

 til Jørgen Graversen m.fl., Familieret (2. udg., 1986), s. 140-143.
3. Plejetilladelser efter  

 bistandslovens § 66 udstedes formelt ikke med henblik på anbringelse af en  

 bestemt person hos plejefamilien, jf. herved pkt. 17 i Socialstyrelsens  

 vejledning nr. 3 af 27. juli 1988 om døgnophold for børn og unge.  

 Tilladelserne  

 er af generel karakter og giver alene tilladelse til at modtage et bestemt  

 antal børn eller unge i familiepleje (jeg ser her bort fra, at (K) Kommunes  

 tilladelse af 25. maj 1992 faktisk efter sin ordlyd er udstedt med henblik på  

 anbringelse af netop (B)). Der er således i princippet ikke noget til hinder  

 for at udstede en plejetilladelse til en familie, før det overhovedet er på  

 tale at anbringe et eller flere børn dér.
I sidstnævnte tilfælde er det  

 åbenbart, at indehaveren af forældremyndigheden til det barn, der senere  

 måtte  

 blive anbragt hos plejefamilien, ikke kan anses for part i sagen.
At der således - i hvert fald  

 i princippet - ofte vil kunne forekomme tilfælde, hvor der ikke (udover den,  

 der har ansøgt om plejetilladelsen) kan identificeres personer, der kan have  

 partsstatus, betyder imidlertid ikke, at der ikke kan tænkes situationer,  

 hvor  

 man må komme til det modsatte resultat.
Dette må bero på en samlet vurdering  

 i  

 det enkelte tilfælde af, hvorvidt de betingelser, der må anses for indeholdt  

 i  

 forvaltningslovens partsbegreb, kan anses for opfyldt.
4. I det foreliggende  

 tilfælde er kommunens sag om udstedelse af plejetilladelse rejst med det  

 udtrykkelige formål at anbringe (B) hos (C). Det har således under hele  

 sagens  

 forløb været kommunen bekendt, at udstedelse af plejetilladelse til (C)  

 sandsynligvis måtte medføre, at (B) ved (Y-by) Kommunes foranstaltning ville  

 blive anbragt dér.
Den foreliggende sag har derfor ikke haft den helt  

 generelle  

 karakter, der efter bistandslovens § 66 (og Socialstyrelsens omtalte  

 vejledning) vil kunne være karakteristisk for sager om udstedelse af  

 plejetilladelser.
Hertil kommer, at (A) som  

 forældremyndighedens indehaver på et meget tidligt tidspunkt - tilmed før (K)  

 Kommune havde modtaget henvendelse om sagen fra (Y-by) Kommune - rettede  

 henvendelse til kommunen og gjorde opmærksom på, at det efter hendes  

 opfattelse  

 ikke ville være i overensstemmelse med (B's) tarv at blive anbragt hos (C),  

 og  

 i stedet foreslog en anden plejefamilie.
Jeg henviser herom til (A's)  

 skrivelse  

 af 21. januar 1992 til kommunen. (A) har i øvrigt under hele sagens forløb  

 ydet  

 en væsentlig og aktiv indsats for at udbygge det faktiske grundlag for  

 kommunens afgørelse.
I tilknytning hertil bemærker jeg generelt, at  

 forældremyndighedens indehaver i almindelighed må siges at have en væsentlig  

 interesse i, hos hvilken familie barnet bliver anbragt.
 Det er herefter min opfattelse,  

 at (A) under de foreliggende omstændigheder har haft en væsentlig og  

 individuel  

 interesse i udfaldet af kommunens sag om udstedelse af plejetilladelse til  

 (C).
 5. En uklarhed i relation til  

 den almindelige forståelse af forvaltningslovens partsbegreb følger af, at  

 (A's) interesse i sagens udfald næppe kan siges at være af strengt retlig  

 karakter, idet kommunens afgørelse ikke som sådan forrykker (A's)  

 retsposition  

 i henseende til forældremyndigheden (jf. ovenfor).
 Om dette spørgsmål - kravet  

 om retlig interesse som betingelse for partsstatus - hedder det bl.a.  

 følgende  

 i Juridisk Grundbog 4 (4. udg., 1989), s. 34:
 "...
Det anføres undertiden, at  

 partsinteressen skal være af retlig art.
Hermed sigtes bl.a. til, at en blot  

 moralsk eller følelsesmæssig interesse i sagens udfald normalt ikke er  

 tilstrækkelig.
 ...
Udtrykket "retlig  

 interesse" er temmelig upræcist - på samme måde som det tilsvarende  

 begreb  

 inden for retsplejen - og tilføjer næppe meget nyt i forhold til de to andre  

 kriterier.
I tvivlstilfælde yder kriteriet ikke nogen særlig vejledning.
 Er interessen meget stærk og  

 anerkendelsesværdig, vil den vel undertiden blive anset for tilstrækkelig til  

 at udløse partsstatus, uanset at den ikke kan karakteriseres som retlig.
..." Efter min mening indebærer  

 karakteren og styrken af (A's) interesse i denne sag, at hun bør tillægges  

 partsstatus, uanset om hendes interesse kan karakteriseres som retlig i  

 streng  

 forstand.
6. Det bemærkes endelig, at  

 også en mere formålsbestemt forståelse af forvaltningslovens partsbegreb  

 synes  

 at tale for, at (A) anses for part i den foreliggende sag.
Herom hedder det i  

 forarbejderne til forvaltningsloven bl.a. følgende (Folketingstidende  

 1985/86,  

 tillæg A, sp. 150):
 "...
 Spørgsmålet om en person, der  

 er eller vil blive berørt af afgørelsen i en forvaltningssag, bør have  

 stilling  

 som part i sagen, er i første række et spørgsmål om, hvorvidt personen har en  

 sådan betydelig interesse i sagen og dens udfald, at den pågældende bør  

 indrømmes visse beføjelser i forbindelse med sagsbehandlingen.
..." I tilslutning til det  

 citerede bemærker jeg, at (A) efter min opfattelse havde en så betydelig  

 interesse i sagens udfald, at det klart måtte tale for, at hun blev tillagt  

 partsbeføjelser, herunder navnlig udvidet adgang til aktindsigt, jf.  

 forvaltningslovens § 9, ret til partshøring, jf. forvaltningslovens § 19, og  

 ret til i øvrigt at afgive udtalelser i sagen, jf. forvaltningslovens § 21.  

 Jeg  

 henviser herved også til, at (A's) udtalelser i sagen umiddelbart måtte anses  

 for væsentlige og relevante for kommunens overvejelser.
Hun måtte i det hele  

 taget som indehaver af forældremyndigheden over (B) antages at besidde en vis  

 viden om, hvilke plejefamiliemæssige forhold der måtte formodes at være bedst  

 i  

 overensstemmelse med (B's) tarv; denne viden kunne med fordel være indgået i  

 kommunens overvejelser.
 Jeg understreger i den  

 forbindelse, at det forhold, at (A) som part ville have ret til at blive  

 partshørt og til i øvrigt at afgive udtalelser i sagen, naturligvis ikke  

 medfører, at (K) Kommune nødvendigvis skulle træffe afgørelse i  

 overensstemmelse med disse udtalelser; forvaltningslovens partsbeføjelser  

 indebærer alene en vis ret til at øve indflydelse på sagens behandling, men  

 selvsagt ikke en ret til at bestemme sagens udfald.
7. Endelig bemærker jeg, at  

 der ikke synes at foreligge tidligere rets- eller ombudsmandsafgørelser, der  

 mere præcist kan belyse det foreliggende problem.
Der kan ej heller søges  

 vejledning i forvaltningsrettens almindelige principper om, hvem der er  

 berettiget til at påklage en afgørelse, da afgørelser efter bistandslovens §  

 66  

 som anført ikke kan påklages til anden myndighed.
8. Efter en samlet vurdering  

 er det min opfattelse, at (A) - i hvert fald under de omstændigheder, der er  

 skitseret ovenfor - burde have været anset for part i (K) Kommunes sag.
Som  

 det  

 fremgår, har jeg herved navnlig lagt vægt på, at  

  

 det på forhånd måtte stille sig som sandsynligt, at kommunens  

 udstedelse af plejetilladelse til (C) ville medføre, at (B) blev anbragt dér, at  

  

 forældremyndighedens indehaver i almindelighed må siges at have  

 en meget væsentlig interesse i, hos hvilken familie et barn, der er anbragt  

 uden for hjemmet, opholder sig, og at  

  

 (A) under hele sagen over for kommunen har ydet en væsentlig og  

 aktiv indsats for at supplere det faktiske grundlag, som kommunen skulle  

 træffe  

 afgørelse på.
 Det følger heraf, at (K)  

 Kommune burde have behandlet (A's) begæring om aktindsigt efter  

 forvaltningslovens regler, og at (A) burde have været tillagt de øvrige  

 beføjelser, som forvaltningsloven indrømmer parter i en afgørelsessag. (A)  

 burde således f.eks. på kommunens initiativ have været partshørt over de  

 oplysninger, der er omfattet af forvaltningslovens § 19, ligesom hun burde  

 have  

 været underrettet om kommunens afgørelse i sagen og om begrundelsen herfor,  

 jf.  

 forvaltningslovens §§ 22 og 24.
 Da spørgsmålet om forståelsen  

 af det forvaltningsretlige partsbegreb i et tilfælde som det foreliggende  

 ikke  

 tidligere har været afklaret, har jeg ikke fundet grundlag for at formulere  

 min  

 opfattelse som en kritik af kommunen.
Jeg har ikke ment (efter  

 indhentelse af yderligere udtalelser fra kommunen) at burde henstille, at  

 sagen  

 genoptages ud fra den forudsætning, at (A) har partsstatus.
Herved har jeg  

 navnlig lagt vægt på, at (B) allerede er (og i en længere periode har været)  

 anbragt hos (C). Endvidere henviser jeg til, at der i grundlaget for Den  

 Sociale Ankestyrelses ovennævnte afgørelse af 10. november 1992 bl.a. anføres  

 følgende:
 "...
Af udtalelse af 28. oktober  

 1992 fra Familieplejen for børn og unge fremgår det, at (B) er glad for at bo  

 hos sin farmor og dennes samlever.
Hun profiterer af den varme og omsorg hun  

 får og af de stabile og faste rammer, der råder i hjemmet.
Hun har fået det  

 både fysisk og psykisk bedre, og hun anses for at være velanbragt.
..." I øvrigt bemærker jeg, at jeg  

 ikke har haft anledning til at overveje, hvorvidt (K) Kommune på (A's)  

 opfordringer burde have foranstaltet undersøgelser af den plejefamilie (E) og  

 (I), som (A) foreslog som alternativ til (C), allerede fordi denne familie  

 efter det oplyste har bopæl i (Y-by) og således ikke er omfattet af (K)  

 Kommunes saglige kompetence i relation til bistandslovens § 66.
 Jeg foretager derfor ikke  

 videre for så vidt angår dette spørgsmål.
 ad b  

  

 )  

  

 Aktindsigtsspørgsmålet  

 i øvrigt.
 1. Som det fremgår af  

 sagsfremstillingen ovenfor, afslog (K) Kommune (A's) begæring om aktindsigt  

 alene med den begrundelse, at (A) ikke kunne anses for part i kommunens sag.  

 Jeg henviser til kommunens skrivelse af 9. juni 1992, der er citeret ovenfor.
Hertil må jeg bemærke, at  

 denne begrundelse - selv om det måtte antages, at (A) ikke havde været part i  

 sagen - ikke ville kunne anvendes til at nægte (A) aktindsigt i kommunens  

 sag.  

 Konsekvensen af, at en begæring om aktindsigt ikke skal behandles efter  

 forvaltningsloven (f.eks. fordi den, der begærer aktindsigt, ikke er part),  

 er,  

 at begæringen i stedet skal bedømmes efter bestemmelserne i  

 offentlighedsloven,  

 der gælder for enhver.
Herom henviser jeg til offentlighedslovens § 4, stk.  

 1,  

 der har følgende ordlyd:
"§ 4.  

  

 Enhver kan med de undtagelser, der er nævnt i §§ 7-14,  

 forlange at blive gjort bekendt med dokumenter, der er indgået til eller  

 oprettet af en forvaltningsmyndighed som led i administrativ sagsbehandling i  

 forbindelse med dens virksomhed.
En forvaltningsmyndighed kan give aktindsigt  

 i  

 videre omfang, medmindre andet følger af regler om tavshedspligt m.v." Jeg må finde det beklageligt,  

 at kommunen ikke var opmærksom på det grundlæggende forhold, at enhver - og  

 herunder i praksis navnlig personer, der ikke har partsstatus - har ret til  

 aktindsigt efter offentlighedsloven, og derfor afslog (A's) begæring om  

 aktindsigt med en misvisende begrundelse.
2. I kommunens skrivelse til  

 mig af 13. oktober 1992 (citeret ovenfor) har man nu begrundet afslaget på  

 aktindsigt med, at kommunens sag ikke indeholder dokumenter, som giver  

 grundlag  

 for egenacces efter offentlighedslovens § 4, stk. 2, og at der derfor ikke  

 har  

 været anledning til at tage stilling til, hvorvidt (A) og (J) måtte have krav  

 på aktindsigt efter denne bestemmelse.
Kommunen har yderligere henvist til,  

 at  

 (Y-by) Kommune tidligere havde meddelt (A og J) aktindsigt i nogle af de  

 dokumenter, der tillige indgik i (K) Kommunes sag.
Hertil skal jeg for det  

 første bemærke, at den omstændighed, at kommunens sag ikke måtte indeholde  

 dokumenter, der som sådanne angår (A) og (J), jf. offentlighedslovens § 4,  

 stk.  

 2, ("egen acces"), selvsagt ikke kan anvendes som begrundelse for i  

 det hele at nægte (A) og (J) aktindsigt.
Jeg henviser herved til, at  

 betydningen af offentlighedslovens § 4, stk. 2, alene er at hjemle en adgang  

 til aktindsigt i dokumenter vedrørende den pågældendes egne forhold, der er  

 videregående end den almindelige adgang til aktindsigt efter  

 offentlighedslovens øvrige bestemmelser.
At kommunens sag ikke måtte  

 indeholde  

 dokumenter, der vedrører (A) og (J), medfører derfor, at  

 aktindsigtsbegæringen  

 skulle bedømmes efter offentlighedslovens almindelige regler.
For det andet bemærker jeg,  

 at den omstændighed, at (A) og (J) tidligere måtte have fået aktindsigt hos  

 (Y-by) Kommune i nogle af de dokumenter, der tillige indgik i (K) Kommunes  

 sag,  

 er uden betydning for (K) Kommunes pligt til at give aktindsigt i kommunens  

 sag.
Også denne begrundelse er derfor misvisende.
 3. Ved skrivelse af 15. juni  

 1992 til kommunen (citeret ovenfor) anførte (A) og (J), at de efter  

 offentlighedsloven havde ret til aktindsigt, uanset om de var parter i sagen.  

 Som svar herpå anførte kommunen i en skrivelse af 25. juni 1992 til (A) og  

 (J)  

 (ligeledes citeret ovenfor) bl.a. følgende:
 "...
 Efter forvaltningslovens  

 bestemmelser kan aktindsigt ikke gives i dette tilfælde, da De ikke er part i  

 sagen for så vidt gælder vor godkendelse af plejefamilien og de oplysninger  

 og  

 undersøgelser som ligger til grund for godkendelsen.
De er kun part i sagen hvad  

 angår den konkrete anbringelse af barnet.
Da placeringen er foretaget af  

 (Y-by)  

 kommune, må evt. forespørgsler/klager omkring dette spørgsmål rettes til  

 (Y-by)  

 kommune som rette vedkommende.
 Yderligere henvendelse i  

 sagen vil ikke blive besvaret herfra.
..." Som det fremgår af det, jeg  

 har anført ovenfor, var (A's) og (J's) bemærkning om, at de havde krav på  

 aktindsigt i sagen, uanset om de var parter eller ej, ganske korrekt.
Jeg må  

 derfor finde det meget beklageligt, at kommunen uden på nogen måde at tage  

 stilling til det anførte blot gentog den tidligere - misvisende - begrundelse  

 for at nægte aktindsigt.
Jeg må endvidere - i lyset af (A's) og (J's) som  

 nævnt  

 ganske korrekte retlige betragtninger - finde det overordentlig beklageligt,  

 at  

 kommunen meddelte dem, at yderligere henvendelser vedrørende spørgsmålet ikke  

 ville blive besvaret.
Herefter henstiller jeg, at  

 (K) Kommune genoptager behandlingen af (A's) og (J's) begæring om aktindsigt  

 på  

 grundlag af de synspunkter, som jeg har anført ovenfor.
Jeg antager i den  

 forbindelse, at det fortsat har principiel interesse for (A) og (J) at få  

 aktindsigt, selvom jeg som anført ikke har fundet grundlag for at henstille,  

 at  

 selve sagen om udstedelse af plejetilladelse genoptages.
 Jeg udbeder mig underretning om  

 kommunens afgørelse.
 Under hensyn til karakteren  

 af de omhandlede spørgsmål har jeg sendt borgmesteren i (K-by) en kopi af  

 denne  

 skrivelse.
(A) og (J) har ligeledes  

 modtaget en kopi af skrivelsen.
Jeg foretager i øvrigt ikke videre." I en efterfølgende skrivelse  

 til mig oplyste kommunen, at man havde meddelt A aktindsigt efter de regler,  

 der gælder for en sags parter.
Kommunen tilkendegav  

 samtidig, at man ikke var enig med mig i, at A måtte anses for part i  

 kommunens  

 sag.
Til støtte for dette synspunkt vedlagde kommunen et notat fra kommunens  

 juridiske konsulent, docent Morten Wegener, Ålborg Universitetscenter.
I  

 notatet imødegik Morten Wegener de retlige betragtninger, der lå til grund  

 for  

 min vurdering af sagen.
Jeg meddelte kommunen, at jeg  

 havde taget det oplyste til efterretning.
Om det fremsendte notat bemærkede  

 jeg  

 særligt, at da kommunen som nævnt havde fulgt min henstilling, fandt jeg ikke  

 tilstrækkelig anledning til at kommentere notatet nærmere.
