Bekendtgørelse  

 om fripladser med stipendium som støtte  

  

 til leveomkostninger ved universiteterne (friplads- og  

 stipendiebekendtgørelsen) I medfør af § 19, stk. 7, og § 34, stk. 1,  

 i lov nr. 403 af 28. maj 2003 om universiteter, som ændret ved lov nr. 337 af  

 18. maj 2005, fastsættes:
 § 1.  

  

 Universitetet tildeler efter  

 reglerne i universitetsloven og denne bekendtgørelse fripladser med  

 stipendium  

 som støtte til at dække leveomkostninger til visse udenlandske studerende,  

 mens  

 de gennemfører en kandidatuddannelse ved et dansk universitet.
Stk. 2.  

  

 Adgang til friplads med  

 stipendium efter stk. 1 har højt kvalificerede udenlandske studerende,  

 som  

 kan meddeles tidsbegrænset opholdstilladelse med henblik på midlertidigt  

 ophold  

 til uddannelse.
Studerende har dog ikke adgang til stipendier efter  

 stk. 1,  

 hvis de er udvekslet med danske studerende efter aftale mellem universitetet  

 og  

 et universitet i udlandet, eller hvis de efter EU-retten, herunder  

 EØS-aftalen, eller internationale aftaler, som Danmark har  

 indgået, har krav på ligestilling med danske statsborgere, for så vidt angår  

 de  

 økonomiske vilkår for optagelsen på kandidatuddannelsen.
 Stk. 3.  

  

 En  

 studerende, der er berettiget til at modtage stipendium efter reglerne i lov  

 om  

 statens uddannelsesstøtte eller anden offentlig dansk støtte, kan ikke  

 tildeles  

 friplads med stipendium, jf. stk. 1.
 Stk. 4.  

  

 En  

 studerende, der har modtaget et Erasmus  

 Mundus  

 stipendium, kan ikke tildeles friplads med stipendium, jf. stk. 1.
 § 2.  

  

 Universitetets antal af  

 fripladser med stipendium fastsættes af ministeren for videnskab, teknologi  

 og  

 udvikling.
§ 3.  

  

 Universitetet fastsætter, inden for hvilke fagområder der skal uddeles  

 fripladser med stipendium.
Universitetets valg af fagområder forudsættes at  

 ske  

 under hensyntagen til beskæftigelsessituationen.
 § 4.  

  

 Universitetet kan fastsætte ansøgnings- og optagelsesprocedure, herunder  

 frister, til brug for tildeling af fripladser med stipendium, eller  

 universitetet kan tildele fripladser med stipendium  

 i forbindelse med indgåelse af aftale med udenlandske  

 universiteter om strategiske alliancer med henblik på at fastholde og udbygge  

 universitetets internationale konkurrenceposition og høje kvalitetsniveau.
 § 5.  

  

 Universitetet skal ved tildelingen sikre, at fripladser med stipendium  

 tildeles  

 højt kvalificerede udenlandske studerende.
 Stk. 2.  

  

 De  

 udenlandske studerende, der tildeles friplads med stipendium, skal opfylde  

 adgangs- og optagelseskravene til den  

 pågældende kandidatuddannelse, jf.  

 bekendtgørelse om adgang m.v. ved  

 bachelor- og kandidatuddannelser ved universiteterne (adgangsbekendtgørelsen)  

 og bekendtgørelse om bachelor- og kandidatuddannelser ved universiteterne  

 (uddannelsesbekendtgørelsen).
 § 6.  

  

 Friplads med stipendium tildeles for 22 måneder, ved studiestart i  

 forårssemestre dog 24 måneder, jf. dog stk. 6.
 Stk. 2.  

  

 Stipendium  

 udbetales af universitetet forud i månedlige rater.
 Stk. 3.  

  

 Størrelsen på stipendium som støtte til at  

 dække leveomkostninger fastsættes på de årlige finanslove og skal udgøre  

 mindst  

 et beløb, der svarer til satsen for stipendium inklusiv studielån til  

 udeboende  

 studerende ved videregående uddannelser efter reglerne i lov om statens  

 uddannelsesstøtte.
 Stk. 4.  

  

 Den  

 studerende skal være studieaktiv for at oppebære fripladsen og stipendiet.
Stk. 5.  

  

 Universitetet kan godkende, at stipendierne  

 forlænges med indtil 6 måneder i tilfælde af, at den studerende er blevet  

 forsinket i uddannelsen på grund af 1)  

 	  

 langvarig sygdom, der  

 er dokumenteret ved lægeerklæring eller 2)  

 	  

 andre særlige  

 forhold.
 Stk. 6.  

  

 Hvis den  

 studerende ikke længere er studieaktiv, skal universitetet straks stoppe  

 udbetalingen af stipendiet til den studerende og inddrage fripladsen fra den  

 studerende.
 § 7.  

  

 Universitetet kan tilbagekalde et tilsagn om friplads og stipendium, hvis  

 tilsagnet er givet på et urigtigt grundlag.
 § 8.  

  

 Universitetet kan for overskud optjent ved  

 opkrævning af fuld betaling for deltagelse i undervisning og i prøver og  

 anden  

 bedømmelse, der indgår i eksamen, under heltids- og deltidsuddannelse,  

 hvortil  

 der ikke ydes tilskud eller ikke er givet friplads, tildele yderligere  

 fripladser eller fripladser med stipendium.
 Stk. 2.  

  

 Fripladser  

 og fripladser med stipendium efter stk. 1 følger reglerne i denne  

 bekendtgørelse.
 § 9.  

  

 Klage fra den studerende over  

 manglende betaling af stipendium kan indbringes for universitetet.
Stk. 2.  

  

 Universitetets afgørelser i henhold til denne bekendtgørelse kan indbringes  

 for  

 Ministeriet for Videnskab, Teknologi og Udvikling af studerende, når klagen  

 vedrører retlige spørgsmål.
Klagen indgives til universitetet, der afgiver en  

 udtalelse, som klageren skal have lejlighed til at kommentere inden for en  

 frist af mindst 1 uge.
Universitetet sender klagen til ministeriet vedlagt  

 udtalelsen og klagerens eventuelle kommentarer hertil.
 Stk. 3.  

  

 Fristen for at indgive klage  

 efter stk. 2, er 2 uger fra den dag, afgørelsen er meddelt klageren.
 § 10.  

  

 Bekendtgørelsen træder i kraft  

 den 18. april 2006.
