Bekendtgørelse om ændring af bekendtgørelse om anmeldelse, registrering, gebyr samt offentliggørelse m.v. i Erhvervsstyrelsen § 1 I bekendtgørelse nr. 1476 af 11. december 2013 om anmeldelse, registrering, gebyr samt offentliggørelse m.v. i Erhvervsstyrelsen, som ændret ved bekendtgørelse nr. 3 af 2. januar 2014, nr. 933 af 21. august 2014 og nr. 1265 af 1. december 2014, foretages følgende ændringer:
 1. I indledningen indsættes efter »lovbekendtgørelse nr. 1295 af 15. december 2013,«: »§ 32 i lov om medarbejderinvesteringsselskaber, jf. lov nr. 1284 af 9. december 2014,«.
 2. I indledningen ændres »§ 3 b, stk. 1 og 2, § 56, stk. 3, § 60, stk. 1-4, § 61, stk. 3, og § 63, stk. 6, i lov om erhvervsdrivende fond, jf. lovbekendtgørelse nr. 560 af 19. maj 2010, som ændret ved lov nr. 1231 af 18. december 2012,« til: »§ 8, stk. 1 og 2, § 9, stk. 1 og 2, § 10, stk. 2, § 11, stk. 3, og § 19, stk. 2-4, i lov om erhvervsdrivende fonde, jf. lov nr. 712 af 26. juni 2014,«.
 3. I § 1, stk. 1, indsættes som nr. 12:
»12) Medarbejderinvesteringsselskaber.« 4. Efter § 47 indsættes som nyt kapitel:
»Kapitel 4 a Registrering af medarbejderinvesteringsselskaber Stiftelse § 47 a.
Anmeldelse om stiftelse af et medarbejderinvesteringsselskab, jf. lov om medarbejderinvesteringsselskaber, skal mindst angive:
 1) Navn og eventuelle binavne.
 2) Adresse og hjemstedskommune.
 3) Stiftelsesdato, formål og seneste vedtægtsdato.
 4) Regnskabsår og første regnskabsperiode.
 5) Fulde navn, funktion i selskabet, CPR-nummer, jf. dog stk. 3, og adresse på medlemmer af bestyrelse og eventuel direktør.
 6) Navn, adresse og CVR-nummer på virksomhedsdeltageren, jf. lov om medarbejderinvesteringsselskaber § 2, stk. 2.
 7) Hvem der er tegningsberettiget i selskabet.
 8) Fulde navn, CPR-nummer, jf. dog stk. 3, eller CVR-nummer og adresse for revisor.
 9) Lønmodtagerorganisationens godkendelse af aftale om medarbejderinvesteringsselskabet, jf. lov om medarbejderinvesteringsselskaber § 3, stk. 2.
 10) Dokumentation for resultatet af afstemningen, jf. lov om medarbejderinvesteringsselskaber § 3, stk. 1 og 2.
 Stk. 2. Med anmeldelsen skal følge virksomhedens gældende vedtægt og dokumentation for den lovlige vedtagelse heraf.
 Stk. 3. For personer, jf. stk. 1, nr. 5 og 8, som ikke har dansk CPR-nummer, finder § 16, stk. 5, tilsvarende anvendelse.
Ændringer i registrerede forhold § 47 b. Ændres vedtægten, eller ændres registrerede forhold, skal anmeldelse om ændringerne være modtaget i Erhvervsstyrelsen senest 2 uger efter, at de er vedtaget, medmindre andet er bestemt i lovgivningen. Ændres regnskabsåret, finder § 18, stk. 2, tilsvarende anvendelse.
 Stk. 2. Med anmeldelsen skal følge dokumentation for ændringens lovlige vedtagelse (protokoludskrift el.lign.) og eventuelt samtykke fra virksomhedsdeltageren, jf. lov om medarbejderinvesteringsselskaber § 12, stk. 2. Ved enhver vedtægtsændring skal der indsendes dateret vedtægt med den fuldstændige ordlyd i den nye affattelse.
Likvidation § 47 c.
Anmeldelse af et medarbejderinvesteringsselskabs beslutning om at træde i likvidation, jf. selskabslovens § 220, jf. § 27 i lov om medarbejderinvesteringsselskaber, skal indsendes til Erhvervsstyrelsen senest 2 uger efter, at deltagermødet har truffet beslutning herom.
Anmeldelsen skal vedlægges dokumentation for beslutningens lovlige vedtagelse (protokoludskrift) og samtykke fra virksomhedsdeltageren, jf. lov om medarbejderinvesteringsselskaber § 12, stk. 2.
§ 47 d.
Anmeldelse om endelig likvidation af et medarbejderinvesteringsselskab skal ske senest 2 uger efter, at der er truffet beslutning om endelig likvidation af virksomheden.
Anmeldelsen skal vedlægges:
 1) Dokumentation for beslutningens lovlige vedtagelse (protokoludskrift).
 2) Afsluttende likvidationsregnskab samt evt. årsrapporter for regnskabsår, der afsluttes under likvidationen.
Genoptagelse § 47 e.
Anmeldelse om genoptagelse af et medarbejderinvesteringsselskab, jf. selskabslovens §§ 231 og 232, jf. § 27 i lov om medarbejderinvesteringsselskaber, skal mindst angive:
 1) Fulde navn, funktion i selskabet, CPR-nummer, jf. dog stk. 3, og adresse for bestyrelsesmedlemmer og eventuel direktør.
 2) Fulde navn, CPR-nummer, jf. dog stk. 3, eller CVR-nummer og adresse for revisor.
 Stk. 2. Med anmeldelsen skal følge:
 1) Dokumentation for ændringens lovlige vedtagelse (protokoludskrift).
 2) Ny dateret og ajourført vedtægt, hvis vedtægten er ændret i forbindelse med beslutningen om genoptagelse.
 3) Manglende årsrapport, der skulle have været indsendt inden anmeldelsestidspunktet.
 4) Dokumentation for at en eventuel likvidator, som er udnævnt af skifteretten, giver samtykke til genoptagelsen.
Stk. 3. For personer, jf. stk. 1, som ikke har dansk CPR-nummer, finder § 16, stk. 5, tilsvarende anvendelse.« 5. I § 51, stk. 1, ændres »jf. § 51 i lov om erhvervsdrivende fonde« til: »jf. § 124 i lov om erhvervsdrivende fonde«.
 6. I § 51, stk. 2, nr. 6, ændres »jf. lovens § 51« til: »jf. § 124 i lov om erhvervsdrivende fonde«.
 7. I § 52, stk. 1, ændres »senest 4 uger« til: »senest 2 uger«.
 8. Bilag 2, 2, A, 1. afsnit, affattes således:
»For erhvervsdrivende fonde betales et årsgebyr på 0,0285 pct. af egenkapitalen, dog altid mindst 300 kr. og højest 42.000 kr.« § 2 Bekendtgørelsen træder i kraft den 19. december 2014, jf. dog stk. 2 og 3.
 Stk. 2. § 1, nr. 2 og 5-8, træder i kraft den 1. januar 2015.
 Stk. 3. § 1, nr. 8, finder anvendelse for årsrapporter, der afsluttes den 31. december 2014 eller senere, og som indsendes efter denne bekendtgørelses ikrafttræden.
