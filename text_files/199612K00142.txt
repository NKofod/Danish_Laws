Nr LSF 142 Forslag til Lov om opdræt af visse dyrearter Fremsat af fødevareministeren (Henrik Dam Kristensen) den 22. januar 1997 Vedtaget ved tredjebehandling den 30. maj 1997 Lov nr. 401 af 10/06/1997 § 1. Landbrugsmæssigt opdræt af dyrearter, der ikke traditionelt  

 holdes som husdyr i Danmark, må kun finde sted efter tilladelse fra  

 ministeren for fødevarer, landbrug og fiskeri.
§ 2. Ministeren for fødevarer, landbrug og fiskeri kan fastsætte  

 nærmere regler om opdræt af de i § 1 omhandlede dyr.
Ministeren kan forbyde  

 opdræt af bestemte arter, herunder at forskellige arter af dyr opdrættes på  

 den samme bedrift.
 § 3. Ministeren for fødevarer, landbrug og fiskeri kan forbyde  

 indførsel til opdrætsformål af dyr eller avlsmateriale af de i § 1 omhandlede  

 dyrearter.
 § 4. Opdrættet vildt må ikke udføres med henblik på udnyttelse til  

 jagtformål til lande, der tillader anvendelse af her i landet forbudte  

 jagtformer på den pågældende vildtart.
 § 5. Ministeren for fødevarer, landbrug og fiskeri kan fastsætte  

 regler om indretning og drift samt godkendelse af og tilsyn med bedrifter,  

 hvor opdræt af de i § 1 omhandlede dyrearter finder sted.
 Stk. 2. Ministeren for fødevarer, landbrug og fiskeri kan  

 fastsætte regler om mærkning og registrering af opdræt af de pågældende  

 dyrearter, herunder om registrering og indberetning af tilgang og afgang af  

 dyr.
Stk. 3. Ved fastsættelse af regler efter stk. 1 og 2 skal det især  

 sikres, at bedriften indrettes og drives på en sådan måde, 1) at dyrenes fysiologiske, adfærdsmæssige og sundhedsmæssige behov  

 tilgodeses i overensstemmelse med anerkendte praktiske og videnskabelige  

 erfaringer, herunder at der sikres adgang til foder og drikke samt  

 beskyttelse mod vejrliget, 2) at det forebygges, at der sker spredning af husdyrsygdomme til husdyr  

 eller til den fritlevende vildtbestand, og 3) at bedriften er sådan indrettet, at den opdrættede dyreart ikke kommer  

 i kontakt med den fritlevende vildtbestand.
 Stk. 4. Opdræt af fjervildt i mørke er ikke tilladt.
 § 6. Ministeren for fødevarer, landbrug og fiskeri kan bestemme,  

 at personer, som er beskæftiget med opdræt af de i § 1 omhandlede dyrearter,  

 skal have deltaget i et af ministeren godkendt kursus i sådant opdræt.
 § 7. Opdrættet vildt må kun udsættes, hvis det må forventes at  

 være i stand til at overleve i naturen.
 Stk. 2. Ministeren for fødevarer, landbrug og fiskeri kan  

 fastsætte regler om transport og aflivning af opdrættet vildt.
 § 8. Opdrættet vildt betragtes som husdyr, så længe det er i  

 menneskelig varetægt.
Stk. 2. Mærkede hjortedyr, som undslipper fra en bedrift med  

 opdræt af hjortedyr, betragtes som vildtlevende, hvis de har været undsluppet  

 i mere end 2 måneder.
Tilsvarende gælder afkommet, der følger moderdyret.
§ 9. Enhver, der opdrætter de i § 1 omhandlede dyrearter, kan  

 pålægges helt eller delvis at afholde udgifterne ved tilsyn eller kontrol,  

 der udføres i henhold til loven.
Ministeren for fødevarer, landbrug og  

 fiskeri kan fastsætte nærmere regler herom.
 Stk. 2. Ministeren for fødevarer, landbrug og fiskeri kan  

 fastsætte regler om betaling af gebyr for særlige ydelser og ekspeditioner,  

 herunder godkendelser, registreringer og undersøgelser inden for lovens  

 område.
 Stk. 3. Ministeren for fødevarer, landbrug og fiskeri kan  

 fastsætte regler om betaling af gebyr for erindringsskrivelser samt betaling  

 af morarenter ved ikke rettidig betaling af de i stk. 1 og 2 omhandlede  

 beløb.
 Stk. 4. Der er udpantningsret for de beløb, der opkræves i henhold  

 til stk. 1-3.
 § 10. Ministeren for fødevarer, landbrug og fiskeri kan meddele de  

 påbud eller forbud, der anses for nødvendige for at sikre overholdelsen af  

 loven og regler fastsat i medfør af loven.
 § 11. Hvis det skønnes nødvendigt, har ministeren for fødevarer,  

 landbrug og fiskeri eller den, ministeren har bemyndiget hertil, til enhver  

 tid mod behørig legitimation og uden retskendelse adgang til offentligt og  

 privat ejede arealer for at udøve de beføjelser, loven eller forskrifter  

 fastsat i medfør af loven tillægger tilsynsmyndigheden.
Stk. 2. Politiet yder om nødvendigt bistand hertil.
Ministeren for  

 fødevarer, landbrug og fiskeri kan efter aftale med justitsministeren  

 fastsætte nærmere regler herom.
 § 12. Opdrættere af de i § 1 omhandlede dyrearter skal  

 vederlagsfrit stille nødvendig bistand til rådighed ved undersøgelser og ved  

 andre foranstaltninger, der iværksættes i medfør af loven eller regler  

 fastsat i medfør heraf.
§ 13. Dyrehaver med hjortedyr kan efter ansøgning fra ejeren til  

 ministeren for fødevarer, landbrug og fiskeri helt eller delvis undtages fra  

 lovens regler eller fra regler fastsat i medfør heraf.
Ministeren for  

 fødevarer, landbrug og fiskeri kan knytte særlige vilkår til en sådan  

 undtagelse.
 § 14. Henlægger ministeren for fødevarer, landbrug og fiskeri sine  

 beføjelser efter loven til institutioner under Ministeriet for Fødevarer,  

 Landbrug og Fiskeri, kan ministeren fastsætte regler om adgangen til at klage  

 over disse myndigheders afgørelse, herunder om at afgørelserne ikke kan  

 indbringes for anden administrativ myndighed.
Stk. 2. Efter forhandling med vedkommende minister kan ministeren  

 for fødevarer, landbrug og fiskeri fastsætte regler om andre myndigheders  

 eller institutioners medvirken ved varetagelse af opgaver efter loven.
Stk. 1  

 finder tilsvarende anvendelse.
§ 15. Ministeren for fødevarer, landbrug og fiskeri kan fastsætte  

 regler med henblik på opfyldelse af Det Europæiske Fællesskabs beslutninger  

 om forhold, som er omfattet af denne lov.
Ministeren for fødevarer, landbrug  

 og fiskeri kan endvidere fastsætte de bestemmelser, som er nødvendige for  

 anvendelsen af Det Europæiske Fællesskabs forordninger om forhold, som er  

 omfattet af denne lov.
§ 16. Medmindre højere straf er forskyldt efter den øvrige  

 lovgivning, straffes med bøde eller hæfte den, der 1) overtræder § 1, § 4, § 5, stk. 4, eller § 7, stk. 1, 2) undlader at efterkomme påbud eller forbud efter § 2, 2. pkt., § 3 eller  

 § 10 eller 3) undlader at stille bistand til rådighed efter § 12.
 Stk. 2. Ransagning i sager om overtrædelse af bestemmelserne i  

 denne lov kan ske i overensstemmelse med retsplejelovens regler om ransagning  

 i sager, som kan medføre frihedsstraf.
 Stk. 3. I forskrifter, der udstedes i medfør af denne lov, kan der  

 fastsættes straf af bøde eller hæfte for overtrædelse af regler i  

 forskrifterne.
 Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 17. Loven træder i kraft den 1. juli 1997.
 Stk. 2. Lov nr. 341 af 14. maj 1992 om opdræt af vildt og ræve  

 ophæves.
 Stk. 3. Regler, der er udstedt i medfør af den i stk. 2 nævnte lov  

 eller i medfør af lov nr. 224 af 22. april 1987 om hjortehold, forbliver i  

 kraft, indtil de afløses af bestemmelser udstedt i medfør af denne lov.
Stk. 4. Overtrædelse af regler, der i medfør af stk. 3 forbliver i  

 kraft, straffes med bøde.
Reglerne i § 16, stk. 2 og 4, finder tilsvarende  

 anvendelse.
 § 18. Enhver, der inden lovens ikrafttræden har påbegyndt opdræt  

 af de i § 1 omhandlede dyrearter, og som ikke er registreret efter lov nr.  

 341 af 14. maj 1992 om opdræt af vildt og ræve, skal have anmeldt dette til  

 ministeren for fødevarer, landbrug og fiskeri inden den 1. oktober 1997.
 § 19. Loven gælder ikke for Færøerne og Grønland.
Oprindeligt fremsat forslag § 1. Landbrugsmæssigt opdræt af dyrearter, der ikke traditionelt holdes som husdyr i Danmark, må kun finde sted efter tilladelse fra ministeren for fødevarer, landbrug og fiskeri.
§ 2. Ministeren for fødevarer, landbrug og fiskeri kan fastsætte  

 nærmere regler om opdræt af de i § 1 omhandlede dyr.
Ministeren kan forbyde  

 opdræt af bestemte arter, herunder at forskellige arter af dyr opdrættes på  

 den samme bedrift.
 § 3. Ministeren for fødevarer, landbrug og fiskeri kan forbyde  

 indførsel til opdrætsformål af dyr eller avlsmateriale af de i § 1 omhandlede  

 dyrearter.
 § 4. Opdrættet vildt må ikke udføres med henblik på udnyttelse til  

 jagtformål til lande, der tillader anvendelse af her i landet forbudte  

 jagtformer på den pågældende vildtart.
 § 5. Ministeren for fødevarer, landbrug og fiskeri kan fastsætte  

 regler om indretning og drift samt godkendelse af og tilsyn med bedrifter,  

 hvor opdræt af de i § 1 omhandlede dyrearter finder sted.
 Stk. 2. Ministeren for fødevarer, landbrug og fiskeri kan  

 fastsætte regler om mærkning og registrering af opdræt af de pågældende  

 dyrearter, herunder om registrering og indberetning af tilgang og afgang af  

 dyr.
 Stk. 3. Ved fastsættelse af regler efter stk. 1 - 2 skal det især  

 sikres, at bedriften indrettes og drives på en sådan måde:
1) at dyrenes fysiologiske, adfærdsmæssige og sundhedsmæssige behov  

 tilgodeses i overensstemmelse med anerkendte praktiske og videnskabelige  

 erfaringer, herunder at der sikres adgang til foder og drikke samt  

 beskyttelse mod vejrliget, 2) at det forebygges, at der sker spredning af husdyrsygdomme til husdyr  

 eller til den fritlevende vildtbestand, og 3) at bedriften er sådan indrettet, at den opdrættede dyreart ikke kommer  

 i kontakt med den fritlevende vildtbestand.
 Stk. 4. Opdræt af fjervildt i mørke er ikke tilladt.
 § 6. Ministeren for fødevarer, landbrug og fiskeri kan bestemme,  

 at personer, som er beskæftiget med opdræt af de i § 1 omhandlede dyrearter,  

 skal have deltaget i et af ministeren godkendt kursus i sådant opdræt.
 § 7. Opdrættet vildt må kun udsættes, hvis det må forventes at  

 være i stand til at overleve i naturen.
 Stk. 2. Ministeren for fødevarer, landbrug og fiskeri kan  

 fastsætte regler om transport og aflivning af opdrættet vildt.
 § 8. Opdrættet vildt betragtes som husdyr, så længe det er i  

 menneskelig varetægt.
Stk. 2. Mærkede hjortedyr, som undslipper fra en bedrift med  

 opdræt af hjortedyr, betragtes som vildtlevende, hvis de har været undsluppet  

 i mere end 2 måneder.
Tilsvarende gælder afkommet, der følger moderdyret.
§ 9. Enhver, der opdrætter de i § 1 omhandlede dyrearter, kan  

 pålægges helt eller delvis at afholde udgifterne ved tilsyn eller kontrol,  

 der udføres i henhold til loven.
Ministeren for fødevarer, landbrug og  

 fiskeri kan fastsætte nærmere regler herom.
 Stk. 2. Ministeren for fødevarer, landbrug og fiskeri kan  

 fastsætte regler om betaling af gebyr for særlige ydelser og ekspeditioner,  

 herunder godkendelser, registreringer og undersøgelser inden for lovens  

 område.
 Stk. 3. Ministeren for fødevarer, landbrug og fiskeri kan  

 fastsætte regler om betaling af gebyr for erindringsskrivelser samt betaling  

 af morarenter ved ikke rettidig betaling af de i stk. 1 og 2 omhandlede  

 beløb.
 Stk. 4. Der er udpantningsret for de beløb, der opkræves i henhold  

 til stk. 1-3.
 § 10. Ministeren for fødevarer, landbrug og fiskeri kan meddele de  

 påbud eller forbud, der anses for nødvendige for at sikre overholdelsen af  

 loven og regler fastsat i medfør af loven.
 § 11. Hvis det skønnes nødvendigt, har ministeren for fødevarer,  

 landbrug og fiskeri eller den, ministeren har bemyndiget hertil, til enhver  

 tid mod behørig legitimation og uden retskendelse adgang til offentligt og  

 privat ejede arealer for at udøve de beføjelser, loven eller forskrifter  

 fastsat i medfør af loven tillægger tilsynsmyndigheden.
Stk. 2. Politiet yder om nødvendigt bistand hertil.
Ministeren for  

 fødevarer, landbrug og fiskeri kan efter aftale med justitsministeren  

 fastsætte nærmere regler herom.
 § 12. Opdrættere af de i § 1 omhandlede dyrearter skal  

 vederlagsfrit stille nødvendig bistand til rådighed ved undersøgelser og ved  

 andre foranstaltninger, der iværksættes i medfør af loven eller regler  

 fastsat i medfør heraf.
§ 13. Dyrehaver med hjortedyr kan efter ansøgning fra ejeren til  

 ministeren for fødevarer, landbrug og fiskeri helt eller delvis undtages fra  

 lovens regler eller for regler fastsat i medfør heraf.
Ministeren for  

 fødevarer, landbrug og fiskeri kan knytte særlige vilkår til en sådan  

 undtagelse.
 § 14. Henlægger ministeren for fødevarer, landbrug og fiskeri sine  

 beføjelser efter loven til institutioner under Ministeriet for Fødevarer,  

 Landbrug og Fiskeri, kan ministeren fastsætte regler om adgangen til at klage  

 over disse myndigheders afgørelse, herunder om at afgørelserne ikke kan  

 indbringes for anden administrativ myndighed.
Stk. 2. Efter forhandling med vedkommende minister, kan ministeren  

 for fødevarer, landbrug og fiskeri fastsætte regler om andre myndigheders  

 eller institutioners medvirken ved varetagelse af opgaver efter loven.
Stk. 1  

 finder tilsvarende anvendelse.
§ 15. Ministeren for fødevarer, landbrug og fiskeri kan fastsætte  

 regler med henblik på opfyldelse af Det Europæiske Fællesskabs beslutninger  

 om forhold, som er omfattet af denne lov.
Ministeren for fødevarer, landbrug  

 og fiskeri kan endvidere fastsætte de bestemmelser, som er nødvendige for  

 anvendelsen af Det Europæiske Fællesskabs forordninger om forhold, som er  

 omfattet af denne lov.
§ 16. Medmindre højere straf er forskyldt efter den øvrige  

 lovgivning, straffes med bøde eller hæfte den, der 1) overtræder § 1, § 4, § 5, stk. 4 eller § 7, stk. 1, 2) undlader at efterkomme påbud eller forbud efter § 2, 2. pkt., § 3 eller  

 § 10 eller 3) undlader at stille bistand til rådighed efter § 12.
 Stk. 2. Ransagning i sager om overtrædelse af bestemmelserne i  

 denne lov kan ske i overensstemmelse med retsplejelovens regler om ransagning  

 i sager, som kan medføre frihedsstraf.
 Stk. 3. I forskrifter, der udstedes i medfør af denne lov, kan der  

 fastsættes straf af bøde eller hæfte for overtrædelse af regler i  

 forskrifterne.
 Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 17. Loven træder i kraft den 1. juli 1997.
 Stk. 2. Lov nr. 341 af 14. maj 1992 om opdræt af vildt og ræve  

 ophæves.
 Stk. 3. Regler, der er udstedt i medfør af den i stk. 2 nævnte lov  

 eller i medfør af lov nr. 224 af 22. april 1987 om hjortehold forbliver i  

 kraft, indtil de afløses af bestemmelser, udstedt i medfør af denne lov.
Stk. 4. Overtrædelse af regler, der i medfør af stk. 3 forbliver i  

 kraft, straffes med bøde.
Reglerne i § 16, stk. 2 og 4 finder tilsvarende  

 anvendelse.
 § 18. Enhver, der inden lovens ikrafttræden har påbegyndt opdræt  

 af de i § 1 omhandlede dyrearter, og som ikke er registreret efter lov nr.  

 341 af 14. maj 1992 om vildt og ræve, skal have anmeldt dette til ministeren  

 for fødevarer, landbrug og fiskeri inden den 1. oktober 1997.
 § 19. Loven gælder ikke for Færøerne og Grønland.
Bemærkninger til lovforslaget Almindelige bemærkninger til lovforslaget Lov nr. 341 af 14. maj 1992 om opdræt af vildt og ræve opstiller de grundlæggende regler for hold af vildt, når dette sker med henblik på udsætning, kød- eller pelsproduktion eller salg af avls- eller brugsdyr.
 Alle arter af traditionelt vildtlevende pattedyr og fugle, herunder også  

 arter, der ikke findes vildtlevende her i landet, er omfattet af loven.
 Formålet med loven er at sikre, at landbrugsmæssigt opdræt af vildt sker  

 på en måde, der tilgodeser hensynet til dyrenes naturlige adfærd, sikrer den  

 frie vildtbestand og forebygger husdyrsygdomme.
 Loven giver således bl.a. ministeren for fødevarer, landbrug og fiskeri  

 mulighed for at forbyde opdræt af bestemte arter af vildt, eller fastsætte  

 regler om indretning og drift samt godkendelse af og tilsyn med bedrifter,  

 hvor der opdrættes vildt og ræve.
 Loven har dannet grundlag for regulering af opdræt af harer, hjortedyr,  

 ræve, fjervildt og strudsefugle, idet der i medfør af loven er udstedt  

 følgende regler:
1. Bekendtgørelse nr. 998 af 16. december 1992 om forbud mod opdræt af  

 harer i buranlæg, 2. Bekendtgørelse nr. 591 af 9. juli 1993 om opdræt af hjortedyr, 3. Bekendtgørelse nr. 837 af 3. november 1995 om opdræt af fjervildt, 4. Bekendtgørelse nr. 996 af 14. december 1995 om opdræt af ræve, og 5. Bekendtgørelse nr. 821 af 12. september 1996 om opdræt af strudsefugle.
 Ifølge § 1 i loven skal landbrugsmæssigt opdræt af traditionelt  

 vildtlevende pattedyr og fugle (vildt) af ejeren anmeldes til ministeren for  

 fødevarer, landbrug og fiskeri.
 Baggrunden for denne regel er ønsket om at sikre, at der, når opdræt af  

 nye arter af vildt påbegyndes, kan foretages en vurdering af, om opdræt af  

 den pågældende art kan ske på forsvarlig vis i relation til dyrevelfærd, den  

 eksisterende vildtbestand og dyresundhed.
Det har imidlertid vist sig, at mange ejere af vildt ikke får anmeldt  

 opdrættet.
Reglen forhindrer heller ikke ejeren i at etablere opdrættet, da  

 det ofte kræver et større udredningsarbejde, før ministeren for fødevarer,  

 landbrug og fiskeri kan beslutte, om der evt. skal nedlægges et forbud eller  

 fastsættes nærmere regler for det pågældende vildtopdræt.
 Endvidere omfatter loven kun traditionelt vildtlevende pattedyr og fugle  

 (vildt), hvilket vil sige, at f.eks. vildtlevende krybdyr ikke er omfattet af  

 loven, ligesom heller ikke dyr, der ikke er traditionelt vildtlevende, idet  

 de holdes som husdyr i andre lande, er omfattet.
 Formålet med lovforslaget er at stramme reglerne op, således at der skal  

 foreligge en tilladelse fra ministeren for fødevarer, landbrug og fiskeri,  

 inden der etableres et opdræt af en dyreart, der ikke traditionelt holdes som  

 husdyr i Danmark.
Hermed får ministeren for fødevarer, landbrug og fiskeri mulighed for at  

 vurdere forholdene omkring de enkelte dyrearter i takt med, at de konkrete  

 ansøgninger om tilladelse hertil måtte indkomme.
Endvidere vil man kunne  

 undgå at komme i den situation, at det kan vise sig nødvendigt at forbyde  

 allerede eksisterende opdræt eller at fastsætte krav, som disse opdræt ikke  

 umiddelbart kan opfylde.
 Lov om opdræt af vildt og ræve foreslås samtidig ophævet.
 Administrationen af reglerne forventes henlagt til Veterinærdirektoratet,  

 der administrerer de eksisterende regler i lov om opdræt af vildt og ræve.
De økonomiske eller personalemæssige konsekvenser for kommuner eller  

 staten af lovforslaget kendes ikke, da det vil afhænge af antallet af opdræt  

 af nye dyrearter.
Tilsynet med bedrifterne forventes dog dækket via  

 brugerbetaling.
Der er ikke på nuværende tidspunkt EU-regler på området,  

 hvorfor lovforslaget ikke har EU-retlige aspekter.
Lovforslaget har ikke  

 miljø- eller erhvervsmæssige konsekvenser.
 Følgende organisationer har været hørt over lovforslaget:
 Landbrugsrådet, De danske Landboforeninger, Dansk Familielandbrug,  

 Landsforeningen af danske hjorteavlere, Dansk Pelsdyravlerforening, Dansk  

 Hareavlerforening, Foreningen af danske vildtfugleopdrættere,  

 Brancheorganisationen for erhvervsmæssig produktion og salg af vildtfugle,  

 Dansk Skovforening, Kommunernes Landsforening, Amtsrådsforeningen, Københavns  

 Kommune, Frederiksberg Kommune, Danmarks Naturfredningsforening,  

 Friluftsrådet, Naturfredningsrådet, Det veterinære Sundhedsråd, Den danske  

 Dyrlægeforening, Foreningen til Dyrenes Beskyttelse i Danmark,  

 Dyreværnsforeningernes Fællesråd, Dansk Ornitologisk Forening, Foreningen af  

 Danske Herregårdsjægere, og Danmarks Jægerforbund.
Bemærkninger til lovforslagets enkelte bestemmelser Til § 1 Der indføres en pligt til at indhente tilladelse hos ministeren  

 for fødevarer, landbrug og fiskeri, inden et landbrugsmæssigt opdræt af  

 dyrearter, der ikke traditionelt holdes som husdyr i Danmark etableres.
Der  

 henvises iøvrigt til det under almindelige bemærkninger anførte.
Til §§ 2-15 Svarer til §§ 2-14 i lov nr. 341 af 14. maj 1992 om  

 opdræt af vildt og ræve.
I § 9, der svarer til § 8 i lov om opdræt af vildt  

 og ræve, er dog indføjet et nyt stk. 3 om opkrævning af gebyr for  

 erindringsskrivelser og betaling af morarenter.
En tilsvarende bestemmelse  

 findes bl.a. i lov om zoonoser.
Endvidere er § 11, stk. 1, om adgang til  

 offentligt og privat ejede arealer konkretiseret i forhold til § 10, stk. 1 i  

 lov om opdræt af vildt og ræve.
Bestemmelsen svarer nu til § 3 i lov om  

 flyvehavre.
 Til § 18 Bestemmelsen giver ejere af bedrifter med opdræt af  

 dyrearter, som ikke er registreret efter lov nr. 341 af 14. maj 1992 om vildt  

 og ræve, en frist på 3 måneder til at foretage anmeldelse.
Skriftlig fremsættelse Fødevareministeren (Henrik Dam Kristensen):
 Herved har jeg den ære for det høje Folketing at fremsætte:
 Forslag til lov om opdræt af visse dyrearter.
(Lovforslag nr.
L 142).
 Formålet med loven er at sikre, at landbrugsmæssigt opdræt af dyrearter,  

 der ikke traditionelt holdes som husdyr i Danmark, sker på en måde, der  

 tilgodeser hensynet til dyrenes naturlige adfærd, sikrer den frie  

 vildtbestand og forebygger husdyrsygdomme.
 Etablering af et opdræt må kun ske med tilladelse fra ministeren for  

 fødevarer, landbrug og fiskeri.
 Loven giver ministeren mulighed for at forbyde opdræt af bestemte  

 dyrearter eller fastsætte regler om indretning og drift samt godkendelse af  

 og tilsyn med bedrifter.
 Lov om opdræt af vildt og ræve forslås samtidig ophævet, da vildt og ræve  

 er omfattet af loven.
 Idet jeg i øvrigt henviser til lovforslaget og de dertil knyttede  

 bemærkninger, anbefaler jeg forslaget til Tingets velvillige behandling.
Bilag I dette bilag er optaget teksten fra den eksisterende lov nr. 341 af  

 14. maj 1992 om opdræt af vildt og ræve Lov nr. 341 af 14. maj 1992 Lov om opdræt af vildt og ræve VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1. Landbrugsmæssigt opdræt af traditionelt vildtlevende pattedyr  

 og fugle (vildt) skal af ejeren anmeldes til landbrugsministeren.
 Stk. 2. Lovens regler om opdræt af vildt finder tilsvarende  

 anvendelse for opdræt af ræve.
 Stk. 3. Landbrugsministeren kan fastsætte nærmere regler om  

 anmeldelsen af opdræt af vildt.
 § 2. Landbrugsministeren kan forbyde opdræt af bestemte arter af  

 vildt, herunder at forskellige arter af vildt opdrættes på den samme bedrift.
 Stk. 2. Landbrugsministeren kan forbyde indførsel til  

 opdrætsformål af dyr eller avlsmateriale af bestemte arter af vildt.
 § 3. Opdrættet vildt må ikke udføres med henblik på udnyttelse til  

 jagtformål til lande, der tillader anvendelsen af her i landet forbudte  

 jagtformer på den pågældende vildtart.
 § 4. Opdræt af fjervildt i mørke er ikke tilladt.
 Stk. 2. Landbrugsministeren kan fastsætte regler om indretning og  

 drift samt godkendelse af og tilsyn med bedrifter, hvor der opdrættes vildt.
 Stk. 3. Landbrugsministeren kan fastsætte regler om mærkning af  

 dyr og registrering af opdræt af vildt, herunder om registrering og  

 indberetning af tilgang og afgang af dyr.
Stk. 4. Ved fastsættelse af regler efter stk. 2 og 3 skal det især  

 sikres, at bedriften indrettes og drives på en sådan måde, 1) at dyrenes fysiologiske, adfærdsmæssige og sundhedsmæssige behov  

 tilgodeses i overensstemmelse med anerkendte praktiske og videnskabelige  

 erfaringer, herunder at de sikres adgang til foder og drikke samt beskyttelse  

 mod vejrliget, 2) at det forebygges, at der sker spredning af husdyrsygdomme til husdyr  

 eller til den fritlevende vildtbestand, og 3) at bedriften er sådan indrettet, at det opdrættede vildt ikke kommer i  

 kontakt med den fritlevende vildtbestand.
 § 5. Landbrugsministeren kan fastsætte regler om, at personer, som  

 er beskæftiget med opdræt af vildt, skal have deltaget i et af ministeren  

 godkendt kursus i vildtopdræt.
 § 6. Opdrættet vildt må kun udsættes, hvis det må forventes at  

 være i stand til at overleve i naturen.
 Stk. 2. Landbrugsministeren kan fastsætte regler om transport og  

 aflivning af opdrættet vildt.
 § 7. Opdrættet vildt betragtes som husdyr, så længe det er i  

 menneskelig varetægt.
Stk. 2. Mærkede hjortedyr, som undslipper fra en bedrift med  

 opdræt af hjorte, betragtes som vildtlevende, hvis de har været undsluppet i  

 mere end 2 måneder.
Tilsvarende gælder afkom, der følger moderdyret.
§ 8. Enhver, der opdrætter vildt, kan pålægges helt eller delvis  

 at afholde udgifterne ved tilsyn eller kontrol, der udføres i henhold til  

 loven.
Landbrugsministeren kan fastsætte nærmere regler herom.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder godkendelser,  

 registreringer og undersøgelser inden for lovens område.
 Stk. 3. Der er udpantningsret for de beløb, der opkræves i henhold  

 til stk. 1 og 2.
 § 9. Landbrugsministeren kan meddele de påbud eller forbud, der  

 anses for nødvendige for at sikre overholdelsen af loven og regler fastsat  

 med hjemmel i loven.
 § 10. Tilsynsmyndigheden og personer, som er særligt bemyndiget  

 hertil, har, hvis det skønnes nødvendigt af hensyn til varetagelse af opgaver  

 i henhold til loven eller til regler fastsat med hjemmel heri, til enhver tid  

 mod behørig legitimation uden retskendelse adgang til offentlige og private  

 ejendomme, lokaliteter, transportmidler, forretningsbøger og papirer m.v.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 nærmere regler herom.
 § 11. Opdrættere af vildt skal vederlagsfrit stille nødvendig  

 bistand til rådighed ved undersøgelser og ved andre foranstaltninger, der  

 iværksættes i henhold til loven.
§ 12. Dyrehaver med hjorte kan efter ansøgning fra ejeren af  

 landbrugsministeren helt eller delvis undtages fra lovens regler eller fra  

 regler fastsat i medfør heraf.
Landbrugsministeren kan knytte særlige vilkår  

 til en sådan undtagelse.
 § 13. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister kan  

 landbrugsministeren fastsætte regler om andre myndigheders eller  

 institutioners medvirken ved varetagelse af opgaver efter loven.
Stk. 1  

 finder tilsvarende anvendelse.
§ 14. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fælleskabs forordninger om forhold, som er  

 omfatttet af denne lov.
§ 15. Medmindre højere straf er forskyldt efter den øvrige  

 lovgivning, straffes med bøde eller hæfte den, der 1) overtræder § 1, stk. 1, § 3, § 4, stk. 1, og § 6, stk. 1, 2) undlader at efterkomme påbud eller forbud efter §§ 2 og 9 eller 3) undlader at stille bistand til rådighed efter § 11.
Stk. 2. Sagerne behandles som politisager.
Reglerne i  

 retsplejelovens kapitel 73 kan anvendes i samme omfang som i  

 statsadvokatsager.
 Stk. 3. I forskrifter, der udstedes i medfør af denne lov, kan der  

 fastsættes straf af bøde eller hæfte for overtrædelse af regler i  

 forskrifterne.
Stk. 4. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 16. Loven træder i kraft den 1. januar 1993.
 Stk. 2. Lov nr. 224 af 22. april 1987 om hjortehold ophæves.
 Stk. 3. Regler, der er udstedt i medfør af den i stk. 2 nævnte  

 lov, forbliver i kraft, indtil de afløses af bestemmelser i henhold til denne  

 lov.
Stk. 4. Overtrædelser af regler, der i medfør af stk. 3 forbliver  

 i kraft, straffes med bøde.
Reglæerne i § 15, stk. 2 og 4, finder tilsvarende  

 anvendelse.
 § 17. Enhver, der inden lovens ikrafttræden har påbegyndt opdræt  

 af vildt, og som ikke er registreret efter lov nr. 224 af 22. april 1987 om  

 hjortehold, skal have anmeldt dette til landbrugsministeren inden den 1.  

 april 1993.
 § 18. Loven gælder ikke for Færøerne og Grønland.
Givet på Christiansborg Slot, den 14. maj 1992 Under Vor Kongelige Hånd og Segl MARGRETHE R.
