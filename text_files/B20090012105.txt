Bekendtgørelse om ændring i forretningernes fordeling mellem ministrene Efter statsministerens indstilling er der ved kongelige resolutioner af 3. oktober 2008 og 12. november 2008 fastsat følgende bestemmelser vedrørende forretningernes fordeling mellem ministrene:
 § 1. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport, overføres med virkning fra 1. september 2008 fra økonomi- og erhvervsministeren til finansministeren.
 Stk. 2. Ressortansvaret for opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af ledelsesinformation til understøttelse af institutionernes styringsbehov, overføres med virkning fra 1. september 2008 fra økonomi- og erhvervsministeren til finansministeren.
 Stk. 3. Ressortansvaret for opgaver vedrørende drift og vedligehold på IT-området, det vil sige administration af netværk, serverdrift og vedligeholdelse af applikationer, opgaverne vedrørende brugerservice og help desk-funktionen, herunder brugeradministration og administration af hardware, samt de opgaver, der i dag varetages af Koncern It for Økonomi- og Erhvervsministeriets institutioner i forbindelse med it-udvikling, herunder projektledelse, it-arkitektur og sikkerhedsadministration, overføres med virkning fra 1. september 2008 fra økonomi- og erhvervsministeren til finansministeren.
 § 2. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport for Miljøministeriets departement, Miljøstyrelsen, By- og Landskabsstyrelsen, Statslige miljøcentre, Danmarks Miljøportal, Skov- og Naturstyrelsen samt Kort- og Matrikelstyrelsen, overføres med virkning fra 1. november 2008 fra miljøministeren til finansministeren.
 Stk. 2. Ressortansvaret for Miljøministeriets departement, Miljøstyrelsen, By- og Landskabsstyrelsen, Statslige miljøcentre, Danmarks Miljøportal, Skov- og Naturstyrelsen samt Kort- og Matrikelstyrelsens opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov, overføres med virkning fra 1. november 2008 fra miljøministeren til finansministeren.
 § 3. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport, der vedrører Klima- og Energiministeriets departement, overføres med virkning fra 1. november 2008 fra klima- og energiministeren til finansministeren.
 Stk. 2. Ressortansvaret for opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov, der vedrører Klima- og Energiministeriets departement, overføres med virkning fra 1. november 2008 fra klima- og energiministeren til finansministeren.
 § 4. Ressortansvaret for alle opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov, der vedrører Kirkeministeriets departement, overføres med virkning fra 1. november 2008 fra kirkeministeren til finansministeren.
