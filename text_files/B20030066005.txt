Bekendtgørelse om uddannelse af speciallæger I henhold til § 3, stk. 2, § 4, stk. 1  

 og § 4b, stk. 2, i lov om udøvelse af lægegerning, jf.  

 lovbekendtgørelse nr. 272 af 19. april 2001 (Lægeloven), og efter  

 bemyndigelse  

 fra Indenrigs- og sundhedsministeren i henhold til § 3, stk. 2 i  

 bekendtgørelse nr. 608 af 24. juni 2003 om speciallæger, fastsætter  

 Sundhedsstyrelsen følgende bestemmelser om uddannelse af speciallæger:
Kapitel 1 Uddannelsen § 1.  

  

 Speciallægeuddannelsen er en formaliseret lægelig videreuddannelse på  

 videnskabeligt grundlag.
Uddannelsen indebærer opnåelse af praktisk og  

 teoretisk kompetence på speciallægeniveau inden for det enkelte lægelige  

 speciale.
 § 2.  

  

 Sundhedsstyrelsen godkender målbeskrivelser for de lægelige specialer.  

 Målbeskrivelserne angiver de teoretiske og praktisk-kliniske kompetencer, som  

 kræves for at opnå tilladelse til at betegne sig som speciallæge i det  

 enkelte  

 speciale.
 Stk. 2.  

  

 Sundhedsstyrelsen meddeler tilladelse til at betegne sig som speciallæge til  

 læger der har dokumenteret erhvervelse af de kompetencer der er angivet i  

 specialets målbeskrivelse, i forud godkendte uddannelsesforløb.
 § 3.  

  

 De  

 regionale råd for lægers videreuddannelse godkender uddannelsesprogrammer som  

 beskriver, hvorledes de kompetencer der er anført i specialernes  

 målbeskrivelser kan opnås i konkrete uddannelsesforløb og varetager den  

 praktiske tilrettelæggelse af disse forløb.
 Stk. 2.  

  

 Inden for  

 de af Sundhedsstyrelsen udmeldte rammer for dimensioneringen godkender de  

 regionale råd for lægers videreuddannelse introduktions- og  

 hoveduddannelsesforløb på baggrund af faglig indstilling.
 Stk. 3.  

  

 De  

 regionale råd for lægers videreuddannelse godkender den uddannelsessøgende  

 læges gennemførte uddannelsesforløb på baggrund af uddannelsesprogrammerne  

 anført i stk. 1.
 Stk. 4.  

  

 Inden for  

 specialet almen medicin fastsætter Sundhedsstyrelsen retningslinier for  

 godkendelse af uddannelsesprogrammer samt retningslinier for den praktiske  

 tilrettelæggelse.
 § 4.  

  

 Ansættelsesstedet og den uddannelsessøgende læge udarbejder inden for  

 rammerne  

 fastsat i uddannelsesprogrammet, en individuel uddannelsesplan der beskriver  

 forventninger til kompetenceudvikling for den enkelte læge, og hvorledes  

 denne  

 kompetenceudvikling forventes at finde sted.
 § 5.  

  

 Den  

 praktisk-kliniske uddannelse skal finde sted under ansættelse på  

 sygehusafdelinger, i speciallægepraksis, hos alment praktiserende læge eller  

 på  

 anden institution med lægeligt eller lægevidenskabeligt arbejdsområde i forud  

 godkendte forløb.
 Stk. 2.  

  

 Det  

 påhviler de uddannelsesgivende institutioner at sikre rammerne for den  

 nødvendige progression i kompetenceudviklingen og stigende selvstændighed i  

 opgavevaretagelsen under ansættelsen.
 § 6.  

  

 Sundhedsstyrelsen fastsætter krav til dokumentation for godkendelse af  

 gennemførte uddannelsesforløb, herunder for anvendelse af logbog.
 Stk. 2.  

  

 Sundhedsstyrelsen fastsætter retningslinier for evaluering af den enkelte  

 uddannelsessøgende og af uddannelsessteder, herunder for uddannelsessteders  

 deltagelse i inspektorordningen.
§ 7.  

  

 Første del af den lægelige videreuddannelse udgøres af en turnusuddannelse af  

 18 måneders varighed.
Ingen ansættelse forud for turnusuddannelsen kan indgå  

 i  

 den efterfølgende lægelige videreuddannelse til speciallæge.
 Stk. 2.  

  

 Opnået  

 tilladelse til selvstændigt virke som læge er en forudsætning for godkendelse  

 af gennemført introduktionsforløb.
 § 8.  

  

 Den  

 praktisk-kliniske uddannelse skal gennemføres i godkendte forløb i bestemt  

 rækkefølge:
1)  

 	  

    

 Introduktionsuddannelse  

 i specialet af 12 måneders varighed.
For almen medicin dog 6 måneder.
 2)  

 	  

    

 Hoveduddannelse i  

 specialet med en varighed som beskrevet i bilag 1.
 Stk. 2.  

  

 I  

 hoveduddannelsen i sygehusspecialer skal som hovedregel indgå ansættelse på  

 såvel afdeling med basisfunktion som afdeling med højt specialiseret  

 funktion.  

 I specialer hvor en væsentlig del af patientvaretagelsen sker i  

 speciallægepraksis indgår tillige speciallægepraksis i hoveduddannelsen.
 Stk. 3.  

  

 Hoveduddannelse skal indeholde ansættelse på mindst to ansættelsessteder  

 inden  

 for specialet, hver af mindst 12 måneders varighed.
 § 9.  

  

 Hoveduddannelsen i et speciale skal være påbegyndt senest 6 år efter  

 gennemførelse af godkendt introduktionsforløb.
§ 10.  

  

 I  

 den lægelige videreuddannelse til speciallæge indgår et teoretisk  

 uddannelsesprogram bestående af tværfaglige kurser, specialespecifikke kurser  

 og et forskningstræningsmodul.
Det teoretiske uddannelsesprogram for de  

 tværfaglige og specialespecifikke kurser godkendes af Sundhedsstyrelsen.
 Stk. 2.  

  

 Sundhedsstyrelsen fastsætter nærmere retningslinier for gennemførelse af det  

 teoretiske uddannelsesprogram, herunder krav til evaluering af  

 kursusdeltagelse.
Kapitel 2 Ansættelse § 11.  

  

 Ansættelse i introduktionsforløb og hoveduddannelsesforløb sker efter opslag.
 Stk. 2.  

  

 Hoveduddannelsesforløb opslås som kontinuerlige ansættelser der dækker den  

 samlede hoveduddannelse i specialet.
 Stk. 3.  

  

 Uddannelsesforløb skal være godkendt forud for opslag.
Stk. 4.  

  

 Ansættelsesvarigheden på de enkelte uddannelsessteder, der ifølge  

 uddannelsesprogrammet indgår i et introduktions- eller  

 hoveduddannelsesforløb,  

 skal som hovedregel være af mindst 6 måneders varighed.
Undtaget herfra er  

 ansættelsesforhold hvor særlige målbeskrevne kompetencer kan opnås på kortere  

 tid                                                                          .
 § 12.  

  

 Ansættelse sker normalt som heltidsansættelse.
Stk. 2.  

  

 Ansættelse på deltid, eller skiftevis på fuldtid og deltid, kan  

 undtagelsesvis godkendes af ansættelsesstedet.
Deltidsansættelse skal  

 sædvanligvis udgøre mindst halvdelen af arbejdstiden i fuldtidsansættelse og  

 indebære deltagelse i samtlige typer af lægelige aktiviteter som ville  

 forekomme ved en fuldtidsansættelse.
Uddannelsestiden forlænges som  

 udgangspunkt forholdsmæssigt således at den samlede uddannelsestid svarer til  

 den der kræves i fuldtidsansættelse.
 Stk. 3.  

  

 Ansøgning herom sendes via det regionale råd for lægers videreuddannelse med  

 en faglig  

 indstilling til orientering.
 Stk. 4.  

  

 For  

 specialet almen medicin fastsætter Sundhedsstyrelsen nærmere retningslinier  

 for  

 godkendelse af deltidsansættelser.
§ 13  

                                                                         .  

                                                                            Ved  

 Ved fravær - bortset fra ferie i henhold til ferieloven og overenskomst -  

 svarende til mere end 10 pct. af den fastsatte varighed for en given del af  

 den  

 kliniske uddannelse, forlænges uddannelsestiden tilsvarende.
Ved fravær  

 forstås  

 i denne bekendtgørelse korterevarende fraværsperioder på grund af sygdom,  

 graviditet, barsel, adoption eller andre særlige grunde.
Stk. 2.  

  

 Forlængelse  

 af ansættelsen eller erstatningsansættelse skal være af mindst samme varighed  

 som det udløsende fravær.
Erstatningsansættelse godkendes af det regionale  

 råd  

 for lægers videreuddannelse forud for ansættelsen.
 Stk. 3.  

  

 For  

 specialet almen medicin fastsætter Sundhedsstyrelsen nærmere retningslinier  

 for  

 godkendelse af erstatningsansættelser.
§ 14.  

  

 Såfremt en uddannelsessøgende læge som led i et godkendt uddannelsesforløb i  

 et  

 speciale opnår kompetencer, der dækker kravene i et andet speciales  

 målbeskrivelse, vil lægen ved skift til dette speciale kunne forkorte  

 hoveduddannelsen i det nye speciale forholdsvis.
Omfanget af denne  

 forkortelse  

 af hoveduddannelsesforløbet fastlægges af Sundhedsstyrelsen på baggrund af  

 dokumentation for de erhvervede kompetencer.
Ansøgning herom sendes via det  

 regionale råd for lægers videreuddannelse med en faglig indstilling.
Stk. 2  

  

 . Såfremt en  

 uddannelsessøgende læge under ansættelse i udlandet opnår kompetencer, der  

 delvis dækker kravene i et speciales målbeskrivelse, kan lægen under  

 uddannelse  

 i dette speciale forkorte uddannelsen i specialet forholdsvis.
Omfanget af  

 denne forkortelse af uddannelsesforløbet fastlægges af Sundhedsstyrelsen på  

 baggrund af dokumentation for de erhvervede kompetencer.
Ansøgning herom  

 sendes  

 via det regionale råd for lægers videreuddannelse med en faglig indstilling.
 Stk. 3.  

  

 Sundhedsstyrelsen kan give forhåndsgodkendelse af ansættelse i udlandet.  

 Ansøgning herom sendes via de regionale råd for lægers videreuddannelse.
 Stk. 4.  

  

 For  

 specialet almen medicin fastsætter Sundhedsstyrelsen nærmere retningslinier  

 for  

 ansøgningsproceduren.
Kapitel 3 Etablering af godkendte introduktions- og  

 hoveduddannelsesforløb § 15.  

  

 Sundhedsstyrelsen fastsætter én gang årligt rammer for dimensionering af  

 introduktions- og hoveduddannelsesforløb i hver enkelt region og for hvert  

 enkelt speciale.
 Stk. 2  

                                                                         .  

                                                                            Sun  

 Sundhedsstyrelsen fastlægger retningslinier for dokumentation og godkendelse  

 af  

 gennemførte uddannelsesforløb.
Kapitel 4 Dispensation § 16.  

  

 Sundhedsstyrelsen kan dispensere fra uddannelsesbestemmelserne.
Stk. 2.  

  

 Ansøgning  

 om dispensation skal som udgangspunkt sendes via de regionale råd for lægers  

 videreuddannelse.
For specialet almen medicin fastsætter Sundhedsstyrelsen  

 nærmere retningslinier for ansøgningsproceduren.
Kapitel 5 Ikrafttrædelse og overgangsbestemmelser § 17.  

  

 Bekendtgørelsen træder i kraft den 1. januar 2004.
 Stk. 2.  

  

 Sundhedsstyrelsens bekendtgørelse nr. 654 af 3. juli 1996 om uddannelse af  

 speciallæger ophæves, dog således at uddannelsessøgende læger, der har  

 gennemført eller har påbegyndt uddannelseselementer omfattet af  

 hoveduddannelsen i anførte bekendtgørelse, kan færdiggøre uddannelsen efter  

 bestemmelser i nævnte bekendtgørelse.
 Stk. 3.  

  

 Sundhedsstyrelsen kan ud over de i stk. 2 nævnte bestemmelser fastsætte  

 overgangsbestemmelser i medfør af denne bekendtgørelse.
Sundhedsstyrelsen, den 10. juli 2003 Jens Kristian Gøtrik /Karsten Bech Bilag 1 Udover de generelle bestemmelser i bekendtgørelse om  

 uddannelse af speciallæger gælder følgende for de enkelte specialer i  

 Indenrigs- og Sundhedsministeriets bekendtgørelse nr. 608 af 24. juni 2003 om  

 speciallæger.
Almen medicin Samlet uddannelsesvarighed ud over turnus: 60 måneder.
 Introduktionsuddannelse: 6 mdr. i almen praksis.
 Hoveduddannelse: 54 måneder, heraf mindst 24 måneder i almen  

 praksis og den resterende del i sygehusansættelser, der tilsammen dækker  

 målbeskrivelsens krav.
Anæstesiologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Arbejdsmedicin Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Børne- og ungdomspsykiatri Samlet uddannelsesvarighed ud over turnus: 60 måneder, heraf  

 48 måneders hoveduddannelse.
I uddannelsen indgår en grunduddannelse i  

 psykoterapi.
Dermato-venerologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
I hoveduddannelsen indgår ansættelse i  

 speciallægepraksis.
Diagnostisk radiologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Gynækologi og obstetrik Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Intern medicinske specialer De intern medicinske specialer omfatter:
intern medicin:  

 endokrinologi intern medicin:  

 gastroenterologi og hepatologi intern medicin:  

 geriatri intern medicin:  

 hæmatologi intern medicin:  

 infektionsmedicin intern medicin:  

 kardiologi intern medicin:  

 lungesygdomme intern medicin:  

 nefrologi intern medicin:  

 reumatologi Samlet uddannelsesvarighed ud over turnus: 72 måneder.
 Introduktionsuddannelse: 12 måneder, som er fælles for alle  

 intern medicinske specialer med et indhold som beskrevet i målbeskrivelsen  

 bestående af en målbeskrevet fælles mængde af generelle intern medicinske  

 kompetencer samt en specialespecifik målbeskrevet del.
Hoveduddannelse: maks. 60 måneder, som indeholder dels en  

 målbeskrevet fælles mængde af generelle intern medicinske kompetencer samt en  

 specialespecifik målbeskrevet del.
Den målbeskrevne fælles mængde skal opnås  

 inden afsluttet hoveduddannelse.
Kirurgiske specialer De kirurgiske specialer omfatter:
kirurgi karkirurgi plastikkirurgi thoraxkirurgi urologi Samlet uddannelsesvarighed ud over turnus: 72 måneder.
 Introduktionsuddannelse: 12 måneder, som er fælles for alle  

 kirurgiske specialer med et indhold som beskrevet i målbeskrivelsen bestående  

 af en målbeskrevet fælles mængde af generelle kirurgiske kompetencer samt en  

 specialespecifik målbeskrevet del.
Hoveduddannelse: maks. 60 måneder, som indeholder en  

 målbeskrevet fælles mængde af generelle kirurgiske kompetencer og en  

 specialespecifik målbeskrevet del.
Den målbeskrevne fælles mængde skal opnås  

 inden afsluttet hoveduddannelse.
Klinisk biokemi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Klinisk farmakologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Klinisk fysiologi og nuklearmedicin Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Klinisk genetik Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Klinisk immunologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Klinisk mikrobiologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Klinisk onkologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Neurokirurgi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Neurologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Oftalmologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
I hoveduddannelsen indgår ansættelse i  

 speciallægepraksis.
Oto-rhino-laryngologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
I hoveduddannelsen indgår ansættelse i  

 speciallægepraksis.
Ortopædisk kirurgi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Patologisk anatomi og cytologi Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Psykiatri Samlet uddannelsesvarighed ud over turnus: 60 måneder, heraf  

 48 måneders hoveduddannelse.
I uddannelsen indgår en grunduddannelse i  

 psykoterapi.
Pædiatri Samlet uddannelsesvarighed ud over turnus: 60 måneder, heraf  

 48 måneders hoveduddannelse.
Samfundsmedicin Samlet uddannelsesvarighed ud over turnus: 60 måneder, heraf  

 48 måneders hoveduddannelse.
