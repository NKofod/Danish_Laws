 I henhold til færdselsloven, jfr. lovbekendtgørelse nr. 58 af 17. februar  

 1986, § 68, stk. 1, § 70, stk. 3, § 73, stk. 1, og § 118, stk. 3, fastsættes:
 § 1.  Ved synsfri sammenkobling forstås sammenkobling  

 af bil og påhængskøretøj uden forudgående syn og godkendelse ved Statens  

 Bilinspektion af vogntoget.
 § 2.  Lastbil, hvis typegodkendte totalvægt overstiger  

 3.500 kg, kan registreres til synsfri sammenkobling med påhængsvogn, der er  

 omfattet af bestemmelsen i stk. 2.
 Stk. 2.  Påhængsvogn, hvis typegodkendte totalvægt  

 overstiger 3.500 kg, kan registreres til synsfri sammenkobling med lastbil.  

 Dette gælder dog ikke påhængsvogn med stiv trækstang (kærre).
 Stk. 3.  Køretøjerne skal inden anmeldelse til  

 registrering være synet og godkendt til synsfri sammenkobling af Statens  

 Bilinspektion.
 § 3.  Køretøjer, der skal benyttes til synsfri  

 sammenkobling, skal opfylde de særlige krav til indretning og udstyr, der er  

 fastsat for køretøjer til synsfri sammenkobling i bekendtgørelse om  

 detailforskrifter for køretøjers indretning og udstyr.
 § 4.  I forbindelse med godkendelse af en lastbil til  

 synsfri sammenkobling med påhængsvogn skal Statens Bilinspektion udfærdige en  

 koblingsattest for lastbilen.
§ 5.  Lastbil og påhængsvogn må kun sammenkobles  

 synsfrit, såfremt Stk. 2.  Lastbilens koblingsattest eller kopi heraf og  

 påhængsvognens registreringsattest eller kopi heraf skal medbringes under  

 kørslen.
 § 6.  Overtrædelse af § 3 og § 5 straffes med bøde.
 § 7.  Bekendtgørelsen træder i kraft den 1. december  

 1986.
 Justitsministeriet, den 6. oktober 1986.
