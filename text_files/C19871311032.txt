 Det er nu tilladt at anvende ventilsække som forseglingsmåde for  

 partier af markært og hestebønne samt visse andre storfrøede arter af  

 markfrø. Tilladelsen er betinget af, at ventilsækkens »ærme« har en  

 længde på mindst 22 pct. af sækkens bredde.
EF-Kommissionen har hidtil kun anerkendt selvlukkende ventilsække som  

 forseglingsmåde for partier af sædekorn.
Tilladelsen er ved  

 Kommissionsbeslutning 86/563/EØF af 12. november 1986 blevet udvidet til at  

 omfatte yderligere følgende storfrøede arter: bomuld, gul lupin, hestebønne,  

 hvid lupin, jordnød, markært, sandvikke, smalbladet lupin, sojabønne,  

 solsikke og ungarsk vikke.
Statsfrøkontrollen har herefter med omgående virkning fået  

 landbrugsministeriets tilladelse til at godkende selvlukkende ventilsække som  

 forseglingsmåde for ovennævnte arter.
Som for korn er det dog en betingelse,  

 at ventilsækkens »ærme« har en længde på mindst 22 pct. af sækkens  

 bredde.
