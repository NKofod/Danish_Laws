Nr LSF 149 Forslag til Lov om ændring af lov om social bistand (Indførelse af  

 igangsætningsydelse) Fremsat af socialministeren (Aase Olesen) den 15. december 1988 Vedtaget ved tredjebehandling den 10. marts 1989 Lov nr. 156 af 15/03/1989 § 1 I lov om social bistand, jf. lovbekendtgørelse nr. 171 af 25. marts 1987,  

 som ændret senest ved § 2 i lov nr. 353 af 1. juli 1988, indsættes efter § 42  

 i kapitel 9:
»§ 42 a.
Personer, der har modtaget kontanthjælp efter § 37 i en  

 sammenhængende periode på 9 måneder eller mere, og som etablerer og driver  

 selvstændig virksomhed, har ret til at få udbetalt halvdelen af den senest  

 udbetalte kontanthjælp i indtil 1 år som en fast månedlig ydelse.
 Stk. 2. Ydelsen efter stk. 1 kan tilsvarende udbetales til personer, der  

 har modtaget kontanthjælp efter § 37 i en sammenhængende periode på mere end  

 3 måneder og mindre end 9 måneder.
Stk. 3. Indtægterne fra den selvstændige virksomhed fratrækkes ikke i  

 ydelsen.
Det er en forudsætning for udbetaling af ydelsen, at den pågældende  

 ikke får lønindtægter ved siden af eller i stedet for indtægterne fra  

 virksomheden.
Stk. 4. En person, der modtager kontanthjælp efter stk. 1, kan vælge at gå  

 tilbage til kontanthjælp efter § 37, stk. 2, 4. pkt.
Tilsvarende kan en  

 person, der modtager kontanthjælp efter stk. 2, vælge at gå tilbage til  

 kontanthjælp efter § 37, stk. 2, 1. og 2. pkt.« § 2 Stk. 1. Loven træder i kraft den 1. april 1989.
 Stk. 2. Ministeren fremsætter forslag for Folketinget om revision af loven  

 inden udgangen af 1991.
Oprindeligt fremsat forslag § 1 I lov om social bistand, jf. lovbekendtgørelse nr. 171 af 25. marts 1987,  

 som ændret senest ved § 2 i lov nr. 353 af 1. juli 1988, indsættes efter § 42  

 i kapitel 9:
»§ 42 a.
Personer, der har modtaget kontanthjælp efter § 37 i en  

 sammenhængende periode på 9 måneder eller mere, og som etablerer og driver  

 selvstændig virksomhed, har ret til at få udbetalt halvdelen af den senest  

 udbetalte kontanthjælp i indtil 1 år som en fast månedlig ydelse.
 Stk. 2. Ydelsen efter stk. 1 kan tilsvarende udbetales til personer, der  

 har modtaget kontanthjælp efter § 37 i en sammenhængende periode på mere end  

 3 måneder og mindre end 9 måneder.
Stk. 3. Indtægterne fra den selvstændige virksomhed fratrækkes ikke i  

 ydelsen.
Det er en forudsætning for udbetaling af ydelsen, at den pågældende  

 ikke får lønindtægter ved siden af eller i stedet for indtægterne fra  

 virksomheden.
Stk. 4. En person, der modtager kontanthjælp efter stk. 1, kan vælge at gå  

 tilbage til kontanthjælp efter § 37, stk. 2, 4. pkt.
Tilsvarende kan en  

 person, der modtager kontanthjælp efter stk. 2, vælge at gå tilbage til  

 kontanthjælp efter § 37, stk. 2, 1. og 2. pkt«.
§ 2 Stk. 1. Loven træder i kraft den 1. april 1989.
Stk. 2. Ministeren fremsætter forslag for Folketinget om revision af loven  

 inden udgangen af 1991.' Bemærkninger til lovforslaget Lovforslaget fremsættes som led i regeringens bestræbelser på at aktivere  

 kontanthjælpsmodtagere til en aktiv tilværelse.
 Lovforslaget er inspireret af et frikommuneforsøg, som Lyngby-Taarbæk  

 Kommune ønsker at gennemføre, hvorefter der efter 9 måneders kontanthjælp  

kan udbetales halv kontanthjælp i indtil 1 år under etablering af  

 selvstændig virksomhed, jf. forslag til ny § 33 a i forslag til lov om  

 ændring af lov om frikommuner (L 78).
 Forslaget har nærmere til formål at give kontanthjælpsmodtagere, der har  

 fået hjælp i en sammenhængende periode på 9 måneder eller mere, ret  

 til at få udbetalt en igangsætningsydelse i form af halvdelen af den sidst  

 udbetalte kontanthjælp, mens de etablerer selvstændig virksomhed.
 Forslaget åbner samtidig mulighed for, at kommunerne i det enkelte  

 tilfælde kan beslutte at udbetale igangsætningsydelse allerede, når en  

 person har modtaget kontanthjælp i 3 sammenhængende måneder.
 Den halve ydelse skal kunne bevares i indtil 1 år, uden at indtægten fra  

 den selvstændige virksomhed fratrækkes.
Sigtet er, at pågældende skal blive i stand til at klare sig selv ved sin  

 virksomhed.
Hvis pågældende i 1-års perioden får lønnet arbejde, forudsættes  

 det, at ydelsen bortfalder.
Pågældende har oplysningspligt herom, men  

 herudover er det meningen, at ydelsen kan modtages, uden at den pågældende  

 behøver at stå i kontakt med socialforvaltningen.
 Ordningen ligner den iværksætterydelse, som  

 arbejdsløshedsdagpengeberettigede kan få efter lov om arbejdstilbud til  

 ledige.
Hvis den selvstændige virksomhed ikke lykkes, skal pågældende kunne gå  

 tilbage til den tidligere udbetalte kontanthjælp.
Personer, der tidligere har  

 modtaget hjælp efter lovens § 37, stk. 2, 4. pkt., vil dog ikke efter en  

 periode med halv kontanthjælp få ret til en ny 9 måneders periode med  

 grundydelse efter § 37, stk. 2, 1. pkt.
For personer, der ved overgangen til  

 halv kontanthjælpsydelse modtog hjælp efter § 37, stk. 2, 1. pkt.,  

 suspenderes 9-måneders perioden.
Fristen begynder først at løbe igen, når  

 udbetalingen af kontanthjælpen genoptages efter afslutningen af perioden med  

 halv kontanthjælpsydelse.
 Det foreslås, at der på grundlag af erfaringerne med udbetaling af halv  

 kontanthjælpsydelse fremsættes forslag til revision af bestemmelserne inden  

 udgangen af 1991.
Administrative konsekvenser Lovforslaget giver næppe større administrative problemer for kommunerne.
Økonomiske konsekvenser Det er ikke muligt at foretage en nøjere beregning af forslagets  

 økonomiske konsekvenser, bl.a. fordi der ikke findes oplysninger, der kan  

 belyse udnyttelsesgraden i ordningen.
Antages det, at udnyttelsesgraden i ordningen bliver ca. 1,5 pct., og at  

 der alternativt fortsat skulle være ydet kontanthjælp i en periode på  

 gennemsnitlig 4 måneder for dem, der får tilbuddet efter 3 måneder, og  

 gennemsnitlig 10 måneder for dem, der får tilbuddet efter 9 måneder, skønnes  

 ordningen at medføre en mindreudgift til kontanthjælp på ca. 20 mio. kr. om  

 året i gennemsnit i ordningens to første år.
Da ordningen træder i kraft pr.  

 1. april 1989, skønnes mindreudgiften herefter at blive 15 mio. kr. i 1989 og  

 20 mio. kr. i 1990. Det er i beregningerne forudsat, at tilbuddet til de  

 kontanthjælpsmodtagere, der allerede er berettiget til tilbud ved ordningens  

 ikrafttræden, vil blive afviklet i løbet af ordningens to første år.
For de  

 følgende år skønnes mindreudgiften at blive noget lavere, idet kun de  

 kontanthjælpsmodtagere, der bliver berettiget i løbet af året, indgår i  

 beregningen af antallet af afviklede tilbud.
Den årlige mindreudgift skønnes  

 derfor i de følgende år at blive ca. 13 mio. kr.
