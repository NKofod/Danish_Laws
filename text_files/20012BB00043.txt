Fremsat den 8. januar 2002 af  

 Jørn Jespersen (SF),  

 Pernille Blach Hansen (S),  

 Elsebeth Gerner Nielsen (RV), Keld Albrechtsen&nbsp  

 ;(EL) og Ole M.
Nielsen (KRF) Forslag til folketingsbeslutning om opfordring til at trække aktstykke nr. 86 om  

 Institut for Miljøvurdering tilbage fra Finansudvalget Folketinget opfordrer miljøministeren til at  

 trække aktstykke nr. 86 af 3. december 2001 tilbage fra  

 Finansudvalget.
I aktstykket søger ministeren om tilslutning til,  

 at der oprettes et Institut for Miljøvurdering.
De årlige  

 udgifter hertil vil blive 10 mio. kr.
Bemærkninger til forslaget Forslagsstillerne ønsker at sikre det  

 bedst mulige beslutningsgrundlag for fremtidige miljøøkonomiske  

 analyser.
Derfor ønsker forslagsstillerne, at sammenspillet med  

 allerede eksisterende forskningsmiljøer i ind- og udland,  

 sektorforskningsinstitutter m.v. klarlægges, og at regeringens samlede  

 satsning på miljøøkonomi i den nye finanslov vurderes  

 under et.
 Forslagsstillerne ønsker afklaret, hvordan  

 regeringen i fremtiden vil udforme og nyttiggøre sammenhængende  

 miljøøkonomiske analyser af trafikinvesteringer i motor- og  

 omfartsveje, miljøskadelige støtteordninger og subsidier inden  

 for f.eks. landbruget m.m.
Forslagsstillerne ønsker endvidere afklaret,  

 hvordan regeringen i fremtiden vil miljøvurdere finansloven,  

 aktstykker i Finansudvalget, nye love m.m.
Herunder, om der skal foretages  

 alternative vurderinger   så man kan se, om man får mest muligt  

 miljø for pengene.
 Eksisterende og nyere miljøøkonomiske  

 analyser viser f.eks., at store naturgenopretningsprojekter som Skjern  

 Å-projektet og skovrejsningsprojekter er en samfundsmæssig  

 gevinst og skaber økonomiske, rekreative og naturmæssige  

 værdier.
 Forslagsstillerne er således overbevist om, at  

 miljøøkonomi skal anvendes langt mere og langt bredere end  

 hidtil, og at der derfor er behov for både en opprioritering og en  

 bedre koordinering af de eksisterende kapaciteter og den eksisterende viden.  

 Men miljøøkonomi har også sine begrænsninger.  

 Forslagsstillerne ønsker afklaret, hvor regeringen mener disse  

 går.
Forslaget om etablering af et  

 miljøvurderingsinstitut, som det foreligger i aktstykket, begrunder  

 ikke, hvorfor det skulle give mere miljø for pengene end andre  

 satsninger.
Derfor ønsker forslagsstillerne, at den  

 miljøøkonomiske satsning behandles samlet, når regeringen  

 fremlægger miljøvurderingen af det nye finanslovforslag.
Skriftlig fremsættelse Jørn Jespersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opfordring til at  

 trække aktstykke nr. 86 om Institut for Miljøvurdering tilbage  

 fra Finansudvalget.
(Beslutningsforslag nr.
B 43).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Finansudvalgets aktstykke nr. 86 af 3. december 2001,  

 folketingsåret 2001-02, 2. samling 86 Miljøministeriet.
 Forslaget medfører ikke udgifter i 2001.
b.
I regeringsgrundlaget er det bestemt, at regeringen vil etablere et  

 Institut for Miljøvurdering, der på grundlag af forskning  

 på højt, internationalt niveau skal medvirke til, at  

 miljømålene nås på den økonomisk mest  

 effektive måde.
Instituttets opgaver skal være at skabe overblik  

 over den aktuelle og den langsigtede miljøsituation i Danmark og  

 globalt at vurdere effektiviteten af miljøinitiativer samt at formidle  

 denne viden til offentligheden og de politiske beslutningstagere.
 De relevante forskningsmiljøer og kompetencecentre er placeret  

 på universiteter, sektorforskningsinstitutioner, serviceinstitutter og  

 myndigheder i ind- og udland og udgør tilsammen den meget brede vifte  

 af videnskabelige kompetencer og databanker, der vil være  

 nødvendige for at opnå de ønskede uafhængige  

 vurderinger på et videnskabeligt forsvarligt grundlag.
Det er næppe muligt på kort sigt at etablere en fysisk  

 samlet institution, der i sig selv dækker de nødvendige  

 kompetencer og datamængder.
Derfor foreslås det, at Institut for  

 Miljøvurdering oprettes som et uafhængigt ekspertorgan i  

 Miljøministeriet med egen bestyrelse og mulighed for at indhente  

 oplysninger og bistand fra relevante forskningsmiljøer og  

 kompetencecentre i ind- og udland.
Af hensyn til instituttets  

 uafhængighed skal det ikke indgå i Miljøministeriets  

 koncern og dets personale- og ledelsesmæssige strukturer.
Institut for Miljøvurdering oprettes som en selvstændig  

 institution under Miljøministeriet og ledes af en bestyrelse på  

 7 medlemmer.
Bestyrelsen udpeges af miljøministeren.
De 3 af  

 medlemmerne beskikkes efter indstilling fra de statslige forskningsråd.  

 De øvrige bestyrelsesmedlemmer skal repræsentere erhvervs-,  

 samfundsmæssig og institutionel indsigt samt i nødvendigt omfang  

 have forskningsfaglig indsigt i et eller flere af instituttets  

 forskningsområder.
Instituttet skal i faglige spørgsmål være  

 uafhængigt af ministeren.
Ministeren fastsætter efter indstilling  

 fra bestyrelsen vedtægter for instituttets drift og virke og kan  

 herunder bestemme, at bestyrelsens afgørelser ikke kan indbringes for  

 miljøministeren.
Instituttets daglige ledelse varetages af en  

 direktør, der ansættes af miljøministeren efter  

 indstilling fra bestyrelsen.
Direktøren, der forventes aflønnet  

 i lønramme 37, skal være en anerkendt forsker inden for et for  

 instituttet relevant fagområde.
 Der udpeges en bestyrelsesformand, som, for at fremskynde etableringen  

 af instituttet mest muligt, bemyndiges til at indstille til  

 miljøministeren, hvem der bør være instituttets  

 første direktør, inden den øvrige bestyrelse er  

 udpeget.
Instituttets årlige budget fastsættes til ca. 10 mio. kr.  

 svarende til rammerne for Det Økonomiske Råd.
Ud over at drive  

 egen forskning skal instituttet have økonomisk grundlag for at  

 trække på forskningsmæssig ekspertise på andre danske  

 og udenlandske forskningsinstitutioner.
 Bestyrelsen får til opgave at udarbejde forslag til instituttets  

 arbejde mht. indsatsområder og angrebsvinkler, instituttets relationer  

 til forskningsverdenen, samt instituttets organisation og økonomi.
 Endvidere skal bestyrelsen fremkomme med forslag til, hvorledes  

 Miljøministeriets rapporteringer af natur- og miljøtilstanden i  

 Danmark skal indgå i instituttets arbejde, og hvorledes dette  

 rapporteres til offentligheden og politiske beslutningstagere.
 Bestyrelsens forslag skal sendes i international bedømmelse  

 (peer review), dvs. kommenteres af udenlandske eksperter med erfaring inden  

 for området.
 Bevillinger til instituttet vil blive søgt optaget på  

 finansloven for 2002.
c.
Forelæggelsen sker med henblik på, at etableringen af  

 instituttet kan påbegyndes inden ikrafttrædelsen af finansloven  

 for 2002.
d.
Forslaget er udarbejdet i samarbejde med ministeriet for Videnskab,  

 Teknologi og Udvikling.
e.
Under henvisning til ovenstående anmoder  

 Miljøministeriet om Finansudvalgets tilslutning til, at der fra 1.  

 januar 2002 til ikrafttrædelsen af finansloven for 2002 kan afholdes  

 udgifter og indgås forpligtelser svarende til en årlig bevilling  

 på 10 mill. kr. til et uafhængigt Institut for  

 Miljøvurdering.
f.
Finansministeriets tilslutning foreligger.
Hans Christian Schmidt / Marianne Thyrring Til Finansudvalget.
