Direktoratet har i bekendtgørelse nr. 263 af 21. april 1992 fastsat regler  

 om medlems- og dagpengeret for personer, der har haft arbejde eller ophold i  

 udlandet, på Færøerne eller i Grønland.
Til brug herfor har direktoratet  

 udarbejdet denne vejledning.
Indledning Bekendtgørelsens §§ 1-4 finder anvendelse på EF-statsborgere samt på  

 statsløse eller flygtninge, der er bosat på en medlemsstats område, jf.  

 herved artikel 2 i EF-forordning nr. 1408/71, og som har haft lønarbejde.  

 Bestemmelserne finder således ikke anvendelse på personer, der har været  

 beskæftiget med selvstændig virksomhed.
 Bekendtgørelsens § 5 vedrører bevarelse af medlemskab af en dansk  

 arbejdsløshedskasse under arbejde eller ophold i udlandet.
 Bekendtgørelsens § 6 omhandler forsikringsforhold for personer, der har  

 haft ophold på Færøerne eller i Grønland.
 Et medlem af en dansk arbejdsløshedskasse, der påbegynder lønarbejde i et  

 andet EF-land, skal ifølge EF-forordning nr. 1408/71 om social sikring for  

 arbejdstagere og deres familiemedlemmer, der flytter inden for Fællesskabet,  

 som hovedregel omfattes af arbejdsløshedsforsikringen i det andet EF-land  

 (beskæftigelseslandet). Da medlemmet ifølge den samme forordning ikke må være  

 medlem af 2 EF-landes arbejdsløshedsforsikringssystemer samtidig, skal  

 medlemmet udmeldes af sin danske arbejdsløshedskasse.
Det samme gælder et medlem af en arbejdsløshedskasse, der påbegynder  

 arbejde i et andet nordisk land, jf.
Nordisk konvention af 5. marts 1981 om  

 social tryghed, Nordisk overenskomst af 12. november 1985 om ydelser ved  

 arbejdsløshed og direktoratets bekendtgørelse nr. 705 af 10. november 1987 om  

 medlems- og dagpengeret for personer, der har været omfattet af  

 arbejdsløshedsforsikringen i andre nordiske lande m.v. med tilhørende  

 vejledning.
Der er heri blandt andet fastsat lempeligere regler for personer,  

 der efter at have haft arbejde i et andet nordisk land, ønsker at genindtræde  

 i det danske arbejdsløshedsforsikringssystem, det vil sige genoptages som  

 medlem af en dansk arbejdsløshedskasse.
 Det er disse principper, der er overført til denne bekendtgørelse, således  

 at de lempeligere regler også gælder uden for Norden.
Hvis en person på grund af arbejdets art eller omfang ikke kan blive  

 omfattet af arbejdsløshedsforsikringen i beskæftigelseslandet, kan personen  

 bevare medlemskabet af en dansk arbejdsløshedskasse.
Som eksempel herpå kan  

 nævnes personer beskæftiget med selvstændig virksomhed og beskæftigelse som  

 au-pair.
For så vidt angår muligheden for at medregne dokumenterede  

 forsikringsperioder, herunder perioder hvor der er udbetalt  

 arbejdsløshedsydelser, og dokumenterede arbejdsperioder fra andre EF-lande,  

 fremgår det af artikel 67 i EF-forordning nr. 1408/71, at bestemmelsen alene  

 vedrører arbejdstagere.
Selvstændige erhvervsdrivende kan derfor ikke medtage  

 forsikringsperioder, herunder perioder hvor der er udbetalt  

 arbejdsløshedsydelser, og arbejdsperioder fra et andet EF-land til Danmark.  

 Perioder med selvstændig virksomhed vil dog kunne medregnes ved hjemvenden  

 til Danmark, hvis disse perioder efter danske regler anses for perioder med  

 lønmodtagerarbejde.
Med hensyn til grænsegængere er det alene bekendtgørelsens § 3, der finder  

 anvendelse.
I øvrigt henvises der til de særlige regler for grænsegængere i  

 EF-forordning nr. 1408/71 og Nordisk overenskomst af 12. november 1985 om  

 ydelser ved arbejdsløshed.
 Der henvises herudover til de gældende regler om arbejdsløshedskassernes  

 vejledningspligt, hvorefter arbejdsløshedskassen skal tilbyde medlemmet en  

 vejledende samtale om rettigheder og pligter i forbindelse med medlemmets  

 rejse til udlandet, når arbejdsløshedskassen er blevet opmærksom på, at  

 medlemmet ønsker at rejse til udlandet.
Til § 1 En person, der har haft arbejde i et andet EF-land og har været  

 arbejdsløshedsforsikret der, skal ved tilbagevenden til Danmark opfylde  

 kravet om arbejde i arbejdsløshedsforsikringslovens §§ 41, stk. 1, nr. 3, og  

 67, stk. 2, for at kunne optages i en dansk arbejdsløshedskasse.
Dette gælder  

 uanset, om pågældende tidligere har været arbejdsløshedsforsikret i Danmark.  

 Der er dog i § 2 fastsat en undtagelse fra kravet om arbejde, hvis personen  

 genoptages inden 5 år regnet fra det tidspunkt, hvor pågældende senest har  

 været arbejdsløshedsforsikret i Danmark.
Ifølge arbejdsløshedsforsikringslovens § 53 kan ret til dagpenge først  

 opnås efter 1 års medlemskab af en anerkendt arbejdsløshedskasse.
Der skal  

 her være tale om uafbrudt medlemskab.
Denne regel er dog fraveget i  

 bekendtgørelsens § 3, således at forsikringsperioder i det andet EF-land  

 medregnes til opfyldelse af § 53 i arbejdsløshedsforsikringsloven, hvis  

 afbrydelserne sammenlagt ikke overstiger 8 uger inden for 12 måneder.
 Bestemmelsen i bekendtgørelsens § 1 betyder, at kravet om uafbrudt  

 medlemskab er fraveget ved overgangen fra eet arbejdsløshedsforsikringssystem  

 til et andet, således at der højst må være 8 uger, hvor personen ikke er  

 omfattet af et arbejdsløshedsforsikringssystem.
 Hvis 8-ugers-fristen ved hjemkomsten overskrides, skal personen nyoptages,  

 hvilket bl.a. betyder, at arbejdsløshedsforsikringslovens § 53 skal opfyldes  

 på ny.
 Dokumenterede arbejdsperioder fra det andet EF-land, der ligger i  

 forsikringsperioder, vil uanset overskridelse af 8-ugers-fristen kunne  

 medregnes til opfyldelse af arbejdsløshedsforsikringslovens §§ 55 og 72.
Såvel forsikringsperioder, herunder perioder, hvor der er udbetalt  

 arbejdsløshedsydelser, som arbejdsperioder skal dokumenteres ved en attest E  

 301, jf.
EF-forordning nr. 1408/71, artikel 67 og EF-forordning nr. 574/72,  

 art. 80.
Hvis attest E 301 ikke er udstedt, men det utvetydigt fremgår af  

 arbejdsgiverdokumentation, fx. af lønsedler, at personen har været  

 beskæftiget samt omfattet af arbejdsløshedsforsikringen i det andet EF-land,  

 og det endvidere fremgår, at der ikke har været afbrydelser på mere end det i  

 §§ 1-2 og § 3 anførte, kan der udbetales dagpenge i højst 2 måneder fra 1.  

 ledighedsdag.
Det forudsættes, at arbejdsløshedsforsikringslovens almindelige  

 betingelser for dagpengeudbetaling iøvrigt er opfyldt.
Udbetalingen  

 forudsætter endvidere, at det andet land af medlemmet eller  

 arbejdsløshedskassen - eventuelt gennem Direktoratet for  

 Arbejdsløshedsforsikringen - er blevet anmodet om at udstede attest E 301.
 Er den foreliggende arbejdsgiverdokumentation ikke utvetydig, må  

 udbetaling af dagpenge afvente modtagelsen af attest E 301. Hvis der går mere  

 end 2 måneder, fra kassen eller medlemmet har anmodet det andet land om  

 attest E 301, kan der udbetales dagpenge på baggrund af den foreliggende  

 arbejdsgiverdokumentation og personens egne tro- og love- afgivne  

 oplysninger.
 I alle tilfælde er det en betingelse for, at der kan udbetales dagpenge,  

 inden attest E 301 foreligger, at personen underskriver en erklæring om  

 eventuel efterregulering, hvis det senere viser sig, at der er udbetalt et  

 ukorrekt dagpengebeløb.
 Der kan desuden i alle tilfælde kun ske udbetaling af dagpenge for de  

 første 2 måneder.
 Hvis attesten ikke er udstedt, når der er udbetalt dagpenge for de første  

 2 måneder, skal arbejdsløshedskassen rette henvendelse til Direktoratet for  

 Arbejdsløshedsforsikringen med henblik på tilladelse til fortsat udbetaling  

 på grundlag af den foreliggende arbejdsgiverdokumentation og eventuelt  

 personens egne tro- og love- afgivne oplysninger.
 Attest E 301 skal dog fortsat indhentes så vidt muligt.
 Hvis det viser sig, at attest E 301 slet ikke kan udstedes af det andet  

 lands myndigheder, fx. fordi arbejdsgiveren er gået konkurs, tager  

 direktoratet stilling til, om der efter omstændighederne vil kunne udbetales  

 dagpenge på baggrund af arbejdsgiverdokumentation samt personens egne tro- og  

 love- afgivne oplysninger.
Til § 2 Hvis en person har haft arbejde i et andet EF-land og har været  

 arbejdsløshedsforsikret der, og det er mere end 5 år siden, at personen har  

 været arbejdsløshedsforsikret i Danmark, skal pågældende ved tilbagevenden  

 til Danmark opfylde kravet om arbejde i arbejdsløshedsforsikringslovens § 41,  

 stk. 1, nr. 3, og § 67, stk. 2. Dette gælder også, hvis 8-ugers-fristen i §  

 2, stk. 1, nr. 2, overskrides.
Medlemmet vil da skulle optages efter  

 bestemmelserne i bekendtgørelsens § 1.
 Efter direktoratets praksis suspenderes 8-ugers-fristen i tilfælde af  

 barselorlov, således at fristen ikke løber i den periode, hvor personen er på  

 barselorlov.
 En person, der bliver genoptaget efter § 2, kan efter optagelsen få  

 udbetalt dagpenge fra den danske arbejdsløshedskasse, hvis  

 arbejdsløshedsforsikringslovens almindelige betingelser herfor er opfyldt.  

 Gældende beregningsregler skal iagttages.
 Dokumenterede forsikringsperioder, herunder perioder hvor der er udbetalt  

 arbejdsløshedsydelser, og arbejdsperioder fra opholdet i det andet EF-land  

 kan medregnes til opfyldelse af disse betingelser.
 En person anses også for at være omfattet af det andet EF-lands  

 arbejdsløshedsforsikring i tilfælde, hvor der udbetales  

 arbejdsløshedsydelser, herunder når pågældende af det andet EF-land får  

 udbetalt ydelser under arbejdssøgning på en attest E 303 i henhold til  

 EF-forordning nr. 1408/71, artikel 69.
Et dansk arbejdsløshedskassemedlem, der har bevaret sine danske dagpenge  

 under arbejdssøgning i et andet EF-land (attest E 303), og som ikke vender  

 tilbage til Danmark inden udløbet af attestperioden, skal opfylde det  

 almindelige krav om arbejde i arbejdsløshedsforsikringslovens § 41, stk. 1,  

 nr. 3, og § 67, stk. 2, jf. iøvrigt artikel 69, stk. 2. Medlemmet  

 genindtræder således ikke umiddelbart i dagpengeretten.
Forudsætningen for at  

 anvende bekendtgørelsens § 2 er, at personen har været forsikret i et andet  

 EF-land end Danmark, hvilket ikke er tilfældet i denne situation.
Til § 3 Bestemmelsen skal løse nogle af de problemer, der kan opstå som følge af,  

 at de øvrige EF-landes arbejdsløshedsforsikringssystemer adskiller sig fra  

 det danske system.
 Det danske arbejdsløshedsforsikringssystem kræver således 1 års uafbrudt  

 medlemskab, før der kan udbetales dagpenge, hvorimod man i de fleste øvrige  

 EF-lande kan lægge forsikringsperioder sammen til opfyldelse af eventuelle  

 anciennitetskrav.
 Bestemmelsen betyder, at en person kan medregne forsikringsperioder,  

 herunder perioder, hvor der er udbetalt arbejdsløshedsydelser, til opfyldelse  

 af arbejdsløshedsforsikringslovens § 53, selv om der har været kortvarige  

 afbrydelser i forsikringsperioden, fx i tilfælde af ledighed ved jobskifte,  

 sygdom og ferie, hvor der ikke indbetales bidrag til det andet EF-lands  

 arbejdsløshedsforsikringssystem.
Til § 4 Ifølge de gældende optagelsesregler kan optagelse i en anerkendt  

 arbejdsløshedskasse tidligst få virkning fra det tidspunkt, hvor  

 arbejdsløshedskassen har modtaget en skriftlig anmodning om optagelse.
Hvis  

 optagelsen sker ved løfte om arbejde, kan optagelsen tidligst få virkning fra  

 arbejdets første dag.
 Ved tilbagevenden til Danmark skal personen som hovedregel genindtræde i  

 den danske arbejdsløshedskasse, som pågældende tidligere har været medlem af.
Personen skal som hovedregel optages med den forsikringsstatus, som  

 pågældende senest har haft i fraflytningslandet, forudsat at personen kunne  

 have opnået denne status, hvis arbejdet var tilbagelagt i Danmark.
Et  

 fuldtidsforsikret medlem af en dansk arbejdsløshedskasse, der efterfølgende  

 har haft deltidsbeskæftigelse i et andet nordisk land/EF-land, vil dog ved  

 hjemkomsten til Danmark være berettiget til at blive optaget som  

 fuldtidsforsikret medlem af arbejdsløshedskassen, jf. herved de gældende  

 regler om optagelse.
Til § 5 Bestemmelsen i § 5, stk. 1, betyder blandt andet, at lærere m.fl. ansat  

 ved det danske skolevæsen i Sydslesvig, i overensstemmelse med hidtidig  

 praksis kan bevare medlemskabet af en dansk arbejdsløshedskasse under arbejde  

 i Tyskland.
Disse medlemmer vil herefter umiddelbart kunne genindtræde i  

 dagpengeretten ved tilbagevenden til Danmark, hvis de almindelige betingelser  

 herfor er opfyldt jf. § 5, stk. 2.
 Tilsvarende gælder, hvis det arbejde, som medlemmet udfører i det andet  

 land, betragtes som selvstændig virksomhed, og medlemmet derfor ikke kan  

 blive omfattet af arbejdsløshedsforsikringen i beskæftigelseslandet.
En person, der ikke er omfattet af reglerne i EF-forordning nr. 1408/71,  

 fx. fordi personen ikke er statsborger i et EF-land, kan bevare sit  

 medlemskab af en dansk arbejdsløshedskasse, uanset om pågældende bliver  

 omfattet af det andet EF-lands arbejdsløshedsforsikringssystem.
De perioder,  

 hvor personen har arbejdet samt været omfattet af det andet lands  

 arbejdsløshedsforsikring, kan ikke medregnes efter artikel 67 i EF-forordning  

 nr. 1408/71 til at opfylde af § 55/72 og § 53 i  

 arbejdsløshedsforsikringsloven.
Personen kan dog altid medregne  

 arbejdsperioder fra det andet EF-land efter de almindelige regler.
