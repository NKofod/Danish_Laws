Fremsat den 21. marts 2006 af Bente Dahl (RV),  

 Simon Emil Ammitzbøll (RV),  

 Marianne Jelved (RV) og Margrethe Vestager (RV) Forslag til folketingsbeslutning om  

 folkehøjskoleformen i europæisk kontekst Folketinget opfordrer regeringen til at iværksætte initiativer,  

 der skal give folkehøjskoleformen sådanne rammer, at den får mulighed for at  

 udvikle sig i internationale sammenhænge med EU som første målområde.
Bemærkninger til forslaget På folkehøjskolerne arbejdes der innovativt og nytænkende mange  

 steder.
Der arbejdes med forsøg og nye tiltag af mange slags for at udvikle  

 skoleformen på forskellig vis, og beslutningsforslaget skal ses i denne  

 sammenhæng.
De foreslåede initiativer består i at   

 	  

  

 etablere  

 et 3-årigt forsøgsprojekt, hvis målgruppe er borgere i EU-landene.
Der  

 etableres en »eksperimenterende europæisk højskole«, som med egen blandet  

 europæisk stab, eget budget og egen skoleplan kan drive højskole for blandede  

 grupper af europæere i eksisterende højskolers bygninger.
Skolens stab, som  

 skal være på 3-4 medarbejdere, er mobil og flytter rundt på de forskellige  

 involverede højskoler, hvor kurserne afholdes.
Medarbejderne skal have  

 kompetencer til at undervise, til at varetage administrativt arbejde, til at  

 være ledere, til at organisere og til forskelligt forefaldende arbejde.
Der  

 undervises i fag om EUs og Europas politiske systemer, kulturer,  

 historie,  

 medier, religioner, filosofier, mindretals- og menneskerettighedsspørgsmål,  

 EU-institutionernes opbygning og funktion m.v.
Projektet kan etableres af et  

 EU-land eller som samarbejde mellem flere EU-lande.
  

 	  

  

 etablere  

 et projekt sideløbende med den 3-årige eksperimenterende europæiske højskole.  

 Projektet går ud på at udvikle (selv)valideringsværktøjer inden for  

 metodeudvikling  

 og sprogudvikling af den non- og informelle læring, der medgår i det 3-årige  

 forsøgsprojekt.
Valideringsværktøjerne anvendes til at evaluere  

 forsøgsprojektet.
Dette arbejde varetages af professionelle konsulenter på  

 området.
Viser forsøgsprojektet sig at være en succes, fortsættes arbejdet  

 ved,   

 	  

  

 at  

 der  


  

 tages initiativ til etablering af europæiske  

 folkehøjskoler.
Sådanne initiativer kan tages enten som bilaterale  

 samarbejder  

 med andre EU-lande eller i projekter, hvor mere end to EU-lande indgår som  

 samarbejdspartnere.
   

 	  

  

 at  

 der  


  

 gives øgede muligheder for støtte både til danskere,  

 der tager på højskole i et andet EU-land, og til EU-borgere, der vil på  

 højskole i Danmark.
Baggrunden for forslaget EU-systemets problemer med at nå ud til borgerne i medlemslandene  

 er kendte, og kommunikation mellem befolkningen og offentlige institutioner  

 er  

 afgørende i et velfungerende demokrati.
Beslutningsforslaget vil bidrage til  

 at  

 styrke kommunikationen mellem EU-borgerne.
 Beslutningsforslaget er inspireret af nogle af forslagene fra Hvidbog  

 om en europæisk kommunikationspolitik, KOM (2006) 35, forelagt af  

 Europa-Kommissionen den 1. februar 2006.
Et af forslagene fra hvidbogen er, at medlemsstaterne kan  

 samarbejde om at etablere mødesteder, »meeting places«, som er åbne for alle  

 uanset baggrund.
Mødestederne skal afholde kulturelle og politiske  

 begivenheder/kurser  

 relateret til Europa.
Dette er en udmøntning af Europa-Kommissionens plan D  

 fra  

 den 13. oktober 2005, D for demokrati, dialog og debat.
 I Danmark findes disse mødesteder allerede i form af de danske  

 folkehøjskoler.  

 Forslaget udnytter og udbygger denne platform med den 3-årige  

 eksperimenterende  

 europæiske højskole.
Om valideringen af forsøget En forudsætning for at fortsætte arbejdet og etablere  

 europæiske folkehøjskoler, herunder at EU opretter finansiering efter det  

 3-årige forsøgsprojekt, er, at forsøgsprojektet opfylder nedenstående  

 succeskriterier.
 Forsøgsprojektet med en eksperimenterende europæisk højskole  

 skal bidrage til, at højskoleeleverne får kompetencer til:
1) at kunne navigere i den europæiske kulturelle mangfoldighed, 2) at betragte EU som et område for fremtidig jobsøgning, 3) at agere som borgere i et fælleseuropæisk politisk rum.
Disse kompetencer kan beskrives, så de kan finde plads i European  

 Qualifications Framework (EQF). EQF er et pointsystem, der giver point for al  

 læring, inklusive den, der foregår uden for et bogligt orienteret  

 undervisningssystem.  

 EQF anvendes således som målestok i en validering af, hvorvidt  

 forsøgsprojektet  

 har opfyldt succeskriterierne, og om der skal arbejdes videre med europæiske  

 folkehøjskoler.
EQF er udviklet af Europa-Kommissionen i forbindelse med  

 processen vedrørende og vedtagelsen af Lissabonstrategien i 2000.
Finansiering Når forsøgsprojektet er beskrevet og evalueret, skal de  

 europæiske folkehøjskoler på længere sigt finansieres af EU.
Der oprettes en  

 konto  

 på EUs budget, der dækker dette nye tiltag om folkeoplysende  

 virksomhed.  

 Indtil EU har etableret en konto med formålet at finansiere folkehøjskoler i  

 EU, må de enkelte EU-lande finansiere forsøgsprojekterne.
Et 3-årigt projekt, hvor der undervises 50 elever, svarende til  

 15 årselever i 12 uger om året, vil koste ca. 3 mio. kr. om året i  

 statstilskud,  

 ca. 9 mio. kr. over 3 år.
Der vil blive flere omkostninger til sekretariat  

 m.v.,  

 beløbende sig til ca. 1 mio. kr.
Alt i alt ca. 10 mio. kr. i statstilskud.  

 Deltagerbetaling bliver ca. 4,5 mio. kr. i de 3 år.
Konsulentbistand til  

 udvikling  

 af valideringsværktøjer samt evaluering af forsøget ved anvendelse af  

 EQF-systemet koster 1 mio. kr.
Udgifter i alt beløber sig til ca. 11 mio. kr.
 Beløbet på 11 mio. kr. i alt til det 3-årige forsøgsprojekt kan  

 finansieres i Det Radikale Venstres forslag til finanslov for 2007, 2008 og  

 2009 med ca. 4 mio. kr. om året.
Skriftlig fremsættelse Bente Dahl  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om folkehøjskoleformen i europæisk kontekst.
(Beslutningsforslag nr.
B 93).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
