Praksisændringer, Ikrafttræden - Praksisændringer, - Ikrafttræden Momsnævnet traf den 3/2 1995 afgørelse om, at  

 erhvervsmæssigt salg af adgang til at udøve sportsaktiviteter  

 ikke er undtaget fra momspligten, jf.
TfS 1995, 275. Nævnet  

 ændrede herved sin hidtidige praksis på området.
En virksomhed klagede til Told- og Skattestyrelsen over, at den lokale  

 told- og skatteregion havde truffet afgørelse om, at virksomheden  

 senest fra den 1. august 1995 skal beregne moms af omsætningen i en  

 bowlinghal.
Virksomhedens revisor ønskede en overgangsordning,  

 hvorefter momspligten først indtrådte pr. 1/1 1996 eller  

 tidligst pr. 1/10 1995.
 Told- og Skattestyrelsen fastholdt den trufne afgørelse, idet  

 styrelsen udtalte følgende:
» Der er ikke hjemmel i momslovgivningen til overfor de berørte  

 virksomheder at udforme overgangsordninger, hvorved retsvirkningerne af  

 Momsnævnets afgørelser udskydes.
 Hvis told- og skatteregionerne herefter alligevel tillader, at  

 Momsnævnets afgørelse først har virkning fra et senere  

 tidspunkt, er der tale om en begunstigende forvaltningsakt, som  

 virksomhederne som udgangspunkt kan støtte ret på.
Virksomhederne har imidlertid ikke krav på yderligere udskydelse af  

 retsvirkningerne end fastsat af regionerne.
 Told- og Skattestyrelsen skal i den forbindelse erindre om, at det i  

 tilfælde af offentliggjorte praksisændringer er op til de  

 berørte virksomheder at agere derefter.
