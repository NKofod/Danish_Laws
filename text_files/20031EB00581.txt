Beretning afgivet af Udenrigsudvalget den 13. maj 2004 Beretning over Forslag til  

 folketingsbeslutning om en handlingsplan for bekæmpelse af hiv/aids i  

 udviklingslande [af Morten Helveg Petersen (RV) m.fl.] 1. Udvalgsarbejdet Beslutningsforslaget blev fremsat den 26. februar 2004 og var  

 til 1. behandling den 13. april 2004. Beslutningsforslaget blev efter 1.  

 behandling henvist til behandling i Udenrigsudvalget.
Møder Udvalget har behandlet beslutningsforslaget i 1 møde.
Spørgsmål Udvalget har stillet 10 spørgsmål til udenrigsministeren til  

 skriftlig besvarelse, som denne har besvaret.
2. Politiske udtalelser Regeringen, Socialdemokraterne og Det Radikale Venstre har  

 indgået en aftale om evaluering af den danske indsats siden 1995 og om at  

 tilføre 25 mio. kr. årligt til bekæmpelse af hiv/aids.
 På den baggrund udtaler er  

  

 flertal  

  

 i udvalget  

    

 (V, S, KF og RV):
Situationen på hiv/aids-området har i de seneste år ændret sig  

 markant.
Epidemiens indvirkning på mulighederne for at sikre en stabil  

 udvikling i udviklingslandene, især i Afrika syd for Sahara, bliver stadig  

 mere  

 tydelige og understreger nødvendigheden af, at hiv/aids-problematikken  

 inddrages i tilrettelæggelsen og gennemførelsen af bistandsarbejdet.
Et  

 markant  

 fald i prisen på medicinen har medvirket til, at flere lande, bl.a. i Afrika,  

 har taget initiativ til at igangsætte livsforlængende behandling for  

 begrænsede  

 grupper.
Danmark offentliggjorde sin første handlingsplan for Danmarks  

 internationale indsats mod hiv/aids i maj 2001. Handlingsplanen lagde op til  

 en  

 bred inddragelse af hiv/aids i den danske bistandsindsats, at fremme den  

 politiske opmærksomhed på problemet og at styrke den primære forebyggelse,  

 omsorg og støtte for at afhjælpe langtidseffekterne af epidemien.
Flertallet  

 finder, at der i forsommeren 2004 bør gennemføres et review af den danske  

 indsats for bekæmpelse af hiv/aids.
Reviewet bør dække perioden 2001-2004 og  

 omfatte indsatsen i de multilaterale organisationer og i  

 programsamarbejdslandene og Sydafrika.
Der bør tages afsæt i epidemiens  

 indvirkning på de overordnede sociale og økonomiske strukturer i  

 modtagerlandet  

 og dermed på rammerne for udviklingssamarbejdet.
Reviewet bør desuden se på,  

 hvordan indsatsen på landeniveau tilrettelægges i samarbejde med regeringen  

 og  

 de øvrige donorer, og hvorledes Danmark er involveret i dialogen om  

 iværksættelse af indsatser, og belyse forudsætningerne for henholdsvis  

 forebyggende initiativer og behandling.
Reviewet bør danne grundlag for udarbejdelse af en ny  

 hiv/aids-handlingsplan, der vil fastlægge målsætninger og retningslinjer for  

 den fremtidige, styrkede danske indsats.
Handlingsplanen vil med udgangspunkt  

 i  

 den internationale konsensus på området skulle forholde sig til balancen  

 mellem  

 forebyggelse, omsorg, behandling og andre tiltag over for konsekvenserne af  

 epidemien.
Udgangspunktet bør være, at indsatsen skal tilrettelægges på en  

 sådan måde, at der sikres sammenhæng mellem de enkelte indsatser, og således,  

 at en øget behandlingsindsats ikke sker på bekostning af forebyggelse.
Den  

 konkrete fordeling af midler til forebyggelse og behandling bør fortsat  

 afgøres  

 af modtagerlandet i tæt dialog med øvrige partnere.
Udkastet til  

 handlingsplan  

 bør være genstand for en offentlig høringsproces, således at den danske  

 ressourcebase aktivt inddrages i processen.
Parterne finder, at der som led i en generel styrkelse af  

 hiv/aids-indsatsen og en bredere forankring gennem øget inddragelse af  

 faglige  

 og frivillige organisationer i Danmark og deres samarbejdsorganisationer i  

 modtagerlandene i 4-årsperioden 2005-2008 inden for de beløb, der årligt  

 tilføres  

 ulandsbudgettet i form af samlet pris- og lønopregning, bør afsættes en  

 særlig  

 pulje på 25 mio. kr. årligt til nye og innovative indsatser via disse  

 organisationer.
De nærmere retningslinjer for anvendelsen af disse midler vil  

 blive fastlagt i den nye hiv/aids-handlingsplan.
 I Danidas årsberetning, som tilgår Folketinget, bør der  

 ligeledes årligt rapporteres om den danske hiv/aids-indsats, herunder danske  

 initiativer, ngo-initiativer og finansiering på området samt koordinering  

 mellem donorer og internationale initiativer, herunder adgangen til medicin  

 og  

 udviklingen i UNAIDS og Den Globale Fond til Bekæmpelse af Aids, Tuberkulose  

 og  

 Malaria.
 Et  

  

 mindretal  

  

 i  

 udvalget (SF) er positiv over for ideen om et review af indsatsen på  

 aids-området og ideen om en årlig afrapportering, som SF finder vigtig og  

 rigtig.
SF ville have støttet en vedtagelse af beslutningsforslaget i  

 dets oprindelige form.
Imidlertid finder SF, at aftalen mellem regeringen og  

 Socialdemokraterne og Det Radikale Venstre, som er gengivet i ovenstående  

 bidrag, indeholder for lidt bevægelse, når det angår balancen mellem  

 forebyggelse  

 og behandling.
SF mener, at det er nødvendigt at satse på behandling i langt  

 højere grad, end det er tilfældet nu  det giver aftalen ikke i  

 tilstrækkelig  

 grad udtryk for.
Det er således stadig uklart, hvad der menes, når der i  

 aftalen står, at man skal satse på innovative indsatser på aids-området.  

 Beslutningsforslaget indeholdt også et vigtigt fokus på kvinder og børn, der  

 er  

 særlig udsatte når det gælder aids  et fokus, som SF mener er helt  

 centralt,  

 og som ikke står tydeligt nok i aftalen.
Endelig mener SF, at det er forkert  

 at  

 tage pengene til en øget indsats på aids-området fra den eksisterende  

 ulandsbistand.
Bevillingen til en sådan indsats bør for det første være langt  

 større, end der lægges op til i aftalen, og for det andet skal den  

 finansieres  

 via yderligere midler.
Det beløb, der nævnes i aftalen, vil ikke kunne gøre  

 indsatsen væsentligt mere effektiv i forhold til de dramatiske konsekvenser  

 for  

 sundhedstilstand, økonomi og andre samfundsmæssige forhold, som  

 aids-epidemien  

 er årsag til i tredjeverdenslandene.
Dertil kommer, at en stadig større del af de penge, der gives  

 til udvikling, spildes, fordi nøglepersoner dør undervejs.
Derfor mener SF,  

 at  

 der bør gøres en langt mere massiv indsats for at behandle aids-ramte, en  

 indsats, der kræver en massiv økonomisk satsning.
 Et  

  

 andet  


  

 mindretal  

  

 i udvalget (EL) ville have  

 stemt for beslutningsforslaget, såfremt det var kommet til 2. behandling.
Et  

  

 tredje  


  

 mindretal  

  

 i udvalget (KD) gav under  

 første behandlingen af beslutningsforslaget udtryk for, at partiet havde haft  

 i  

 sinde at støtte forslaget, som det forelå.
Det skyldes, at forslaget  

 fastholdt  

 en fin balance i forholdet mellem forebyggelse og behandling og ikke mindst  

 fastholdt, at indsatsen skulle ske på baggrund af en tæt dialog med  

 modtagerlandet.
Samtidig tog beslutningsforslaget højde for, at kvinder, børn  

 og unge er i en særlig udsat position i forhold til at blive smittet med  

 hiv/aids, og at oplysningsvirksomheden derfor i høj grad skal være  

 tilgængelig  

 for og rettet mod disse grupper.
Endvidere er beslutningsforslaget ikke  

 mindst  

 med til at pege på, at hiv/aids-epidemien er så alvorlig en trussel mod  

 menneskeheden, at Danmark skal og bør gøre en større indsats end den, vi gør  

 nu.
Vi har en moralsk forpligtelse hertil, og vi har med FNs  

 millenium-målsætninger forpligtet os til at standse og vende udbredelsen af  

 hiv/aids inden 2015.
Kristendemokraterne har valgt ikke at indgå i aftalen mellem  

 regeringen, Socialdemokraterne og Det Radikale Venstre.
Det skyldes primært,  

 at  

 Kristendemokraterne mener, at behovet for at tilføre midler til indsatsen mod  

 hiv/aids i udviklingslandene er så stort, at dette bør ske gennem nye og  

 yderligere bevillinger.
Med den indgåede aftale tilføres der ganske vist 25  

 mio. kr. ekstra årligt til bekæmpelse af hiv/aids, men det sker ved en  

 omfordeling af ulandsmidlerne og altså uden, at ulandsrammen får tilført  

 flere  

 midler.
P.  

 u. v.  

  

 Jann Sjursen  

  

 formand Bilag 1 Oversigt over bilag omdelt på B 135 Bilagsnr.
