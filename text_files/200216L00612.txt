Beretning afgivet af Arbejdsmarkedsudvalget den 27. maj 2003 Beretning over Forslag til lov om  

 ændring af lov om beskyttelse mod afskedigelse på grund af foreningsforhold (Udvidet beskyttelse af den negative foreningsfrihed) [af beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 9. januar 2003 og var til 1.  

 behandling den 31. januar 2003. Lovforslaget blev efter 1. behandling henvist  

 til behandling i Arbejdsmarkedsudvalget.
Udvalget afgav betænkning den 21.  

 maj  

 2003. Lovforslaget var til 2. behandling den 27. maj 2003, hvorefter det blev  

 henvist til fornyet behandling i Arbejdsmarkedsudvalget.
Møder Udvalget har behandlet lovforslaget i 13 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 15. november 2002 dette udkast  

 til udvalget, jf. alm. del  bilag 68. Den 10. januar 2003 sendte  

 beskæftigelsesministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
BAT, Region Århus, BAT-kartellet, Dansk Frisør & Kosmetiker  

 Forbund, Dansk Metal, Helsingør, Danske Anlægsgartnere, Danske Sælgere, Den Kristelige Fagbevægelse,  

 Esbjerg, Den Kristelige Fagbevægelse,  

 Hillerød, Den Kristelige Fagbevægelse,  

 Randers, FDB Viby, HK Handel, HK Silkeborg, HK Vejle, HK Vejle Øst, Landsklubben Irma-Butikker, Landsorganisationen i Danmark, LO Tårnby/Dragør, Murersvendenes Fagforening, NNF, Roskilde Fællesafdeling, Nærings- og  

 Nydelsesmiddelarbejder Forbundet, Rejsearbejdere for Retfærdig  

 Skattelovgivning, Sammenslutningen af Landbrugets  

 Arbejdsgiverforeninger, SiD Grafisk, Randers, Claus Solvig, Rødovre og Harry Thrane, Frederiksværk.
 Beskæftigelsesministeren har over for udvalget kommenteret de  

 skriftlige henvendelser.
Deputationer Endvidere har følgende mundtligt over for udvalget redegjort for  

 deres holdning til lovforslaget:
BAT, Region Århus, BAT-kartellet, Dansk Frisør & Kosmetiker  

 Forbund, Den Kristelige Fagbevægelse,  

 Hillerød, Den Kristelige Fagbevægelse,  

 Randers, Den Kristelige Fagbevægelse, Aabenraa, FDB Viby, HK Handel, HK Silkeborg, HK Vejle, HK Vejle Øst, Landsklubben Irma-butikker, Landsorganisationen i Danmark, Murersvendenes Fagforening, NNF, Roskilde Fællesafdeling, Nærings- og  

 Nydelsesmiddelarbejder Forbundet, Rør- og Blikkenslagernes  

 Fagforening, Sammenslutningen af Landbrugets  

 Arbejdsgiverforeninger, SiD, Silkeborg, SiD Grafisk, Randers, Claus Solvig, Rødovre, og Harry Thrane, Frederiksværk.
Spørgsmål Udvalget har stillet 90 spørgsmål til beskæftigelsesministeren  

 til skriftlig besvarelse, som denne har besvaret.
2. Politiske bemærkninger Et  

  

 mindretal  

  

 i  

 udvalget (S, SF og EL) finder, at lovforslaget ensidigt er rettet mod de  

 eksklusivaftaler,  

 som indgås mellem de faglige organisationer og arbejdsgiverorganisationer  

 eller  

 uorganiserede arbejdsgivere, mens eksklusivbestemmelserne inden for de  

 liberale  

 erhverv ikke berøres.
Det er i sig selv uacceptabelt.
Samtidig må Socialdemokratiet, Socialistisk Folkeparti og  

 Enhedslisten konstatere, at eksklusivaftaler er frivillige aftaler, som  

 indgås  

 på linje med andre aftaler i overenskomstsystemet.
Derfor er et forbud mod  

 eksklusivaftaler også et indgreb i aftalefriheden på arbejdsmarkedet.
Eksklusivaftaler fungerer som et redskab for de faglige  

 organisationer til at sikre det organiserede arbejdsmarked mod, at enkelte  

 arbejdsgivere kan misbruge uorganiseret arbejdskraft til at undergrave løn og  

 arbejdsforhold.
Det er et vigtigt redskab, ikke mindst på arbejdspladser med  

 overvejende ufaglærte arbejdere.
Eksklusivaftaler kan også have betydning for håndhævelse af  

 overenskomster, når en overenskomst er en tiltrædelsesoverenskomst indgået  

 med  

 en arbejdsgiver uden for en arbejdsgiverorganisation.
Derfor kan  

 eksklusivbestemmelser i forbindelse med tiltrædelsesoverenskomster have stor  

 betydning på områder, hvor der er let adgang til ufaglært arbejdskraft, og  

 risikoen for, at der ansættes uorganiserede medarbejdere til lavere  

 aflønning,  

 er åbenlys.
Endelig er det inden for nogle fagområder  f.eks. murere og  

 farmakologer  et væsentlig element i de indgåede eksklusivaftaler, at  

 de  

 indeholder bestemmelser vedrørende efteruddannelse.
Et forbud mod  

 eksklusivaftaler vil således også medføre forringelser på  

 efteruddannelsesområdet.
Et  

  

 andet mindretal  

  

 i  

 udvalget (V og KF) anser det for en grundlæggende ret, at den enkelte  

 lønmodtager har frihed til at vælge eller fravælge medlemskab af en forening  

 uden at risikere ikke at få eller at miste sin ansættelse på en bestemt  

 virksomhed eller inden for en bestemt branche.
Dette kan alene sikres via  

 lovgivning, idet der ikke er vist vilje til at få fjernet  

 eksklusivbestemmelserne ad aftalevejen.
Reel foreningsfrihed og dermed en bedre beskyttelse mod  

 foreningstvang på arbejdsmarkedet har gennem mange år været en del at det  

 politiske program for Venstre og Det Konservative Folkeparti.
Der er med L  

 120  

 tale om et væsentligt lovforslag, som udgør ét af elementerne i regeringens  

 bestræbelser på at skabe større frihed for den enkelte lønmodtager til i  

 højere  

 grad at kunne vælge, hvordan man ønsker at indrette sit liv.
Det må desværre konstateres, at der ikke er det fornødne flertal  

 for forslaget i denne samling.
Dette er beklageligt og tankevækkende i lyset  

 af, at der den 14. maj 2002 blev vedtaget en folketingsbeslutning, som netop  

 pålagde regeringen at fremsætte et lovforslag, som sikrer foreningsfriheden  

 på  

 arbejdsmarkedet.
Lovforslag nr.
L 120 lever fuldt ud op til  

 folketingsbeslutningen, ifølge hvilken det skal sikres, at enhver  

 arbejdsgiver  

 og enhver arbejdstager har frihed til at melde sig ind i  

 arbejdsgiverforeninger  

 og fagforeninger eller at undlade at gøre det, uden at det må komme den  

 pågældende personligt eller erhvervsmæssigt til skade.
Men det er særlig beklageligt, at 220.000 lønmodtagere på det  

 danske arbejdsmarked fortsat ikke frit kan vælge eller fravælge medlemskab af  

 en fagforening uden at risikere deres levebrød.
Det er krænkende, at det  

 forsat  

 er lovligt, at en gruppe af lønmodtagere ikke kan få ansættelse eller kan  

 blive  

 afskediget, fordi de ikke ønsker at være medlem af en bestemt forening.  

 Sådanne  

 tilstande burde ikke være lovlige på det danske arbejdsmarked anno 2003.
Venstre og Det Konservative Folkeparti står imidlertid ved det,  

 som regeringen har lovet i regeringsgrundlaget.
Derfor vil regeringspartierne  

 fortsat arbejde på at sikre foreningsfriheden.
Et  

  

 tredje mindretal  

  

 i  

 udvalget (DF) kan ikke på det nuværende grundlag støtte lovforslaget.
Der er  

 2  

 hovedårsager hertil:
 Beslutningsforslaget, der ligger til grund for lovforslaget, har  

 Dansk Folkeparti, som det også har været fremført i debatten, været  

 medforslagsstiller til, jf. folketingsbeslutning af 14. maj 2002 (B 47 fra  

 folketingsåret 2001-02, 2. samling). Det gik på en generel afskaffelse af  

 eksklusivaftaler.
Lovforslaget går ud på en ensidig afskaffelse  kun for  

 lønmodtagere.
Det finder Dansk Folkeparti uacceptabelt.
Dansk Folkeparti  

 ønsker  

 fortsat et opgør med eksklusivaftaler, men ikke gennemført som et ideologisk  

 korstog imod fagbevægelsen.
Derfor bør et indgreb rette sig generelt mod  

 eksklusivaftaler.
Dansk Folkeparti har i forbindelse med udvidelsen af EU mod øst  

 ønsket en 7-års overgangsordning for arbejdskraftens frie bevægelse.
Dansk  

 Folkeparti har fremsat beslutningsforslag nr.
B 56 herom i indeværende  

 folketingsår.
Regeringens foreløbige svar herpå er at arbejde med en  

 sikkerhedsmekanisme, der skal søge at dæmme op for utilsigtet tilstrømning af  

 arbejdskraft fra Østeuropa, og en sikring af det danske sociale system.
Det er p.t. fuldstændig uklart, hvad der kommer til at ske på  

 dette område.
Da disse problemer ikke bliver afklaret, før Folketinget  

 slutter  

 den nuværende samling, kan Dansk Folkeparti heller ikke af denne grund p.t.  

 støtte lovforslaget.
Et  

  

 fjerde mindretal  

  

 i  

 udvalget (KRF) finder, at medlemskab af en bestemt faglig organisation aldrig  

 må gøres til en betingelse for erhvervsvirke.
Såvel retten til at danne  

 organisationer som retten til at stå udenfor organisationer skal være  

 uantastelig.
Enhver form for eksklusivaftaler skal derfor forbydes.
Kristeligt Folkeparti støttede derfor lovforslag nr.
L 120, som  

 er en udmøntning af beslutningsforslag fra den 14. maj 2002, hvor Kristeligt  

 Folkeparti og Dansk Folkeparti opnåede flertal til at pålægge regeringen at  

 komme med forslag til afskaffelse af eksklusivaftalerne.
Med lovforslag nr.
L  

 120 ville et flertal bestående af Venstre, Det Konservative Folkeparti, Dansk  

 Folkeparti og Kristeligt Folkeparti kunne sikre, at enhver arbejdsgiver og  

 enhver arbejdstager har frihed til at melde sig ind i arbejdsgiverforeninger  

 og  

 fagforeninger eller at undlade at gøre det, uden at det må komme den  

 pågældende  

 personligt eller erhvervsmæssigt til skade.
Kristeligt Folkeparti må derfor med stor skuffelse konstatere,  

 at Dansk Folkeparti siden har valgt at løbe fra aftalen.
Dette er efter  

 Kristeligt Folkepartis opfattelse pinligt for Dansk Folkepartis troværdighed  

   

 og stærkt beklageligt for det frie arbejdsmarked.
For et år siden deltog  

 Dansk  

 Folkeparti i kampen mod eksklusivaftalerne med høj bannerføring, men nu kan  

 partiet pludselig ikke længere gå ind for det forslag, som de selv har været  

 medforslagsstillere på.
Kristeligt Folkeparti beklager, at der ikke kunne samles flertal  

 for lovforslag nr.
L 120, men vil fortsat arbejde for at sikre friheden på  

 det danske  

 arbejdsmarked.
P. u. v.  

  

 Jens Vibjerg  

  

  

 formand Bilag 1 Oversigt over bilag vedrørende L 120 Bilagsnr.
