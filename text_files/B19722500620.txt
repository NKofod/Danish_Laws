INDHOLDSFORTEGNELSE 1  Område 2  Definitioner 2.1 Dampkedlen 2.2 Dampkedlens tilbehør 2.3 Tryk, måleenheder m.m.
3  Fritagelser 3.1 Grupperne A, B, C, D og E 3.2 Gruppe F 3.3 Grupperne A, B, C, D, E og F 4  Konstruktion m.m.
4.1 Konstruktion 4.2 Trykprøvning 5  Armatur 5.1 Almindelige regler 5.2 Mærkeplade 5.3 Vandstandsmærke 5.4 Vandstandsvisere 5.5 Sikkerhedsventiler til dampkedler i grupperne A, B, C, D og E 5.6 Sikkerhedsventiler til dampkedler i gruppe F 5.7 Trykmåler 5.8 Udblæsningsarmatur 5.9 Stopventiler 6  Tilbehør 6.1 Fødeapparater og cirkulationspumper 7  Automatisk fyrede dampkedler 7.1 Ekstra sikkerhedsudstyr 7.2 Fyring 7.3 Afprøvning af ekstra sikkerhedsudstyr 8  Pasning, vejledning, anmeldelse 8.1 Pasning 8.2 Vejledning 8.3 Anmeldelse af dampkedler i grupperne A, B, C, D og E 8.4 Anmeldelse og eftersyn af dampkedler i gruppe F I medfør af § 22, jfr. § 25, stk. 2, i arbejdsministeriets bekendtgørelse  

 af 22. december 1971 om dampkedelanlæg på landjorden og § 14, stk. 2, jfr. §  

 13, i arbejdsministeriets bekendtgørelse af samme dato om pasning af  

 dampkedler lempes kravene i nævnte bekendtgørelser som anført i denne  

 forskrift.
1 OMRÅDE 1.1 Denne forskrift omhandler de grupper af dampkedler, der er nævnt  

 nedenfor i kapitel 3, og hvori der til brug uden for dampkedlen fremstilles  

 vanddamp af et tryk, der er højere end atmosfærens.
2. DEFINITIONER 2.1 Dampkedlen 2.1.1 Ved en fyret dampkedel forstås en dampkedel, der tilføres varme fra  

 forbrændingsprocesser eller elektricitet.
 2.1.2 Dampkedlen omfatter trykparten, der i reglen består af en beholder  

 kombineret med systemer af vand- eller røgrør, og tilhørende armatur.  

 Uafspærrelige economisere og uafspærrelige overhedere betragtes som en del af  

 dampkedlen.
 2.1.3 Ved en dampkedels armatur forstås det overvågnings-, betjenings- og  

 sikkerhedsudstyr, der er anbragt på dampkedlens trykpart.
2.1.4 Ved en elektrodedampkedel forstås en elektrisk opvarmet dampkedel,  

 hvori kedelvandet indgår i det elektriske kredsløb.
Den elektriske energi  

 tilføres i form af vekselstrøm.
 2.1.5 Ved en dampkedel med tvangsgennemløb forstås en dampkedel, hvori  

 vandets gennemløb skyldes fødeapparater, og hvori vandet ved et enkelt  

 gennemløb helt eller næsten helt fordampes.
 2.1.6 Ved en dampkedel med tvangscirkulation forstås en dampkedel, hvori  

 vandets cirkulation frembringes af pumper.
 2.1.7 Ved »laveste vandstand« forstås det niveau i dampkedlen,  

 som vandstanden ikke må komme under, når dampkedlen fyres.
 2.1.8 Ved en bevægelig dampkedel forstås en dampkedel, der er beregnet til  

 anvendelse på vekslende brugssteder, og som sammen med sit tilbehør udgør en  

 flytbar helhed.
2.2 Dampkedlens tilbehør 2.2.1 Ved en dampkedels tilbehør forstås de hjælpeindretninger, der er  

 nødvendige for dampkedlens drift.
 2.2.2 Ved en economiser forstås et ild- eller røggaspåvirket rørsystem til  

 forvarmning af fødevand.
 2.2.3 Ved en overheder forstås et rørsystem til ophedning af damp.
 2.3 Tryk, måleenheder m.m.
 2.3.1 Ved driftstryk forstås det tryk, som dampkedlen arbejder ved  

 (arbejdstrykket).
 2.3.2 Ved indstillingstryk forstås det højest tilladelige driftstryk.
 2.3.3 Ved beregningstryk forstås det tryk, som dampkedlen er konstrueret  

 til (det højest tilladelige indstillingstryk).
 2.3.4 Tryk måles i bar (overtryk) eller ato. 1 ato er lig med 0,981 bar  

 (overtryk), men kan med tilstrækkelig nøjagtighed regnes lig med 1 bar.
 2.3.5 Temperatur måles i grader Celsius (grader C).
 2.3.6 Ved hedeflade forstås de områder af dampkedlen, hvorigennem varme  

 overføres fra varmekilden til dampkedlens vand eller damp.
 2.3.7 En dampkedels ydelse måles i kg damp/time, i Mcal/time eller i kW.
3 FRITAGELSER 3.1 Grupperne A, B, C, D og E Følgende dampkedler fritages for bestemmelserne i § 4, stk. 2, sidste  

 punktum, § 10, stk. 1, §§ 11, 12, 13, 14, første punktum, 17, 18, 19 og 20 i  

 arbejdsministeriets bekendtgørelse af 22. december 1971 om dampkedelanlæg på  

 landjorden.
 3.1.1 A Dampkedler hvis rumindhold er mindre end 35 liter, og hvor  

 produktet af indstillingstryk og rumindhold ikke overstiger 100 bar gange  

 liter.
 3.1.2 B Elektrodedampkedler hvis rumindhold er mindre end 35 liter, og  

 hvor produktet af indstillingstryk og rumindhold ikke overstiger 200 bar  

 gange liter.
 3.1.3 C Dampkedler hvis ildpåvirkede del kun består af rør med højest 35  

 mm indvendig diameter, og hvor produktet af indstillingstryk og rumindhold  

 ikke overstiger 200 bar gange liter.
 3.1.4 D Dampkedler der udelukkende består af rør med højest 35 mm  

 indvendig diameter.
 3.1.5 E Dampkedler hvis indstillingstryk ikke overstiger 1 bar, og hvor  

 produktet af indstillingstryk og rumindhold ikke overstiger 600 bar gange  

 liter.
3.2 gruppe F Følgende dampkedler fritages for bestemmelserne i § 4, stk. 2, sidste  

 punktum, § 10, stk. 1, §§ 12, 13, 14, første punktum, 17, 18, 19 og 20 i  

 arbejdsministeriets bekendtgørelse af 22. december 1971 om dampkedelanlæg på  

 landjorden.
 3.2.1 F Dampkedler hvis indstillingstryk ikke overstiger 1 bar, og hvor  

 produktet af indstillingstryk og rumindhold er større end 600 bar gange liter  

 og mindre end eller lig med 5000 bar gange liter.
3.3 Grupperne A, B, C, D, E og F Grupperne A, B, C, D, E og F fritages for bestemmelserne i §§ 3-12 i  

 arbejdsministeriets bekendtgørelse af 22. december 1971 om pasning af  

 dampkedler.
 Uanset fritagelsen ovenfor fra bestemmelserne i § 19 skal der dog ske  

 anmeldelse til arbejdstilsynet, hvis et dampkedelanlæg udsættes for  

 sprængning eller brand.
 4 KONSTRUKTION m.m.
4.1 Konstruktion 4.1.1 Dampkedler i grupperne A, B, C, D og E skal konstrueres efter  

 teknikkens anerkendte regler.
 4.1.2 Dampkedler i gruppe F skal derudover konstrueres efter forskrifterne  

 for konstruktion af fyrede dampkedler.
 4.1.3 Uanset stk. 4.1.2 kan støbejern anvendes i elementdampkedler.
4.2 Trykprøvning 4.2.1 Dampkedler i grupperne A, B, C og D trykprøves af leverandøren eller  

 opstilleren med et prøvningstryk, der er det dobbelte af indstillingstrykket.
 4.2.2 Dampkedler i grupperne E og F trykprøves af leverandøren eller  

 opstilleren med et prøvningstryk på 3 bar.
 4.2.3 De enkelte elementer til støbejernsdampkedler under grupperne E og F  

 skal dog være trykprøvet med et prøvningstryk på 6 bar.
5 ARMATUR 5.1 Almindelige regler 5.1.1 Dampkedler efter denne forskrift skal udstyres med armatur efter  

 reglerne i dette kapitel.
For gruppe A kan armaturreglernes mål- og  

 dimensionsangivelser dog fraviges, hvis kedlens konstruktion og størrelse gør  

 det nødvendigt.
Driftstilstande af sikkerhedsmæssig betydning skal dog kunne  

 overvåges og beherskes i nødvendigt omfang.
5.1.2 Armatur skal vær pålideligt og med hensyn til materiale og  

 konstruktion være egnet til driftsforholdene.
Til grund ved vurderingen heraf  

 lægges anerkendte retningslinjer og fabrikantens angivelser.
5.2 Mærkeplade 5.2.1 Dampkedler i grupperne A, B, C, D og E skal have en umiddelbart  

 synlig mærkning med følgende angivelser:
 5.2.2 Dampkedler i gruppe F skal have en umiddelbart synlig mærkning med  

 følgende angivelser:
5.3 Vandstandsmærke 5.3.1 Laveste vandstand fastsættes til mindst 65 mm over den øverste del  

 af hedefladen.
5.3.2 Den fastsatte laveste vandstand skal være angivet ved et  

 iøjnefaldende og holdbart stregmærke på dampkedlen.
Mærkets længde skal være  

 ca. 30 mm, og det skal være begrænset af bogstaverne L og V (L------V).
 5.3.3 Umiddelbart bag eller ved siden af vandstandsglas skal stregmærkets  

 højde være angivet ved en vandret viser, der er rettet mod glasset, således  

 at vandstandens beliggenhed i forhold til L-V mærket kan aflæses sikkert.
 5.3.4 Dampkedler med tvangsgennemløb, elektrodedampkedler samt dampkedler,  

 der fyres med forbrændingsprodukter, hvis temperatur ikke kan overstige 400  

 grader C, forlanges ikke udstyret med L-V mærke.
5.4 Vandstandsvisere 5.4.1 En dampkedel skal have et vandstandsglas, som direkte viser  

 vandstanden i dampkedlen.
 5.4.2 Vandstandsglasset skal være anbragt og belyst således, at den, der  

 passer vandstanden, let og sikkert kan iagttage det.
 5.4.3 Vandstandsglasset skal være forbundet med dampkedlens vand- og  

 damprum.
5.4.4 Rørforbindelserne skal have en lysning på mindst 20 mm, hvis de er  

 lige og kan gennemstødes, medens andre rør skal have en lysning på mindst 38  

 mm.
Rørforbindelserne må ikke have skarpe knæk, vand- eller dampsække.
De  

 skal være så korte som muligt.
Vandstandsglas må ikke have tilledningsrør  

 indvendig i dampkedlen.
5.4.5 I eller umiddelbart ved glasholderne skal findes afspærrings- og  

 gennemblæsningshaner eller -ventiler.
Udover disse må der ikke anbringes  

 afspærringsmidler i rørforbindelserne til vandstandsglas.
 5.4.6 Vandstandsglassets afspærrings- og gennemblæsningshaner og -ventiler  

 skal let kunne betjenes.
 5.4.7 Gennemblæsning af vandstandsglas skal kunne ske uden risiko for den,  

 der tilser dampkedlen.
 5.4.8 Vandstandsglas, afspærrings- og gennemblæsningshaner og -ventiler  

 skal have mindst 8 mm lysning (eller et areal på mindst 50  

 kvadratmillimeter).
 De skal være indrettet således, at de let kan renses.
5.4.9 Laveste synlige del af vandstandsglasset skal ligge mindst 30 mm  

 under L-V mærket og må ikke ligge mere end 50 mm under dette.
Mindst 2/3 af  

 glassets synlige del skal være beliggende over L-V mærket.
 5.4.10 Hvor rørforbindelser er ført gennem murværk eller påvirkes af  

 røggas skal de have beskyttelsesrør.
 5.4.11 Dampkedler med tvangsgennemløb skal ikke have vandstandsglas, men  

 alarmanlæg, som træder i funktion ved begyndende vandmangel.
 5.4.12 Elektrodedampkedler samt dampkedler, der fyres med  

 forbrændingsprodukter, hvis temperatur ikke overstiger 400 grader C,  

 forlanges ikke udstyret med vandstandsglas.
5.5 Sikkerhedsventiler til dampkedler i grupperne A, B, C, D og E 5.5.1 En dampkedel skal have en sikkerhedsventil med tilstrækkelig  

 kapacitet til at hindre, at trykket i dampkedlen overstiger  

 indstillingstrykket med mere end 10% ved dampkedlens største vedvarende  

 dampproduktion og lukkede dampafgange.
 5.5.2 Er dampproduktionen større end 1000 kg pr. time, skal dampkedlen  

 have 2 sikkerhedsventiler, der tilsammen skal kunne afblæse den nødvendige  

 dampmængde.
 5.5.3 Ved fastsættelse af en sikkerhedsventils kapacitet lægges  

 sikkerhedsventilfabrikantens oplysninger til grund, og den opgivne kapacitet  

 multipliceres med faktoren 0,9.
 5.5.4 Hvis der mangler sikre oplysninger om en sikkerhedsventils  

 kapacitet, kan der enten holdes en afblæsningsprøve, eller  

 sikkerhedsventilens lysningsareal F kvadratcentimeter kan bestemmes ud fra  

 dampkedlens maksimale ydelse Q ved følgende formel:
5.5.5 Sikkerhedsventilen skal have en letteanordning, der ved aktiveringen  

 løfter ventilkeglen i forhold til ventilsædet.
Tidligere typegodkendte  

 sikkerhedsventiler med direkte vægtbelastning (standventiler) tillades dog  

 indtil videre anvendt uden letteanordning.
 5.5.6 Sikkerhedsventilen skal være anbragt uafspærreligt på dampkedlens  

 damprum.
5.5.7 En sikkerhedsventil skal være konstrueret og udført således og af  

 sådanne materialer, at dens funktion ikke forhindres ved, at der opstår  

 blivende deformation, sammenklæbning eller rustdannelse eller anden tæring.  

 Dele af sikkerhedsventilen må ikke kunne afkastes af dampen.
Ventilsædets  

 topvinkel skal være mellem 90 grader og 180 grader, begge tal indbefattet.  

 Der må ikke være styr på tilgangssiden.
 5.5.8 Udblæsning fra sikkerhedsventiler skal ske på farefri måde.
 5.5.9 Sikkerhedsventilens afgangsside skal have dræn.
5.5.10 I stedet for sikkerhedsventil kan anvendes uafspærrelig forbindelse  

 til atmosfæren gennem frostsikret væskelås.
Væskelåsen skal have mindst 1/5  

 af det lysningsareal, som beregnes efter formlerne i 5.5.4. Lysningsarealet  

 må dog ikke være mindre end 3 kvadratcentimeter.
5.6 Sikkerhedsventiler til dampkedler i gruppe F 5.6.1 Kravene i 5.5 skal være opfyldt.
Derudover skal sikkerhedsventilen  

 være mærket således, at følgende kan fastslås:
5.7 Trykmåler 5.7.1 En dampkedel skal have en trykmåler, der angiver trykket ved direkte  

 visning i bar eller ato, og som er anbragt og belyst sådan, at den, der  

 tilser dampkedlen, let og sikkert kan aflæse den.
Skalaen skal have rødt  

 mærke ved dampkedlens indstillingstryk.
 5.7.2 Trykmåleren skal være forbundet med dampkedlens damprum.
5.8 Udblæsningsarmatur 5.8.1 En dampkedel skal have een eller flere udblæsningsanordninger i  

 direkte forbindelse med den laveste del af vandrummene.
5.9 Stopventiler 5.9.1 Hvis dampafgangsrørets lysning er større end 15 mm, skal der være  

 stopventil ved kedlen.
6 TILBEHØR 6.1 Fødeapparater og cirkulationspumper 6.1.1 En dampkedel skal have en anordning, der kan tilføre fødevand i  

 tilstrækkelig mængde.
 6.1.2 Elektrodedampkedler samt dampkedler, der fyres med  

 forbrændingsprodukter, hvis temperatur ikke kan overstige 400 grader C,  

 forlanges ikke udstyret med anordning til fødevandstilførsel.
6.1.3 Ved føderørets tilslutning til dampkedlen skal der være kontraventil  

 og afspærringsventil.
Sidstnævnte anbringes mellem kontraventil og dampkedel.
7 AUTOMATISK FYREDE DAMPKEDLER 7.1 Ekstra sikkerhedsudstyr 7.1.1 Dampkedler med anden fyring end håndfyring skal have følgende ekstra  

 sikkerhedsudstyr, med mindre de er under stadig overvågning:
 1 tørkogningssikring.
 1 overtrykssikring.
 7.1.2 Elektrodedampkedler samt dampkedler, der fyres med  

 forbrændingsprodukter, hvis temperatur ikke kan overstige 400 grader C,  

 behøver dog ikke tørkogningssikring.
 7.1.3 Udover det i 7.1.1 nævnte udstyr skal dampkedler med  

 tvangscirkulation have en anordning, der automatisk afbryder fyringen, når  

 det cirkulerede vands hastighed falder under en given minimumsværdi.
 7.1.4 Det i 7.1.1 nævnte ekstraudstyr skal være indrettet således, at dets  

 funktion kan afprøves under drift.
7.1.5 En tørkogningssikring skal være således indrettet, at den automatisk  

 afbryder fyringen, hvis vandstanden er sunket under det lavest tilladte.  

 Fyringen må ikke kunne genoptages automatisk, hvis tørkogningssikringen har  

 været i funktion.
Tørkogningssikringen må ikke umiddelbart kunne sættes ud af  

 funktion.
Hvis tørkogningssikringen aktiveres af en svømmer eller neddyppede  

 elektroder, må den ikke være anbragt i et særligt hus, men skal være anbragt  

 direkte i kedelbeholderen.
En tørkogningssikring skal have en mærkeplade, der  

 angiver fabrikant, indstillingstryk og/eller højest tilladte temperatur.
Den  

 må ikke sluttes til samme rørforbindelser som vandstandsvisere,  

 vandmangelsikringer eller fødevandsregulatorer.
7.1.6 En overtryksikring skal automatisk afbryde fyringen, hvis  

 indstillingstrykket overskrides.
Fyringen må ikke kunne genoptages  

 automatisk, hvis overtryksikringen har været i funktion.
Den skal have en  

 mærkeplade, der angiver fabrikant, indstillingstryk og højest tilladte  

 temperatur.
7.2 Fyring 7.2.1 Automatisk fyrede dampkedler må kun fyres med sådanne brændsler og  

 udstyres med sådanne fyringsapparater, at fyringen i givet fald hurtigt  

 afbrydes automatisk.
 7.2.2 Ved fyring med olie må kun anvendes oliefyr, der af statens  

 brandinspektion er godkendt til automatisk drift.
 7.2.3 Ved fyring med gas må kun anvendes fyringsaggregater, der af en  

 institution, der er anerkendt af direktoratet for arbejdstilsynet, er  

 godkendt til automatisk drift.
7.3 Afprøvning af ekstra sikkerhedsudstyr 7.3.1 Med passende mellemrum skal sikkerhedsudstyret underkastes eftersyn  

 af en sagkyndig.
8 PASNING, VEJLEDNING, ANMELDELSE 8.1 Pasning 8.1.1 En dampkedel skal overvåges i nødvendigt omfang.
Sikkerheds- og  

 reguleringsindretninger - herunder det automatiske udstyr - skal holdes i  

 brugbar stand.
Der skal i almindelighed foretages rensning og eftersyn af  

 dampkedlen og dens armatur og tilbehør en gang om året.
 8.1.2 Stadig overvågning indebærer, at kedelpasseren ikke må afbryde  

 overvågningen i så lang tid, at vandet i dampkedlen ved fuld dampproduktion  

 og uden fødevandstilførsel kan nå at synke under L-V mærket.
8.2 Vejledning 8.2.1 Ved levering af en dampkedel skal der medfølge en  

 betjeningsvejledning.
 8.2.2 Der skal findes en vejledning i betjening og afprøvning af ekstra  

 sikkerhedsudstyr, jfr. 7.1. Den skal være opstillet i let forståelige  

 instruktioner.
8.3 Anmeldelse af dampkedler i grupperne A, B, C, D og E 8.3.1 Dampkedler i grupperne A, B, C, D og E anmeldes ikke til  

 arbejdstilsynet.
8.4 Anmeldelse og eftersyn af dampkedler i gruppe F 8.4.1 Dampkedler i gruppe F anmeldes til arbejdstilsynet.  

 Anmeldelsesblanketten, der fås hos arbejdstilsynet, skal ledsages af 8.4.2 Før en dampkedel tages i brug, skal der foreligge en brugstilladelse  

 fra arbejdstilsynet, efter at dette har kontrolleret, at dampkedlen er  

 forskriftsmæssigt udstyret og opstillet.
 8.4.3 Ingen ejer eller bruger må flytte et faststående dampkedelanlæg  

 eller ombygge dampkedlen uden at anmelde dette til arbejdstilsynet.
 8.4.4 Der kræves ikke anmeldelse efter flytning af et bevægeligt  

 dampkedelanlæg, men ejeren, henholdsvis brugeren, har pligt til at oplyse om  

 dampkedlens brugssted, når arbejdstilsynet anmoder herom.
 8.4.5 Ved nyopstilling af et faststående, brugt dampkedelanlæg kræves  

 fornyet brugstilladelse.
 8.4.6 Dampkedler i gruppe F underkastes ikke regelmæssige eftersyn af  

 arbejdstilsynet, men kontrolleres ved uanmeldte inspektioner.
