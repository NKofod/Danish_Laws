 Ved en mellem det danske gesandtskab i Buenos Aires og det argentinske  

 udenrigs- og kulturministerium den 15. december 1948 stedfunden noteveksling  

 er der mellem Danmark og Argentina afsluttet en overenskomst om gensidig  

 fritagelse for beskatning af indtægter, der hidrører fra skibsfarts- og  

 luftfartsvirksomhed.
 Noterne har følgende ordlyd:
UDENRIGS- OG KULTURMINISTERIET D.E.S.No. 2802.
 Buenos Aires, den 15. december 1948.
Til hs. ekscellence dr.
Fin Lund, Danmarks ekstraordinære gesandt og befuldmægtigede minister.
Hr.
Minister, Jeg har den ære, på den argentinske regerings vegne, at henvende mig til  

 Deres ekscellence for, ud fra ønsket om at undgå dobbeltbeskatning af  

 indtægter hidrørende fra udøvelse af skibsfarts- og luftfartsvirksomhed og  

 med det formål at fremme handelssamkvemmet med Danmark, at meddele Deres  

 ekscellence følgende:
 1. I medfør af den i artikel 10 i lov nr. 11682 af  

 1947 givne bemyndigelse forpligter den argentinske regering sig til, på  

 betingelse af gensidighed, at fritage for indkomstskat og enhver anden afgift  

 på udbytter sådanne indtægter, der hidrører fra udøvelse af skibsfart og  

 luftfart mellem republikken Argentina og et hvilket som helst andet land og  

 som er indvundet af foretagender oprettet i Danmark.
 2. Ved udtrykket »udøvelse af skibsfart og  

 luftfart« forstås befordring af personer eller varer, som foretages af  

 ejere eller befragtere af skibe eller luftfartøjer.
3. Ved »foretagender oprettet i Danmark«  

 forstås fysiske personer, der er bosat i nævnte land uden at have domicil i  

 republikken Argentina og som udøver forretningsmæssig skibsfarts- og  

 luftfartsbefordring, samt kapital- eller personlige selskaber, der er  

 oprettet i overensstemmelse med Danmarks love og hvis ledelse eller  

 hovedadministration har sæde indenfor dets område.
Under dette begreb  

 henføres endvidere udnyttelsen af den skibsfarts- og luftfartsbefordring, som  

 drives af den danske stat eller af selskaber, i hvilke den er parthaver.
 4. Den under punkt 1 omhandlede fritagelse omfatter  

 alle indtægter, som er indtjent efter den 1. januar 1946, og den argentinske  

 regering vil kunne sætte den ud af kraft til et hvilket som helst tidspunkt  

 med et varsel på 6 måneder.
 Idet jeg meddeler Deres ekscellence, at et imødekommende svar vil blive  

 betragtet som en aftale mellem de høje kontraherende parter, beder jeg Dem  

 modtage forsikringen om min mest udmærkede højagtelse.
 (sign.) H.Sosa Molina.
KGL.
DANSK GESANDTSKAB Buenos Aires, den 15. december 1948 Hr. minister, Jeg har den ære at anerkende modtagelsen af Deres ekscellences note D.
E.
S.
Nr. 2802 af dags dato, hvis tekst lyder som følger:
Til hs. ekscellence dr.
Fin Lund, Danmarks ekstraordinære gesandt og befuldmægtigede minister.
Hr. minister, Jeg har den ære, på den argentinske regerings vegne, at henvende mig til  

 Deres ekscellence for, ud fra ønsket om at undgå dobbeltbeskatning af  

 indtægter hidrørende fra udøvelse af skibsfarts- og luftfartsvirksomhed og  

 med det formål at fremme handelssamkvemmet med Danmark, at meddele Deres  

 ekscellence følgende:
 1. I medfør af den i artikel 10 i lov nr. 11682 af  

 1947 givne bemyndigelse forpligter den argentinske regering sig til, på  

 betingelse af gensidighed, at fritage for indkomstskat og enhver anden afgift  

 på udbytter sådanne indtægter, der hidrører fra udøvelse af skibsfart mellem  

 republikken Argentina og et hvilket som helst andet land og som er indvundet  

 af foretagender oprettet i Danmark.
 2. Ved udtrykket »udøvelse af skibsfart og  

 luftfart« forstås forretningsmæssig befordring af personer eller varer,  

 som foretages af ejere eller befragter af skibe eller luftfartøjer.
3. Ved »foretagender oprettet i Danmark«  

 forstås de fysiske personer, der er bosat i nævnte land uden at have domicil  

 i republikken Argentina og som udøver forretningsmæssig skibsfarts- og  

 luftfartsbefordring samt kapital- eller personlige selskaber, der er oprettet  

 i overensstemmelse med Danmarks love og hvis ledelse eller  

 hovedadministration har sæde indenfor dets område.
Under dette begreb  

 henføres endvidere udnyttelsen af den skibsfarts- og luftfartsbefordring, som  

 drives af den danske stat eller af selskaber, i hvilke den er parthaver.
 4. Den under punkt 1 omhandlede fritagelse omfatter  

 alle indtægter, som er indtjent efter den 1. januar 1946, og den argentinske  

 regering vil kunne sætte den ud af kraft til et hvilket som helst tidspunkt  

 med et varsel på 6 måneder.
Idet jeg meddeler Deres ekscellence, at et imødekommende svar vil blive  

 betragtet som en aftale mellem de høje kontraherende parter, beder jeg Dem  

 modtage forsikringen om min mest udmærkede højagtelse (sign.) H.
Sosa Molina.
 Idet jeg gør Deres ekscellence bekendt med, at den danske regering er enig  

 i bestemmelserne i overciterede note, tillader jeg mig at meddele Deres  

 ekscellence følgende:
 1. I medfør af den danske skattelovgivning givne  

 bemyndigelse forpligter den danske regering sig til at fritage for  

 indkomstskat og enhver anden afgift på udbytter sådanne indtægter, der  

 hidrører fra udøvelse af skibsfart og luftfart mellem Danmark og et hvilket  

 som helst andet land og som er indvundet af foretagender oprettet i  

 Argentina.
2. Ved »foretagender oprettet i republikken  

 Argentina« forstås de fysiske personer, der er bosat i nævnte land uden  

 at have domicil i Danmark og som udøver forretningsmæssig skibsfarts- og  

 luftfartsbefordring, samt aktieselskaber og andre sammenslutninger, oprettet  

 i overensstemmelse med republikken Argentinas love og hvis ledelse eller  

 hovedadministration har sæde indenfor dens område.
Under dette begreb  

 henføres endvidere udnyttelsen af den skibsfarts- og luftfartsbefordring, som  

 drives af den argentinske stat eller af selskaber, i hvilke de er parthaver.
 3. Den under punkt 1 omhandlede fritagelse omfatter  

 alle indtægter, som er indtjent efter den 1. januar 1946, og den danske  

 regering vil kunne sætte den ud af kraft til et hvilket som helst tidspunkt  

 med et varsel på 6 måneder.
 Jeg benytter lejligheden til overfor Deres ekscellence at udtrykke  

 forsikringen om min mest udmærkede højagtelse.
 (sign.) Fin Lund.
 Danmarks minister.
Til hs. ekscellence divisionsgeneral Humberto Sosa Molina, krigsminister og fungerende  

 udenrigs- og kulturminister, Buenos Aires.
 Hvilket herved bringes til almindelig kundskab.
 Udenrigsministeriet, den 1. december  

 1949.
 Gustav Rasmussen.
