Bekendtgørelse  

 om udloddende investeringsforeningers oplysnings- og dokumentationspligt I henhold til § 16 C, stk. 12 og 15, i lov om  

 påligningen af indkomstskat til staten (ligningsloven), jf. lovbekendtgørelse  

 nr. 887 af 20. september 2005 som ændret ved lov nr. 1414 af 21. december  

 2005,  

 og § 21, stk. 7, i lov nr. 1413 af 21. december 2005 om den  

 skattemæssige behandling af gevinst og tab ved afståelse af aktier m.v  

 (aktieavancebeskatningsloven), fastsættes:
 § 1.  

  

 Investeringsforeninger, der udsteder omsættelige beviser for medlemmernes  

 indskud, og som opgør en minimumsudlodning, der beskattes i overensstemmelse  

 med, at foreningen har valgt, at foreningens indkomst skal beskattes hos  

 medlemmerne efter reglerne for udloddende foreninger, jf. ligningsloven  

 § 16  

 C, stk. 1, skal indsende oplysningerne i stk. 2 til told- og  

 skatteforvaltningen.
 Stk. 2.  

  

 Følgende  

 oplysninger skal indsendes:
 1)  

 	  

 Oplysninger om  

 foreningens eller afdelingens navn.
 2)  

 	  

 Oplysninger om  

 foreningens eller afdelingens adresse, foreningens hjemsted (ISO  

 hjemlandskode).
 3)  

 	  

 Oplysninger om  

 foreningens eller afdelingens CVR-nr. eller SE-nr., foreningens  

 ISIN-fondskode.
 4)  

 	  

 Foreningen eller  

 afdelingens vedtægter.
 5)  

 	  

 Oplysning om  

 foreningens eller afdelingens valg af skattemæssig status som udloddende  

 investeringsforening,  

 jf. ligningsloven § 16 C, stk. 1, 1. pkt., samt oplysning om  

 foreningen eller afdelingen har valgt beskatning som aktiebaseret forening,  

 jf.  

 aktieavancebeskatningsloven § 21, stk. 2. Foreninger, der er  

 omfattet  

 af § 12, stk. 6, i lov nr. 407 af 1. juni 2005 skal dog kun  

 indsende  

 oplysning om valg af skattemæssig status, hvis den afviger fra registrering  

 den  

 1. januar 2005.
 Stk. 3.  

  

 En  

 udloddende investeringsforening, der i medfør af ligningsloven § 16 C,  

 stk. 15, har valgt at opgøre minimumsudlodningen som årets  

 nettofortjeneste opgjort efter aktieavancebeskatningslovens § 23,  

 stk. 2 (summarisk opgørelse) i stedet for at opgøre minimumsudlodningen  

 efter ligningsloven § 16 C, stk. 2, skal udover de i stk. 2  

 nævnte oplysninger m.v. indsende oplysning til told- og skatteforvaltningen  

 om,  

 at beslutning om beskatning efter ligningsloven § 16 C, stk. 15 er  

 truffet enten i forbindelse med foreningens eller afdelingens stiftelse,  

 inden  

 markedsføring her i landet eller inden 31. december 2006.
§ 2.  

  

 De  

 i § 1 nævnte oplysninger skal indsendes til told- og skatteforvaltningen  

 senest den 31. december i det første år, for hvis indkomst valget skal gælde  

 for.
Indsendelse for 2006 for udloddende investeringsforeninger, der har  

 valgt  

 summarisk opgørelse efter ligningslovens § 16 C, stk. 15, kan dog  

 altid ske senest den 31. december 2006.
 § 3.  

  

 Udloddende investeringsforeninger der har valgt at opgøre en  

 minimumsudlodning  

 efter ligningsloven § 16 C, stk. 2, skal årligt indsende  

 nedenstående  

 oplysninger til told- og skatteforvaltningen:
1)  

 	  

 Oplysning om  

 størrelsen af minimumsudlodningen og dens sammensætning.
Det skal vises,  

 hvorledes minimumsudlodningen opgjort efter reglerne i ligningsloven  

 § 16  

 C, stk. 3-10, har sammenhæng med foreningens eller afdelingens indkomst  

 (den godkendte og reviderede årsrapport) i det år, som udlodningen hidrører  

 fra.
Det skal vises, hvorledes minimumsudlodningen er sammensat i henholdsvis  

 aktieindkomst, jf. personskatteloven § 4 a, kapitalindkomst, jf.  

 personskatteloven  

 § 4 og skattefri indkomst, jf. ligningsloven § 16 A, stk. 5-7.  

 Fordelingen af minimumsudlodningens sammensætning pr. cirkulerende bevis som  

 nævnt under § 1, stk. 2, nr. 7, skal endvidere oplyses.
For at  

 belyse  

 sammenhængen mellem minimumsudlodning og foreningens eller afdelingens  

 indkomst  

 skal der udarbejdes nødvendige skattemæssige korrektioner og specifikationer  

 til den reviderede og godkendte årsrapport.
2)  

 	  

 Oplysning om det  

 faktisk udloddede beløb fordelt på indkomsttyper, jf. ligningsloven § 16  

 C, stk. 3. Det skal vises, hvorledes det faktisk udloddede beløb opgjort  

 efter reglerne i ligningsloven § 16 C, stk. 3-10, har sammenhæng  

 med  

 foreningens eller afdelingens indkomst (den godkendte og reviderede  

 årsrapport)  

 i det år, som udlodningen hidrører fra.
Det skal vises, hvorledes det faktisk  

 udloddede beløb er sammensat i henholdsvis aktieindkomst, jf.  

 personskatteloven  

 § 4 a, kapitalindkomst, jf. personskatteloven § 4 og skattefri  

 indkomst, jf. ligningsloven § 16 A, stk. 5-7. Fordelingen af det  

 faktisk udloddede beløbs sammensætning pr. cirkulerende bevis som nævnt under  

 § 1, stk. 2, nr. 7, skal endvidere oplyses.
For at belyse  

 sammenhængen mellem det faktisk udloddede beløb og foreningens eller  

 afdelingens indkomst skal der udarbejdes nødvendige skattemæssige  

 korrektioner  

 og specifikationer til den reviderede og godkendte årsrapport.
 3)  

 	  

 Foreningens eller  

 afdelingens godkendte og reviderede årsrapport.
 4)  

 	  

 Oplysning om antal  

 cirkulerende beviser, der indgår i beregningen af udlodningen.
 5)  

 	  

 Beslutningsdatoen for  

 vedtagelsen af udlodningen (generalforsamlingstidspunktet og  

 beslutningstidspunktet  

 for á conto udlodning).
 § 4.  

  

 Udloddende investeringsforeninger der efter ligningsloven § 16 C,  

 stk. 15 har valgt at opgøre minimumsudlodningen som årets  

 nettofortjeneste  

 opgjort efter aktieavancebeskatningslovens § 23, stk. 2, skal  

 årligt  

 indsende nedenstående oplysninger til told- og skatteforvaltningen:
1)  

 	  

 Oplysning om  

 minimumsudlodning opgjort efter ligningslovens § 16 C, stk. 15, og  

 faktisk udloddede beløb.
For at belyse sammenhængen mellem minimumsudlodning  

 henholdsvis det faktisk udloddede beløb og foreningens eller afdelingens  

 indkomst skal der udarbejdes nødvendige skattemæssige korrektioner og  

 specifikationer til den reviderede og godkendte årsrapport.
 2)  

 	  

 Foreningens eller afdelingens  

 godkendte og reviderede årsrapport.
 3)  

 	  

 Oplysning om antal  

 cirkulerende beviser, der indgår i beregningen af udlodningen.
 4)  

 	  

 Beslutningsdatoen for  

 vedtagelsen af udlodningen (generalforsamlingstidspunktet eller  

 beslutningstidspunktet  

 for á conto udlodning).
 § 5.  

  

 De  

 i §§ 3-4 nævnte oplysninger m.v. skal indsendes inden 2 måneder efter  

 generalforsamlingens årlige godkendelse af udbytte m.v., dog senest 31.  

 december i samme år.
 § 6.  

  

 Bekendtgørelsen træder i kraft den 1. juni 2006. Den har virkning for  

 oplysninger om udbytte fra investeringsbeviser, der tilskrives ejeren efter  

 ikrafttrædelsen.
