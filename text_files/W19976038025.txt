 Af medlemmets handlingsplan, oprettet efter ansøgningen og  

 direktoratets forespørgsel, fremgik bl.a., at der var op til flere  

 jobtræningstilbud inden for medlemmets område til  

 beskæftigelse snarest.
 Direktoratet fandt, at medlemmet ikke var berettiget til en attest E 303,  

 idet medlemmet var indplaceret i aktivperioden, og arbejdsformidlingen ikke  

 kunne udelukke aktivering i attestperioden.
 Ankenævnet fandt, at medlemmet ikke kunne nægtes en attest E  

 303 alene med henvisning til indplaceringen i aktivperioden, og at  

 arbejdsformidlingen ikke kunne udelukke, at medlemmet kom i aktivering i  

 attestperioden.
 Ankenævnet lagde vægt på, at der ikke var udarbejdet en  

 individuel handlingsplan med en konkret tilbud til medlemmet.
 Ankenævnet lagde til grund, at en attest E 303 er en ret, som  

 følger af en EF-forordning, som er umiddelbart anvendelig i  

 medlemslandene, og som ikke kan ændres ved senere modstående  

 lovgivning.
 Ankenævnet hjemviste sagen til fornyet behandling i  

 direktoratet.
Attest E 303, aktivperiode, handlingsplan Medlemmet søgte om en attest E 303 til  

 arbejdssøgning i England med afrejse den 8. februar 1997.
 Arbejdsformidlingen oplyste, at medlemmet var indplaceret i aktivperioden  

 og indkaldt til samtale vedr. aktivering.
På direktoratets forespørgsel oplyste arbejdsformidlingen, at  

 der var udarbejdet en handlingsplan for medlemmet, at arbejdssøgning  

 med attest E 303 ikke indgik i denne, og at arbejdsformidlingen ikke kunne  

 udelukke, at hun kom i aktivering i attestperioden.
Arbejdsformidlingen  

 henviste iøvrigt til den vedlagte handlingsplan for medlemmet.
 Af handlingsplanen fremgik der en redegørelse for  

 hændelsesforløbet vedr. medlemmets ansøgning om en E 303  

 og direktoratets forespørgsel til arbejdsformidlingen i denne  

 anledning.
Dernæst fremgik det, at der var mulighed for aktivering, da  

 arbejdsformidlingen havde op til flere jobtræningstilbud inden for  

 kontorområdet til beskæftigelse snarest.
Der var tillige mulighed  

 for kursusaktivitet, hvilket medlemmet dog ikke, mente at have behov for.  

 Medlemmet blev iøvrigt ved personlig henvendelse til  

 arbejdsformidlingen tilbudt konkrete jobtræningsmuligheder, herunder et  

 tilbud ved Sæby Kommune til tiltrædelse den 1. april 1997.
 Ankenævnet fandt, at medlemmet ikke kan nægtes en attest E 303  

 alene med henvisning til, at hun er indplaceret i aktivperioden, og at  

 arbejdsformidlingen ikke kan udelukke, at hun kommer i aktivering i  

 attestperioden.
 Ankenævnet lagde vægt på, at der ikke var udarbejdet en  

 individuel handlingsplan med et konkret tilbud til medlemmet.
 Ankenævnet lagde til grund, at bevarelsen af danske dagpenge under  

 arbejdssøgning i et andet EU-land var en ret, der følger af  

 artikel 69 i EF-forordning nr. 1408/71. Ankenævnet lagde endvidere til  

 grund, at EF-forordningen var umiddelbart anvendelig i medlemstaterne, at den  

 ikke kan ændres ved senere modstående national lovgivning, og at  

 forordningen fandt anvendelse på enhver lovgivning om sociale  

 sikringsgrene, der vedrørte ydelser bl.a. ved arbejdsløshed, jf  

 . forordningens artikel 4.
 Ankenævnet ændrede direktoratets afgørelse.
 Sagen blev hjemvist til fornyet behandling i direktoratet til  

 afgørelse af, hvorvidt og i hvilket omfang medlemmet herefter var  

 berettiget til en attest E 303.
