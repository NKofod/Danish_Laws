 Sagerne vedrører navnlig tildeling af førtidspension til ansøgere, der  

 selv driver eller hvis ægtefælle driver selvstændig virksomhed.
 Ankestyrelsen har ved opgørelsen af forsørgelsesgrundlaget taget  

 udgangspunkt i overskuddet af virksomheden, uden fradrag for renteudgifter.
 Der er givet afslag på førtidspension i tilfælde, hvor virksomheden  

 har været i drift i uændret eller ikke ubetydeligt omfang.
 I sagerne 1 og 2 er socialindkomstens formuetillæg medtaget ved  

 vurderingen af, om der foreligger et tilstrækkeligt forsørgelsesgrundlag.
I sagerne 3 og 4, hvor der ikke var tale om en virksomhed i drift, men  

 alene om indtægt i form af forpagtningsafgift, fandtes ikke grundlag for at  

 fradrage driftsmæssige omkostninger ved opgørelsen af forsørgelsesgrundlaget.  

 (* 1) REDEGØRELSE FOR DE ENKELTE SAGER:
 1.
 REDEGØRELSE FOR SAGEN:
En gift kvinde søgte førtidspension i marts 1984 som 62-årig.
Hun havde  

 ikke haft arbejde uden for hjemmet siden 1944, og hun havde ingen  

 helbredsklager.
 Ansøgerens ægtefælle var selvstændig murermester og havde tillige modtaget  

 folkepension siden maj 1983. Overskuddet ved hans virksomhed var i årene fra  

 1980 til 1983 henholdsvis 129.631 kr., 162.705 kr., 121.035 kr. og 88.945  

 kr., og der var i samme periode en årlig formueindtægt på ca. 12.000 kr.
 AFGØRELSEN, DER KLAGES OVER:
 Ved sin afgørelse i juli 1984 anslog revaliderings- og pensionsnævnet de  

 fremtidige indtægter til ca. 86.000 kr. årlig, bestående af overskud af  

 virksomhed 45.000 kr., folkepension 34.000 kr. og formueindtægt 7.000 kr.  

 Nævnet fandt, at disse indtægter udgjorde et passende forsørgelsesgrundlag,  

 og gav derfor afslag på førtidspension.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
Overskuddet ved virksomheden udgjorde 32.246 kr. i 1984 og 32.961 kr. i  

 1985. I 1985 var den samlede nettoformue 550.286 kr., og den samlede  

 formueindtægt var 9.706 kr.
Der var et formuetillæg på 5.020 kr.
 Efter fornyet ansøgning tilkendte revaliderings- og pensionsnævnet  

 ansøgeren pension efter § 14, stk. 3, nr. 3, i lov om social pension, med  

 virkning fra den 1. maj 1986.
 ANKESTYRELSENS AFGØRELSE:
 Ankestyrelsen finder, at ansøgerens og ægtefællens forsørgelsesgrundlag,  

 bestående af indtægt ved selvstændig virksomhed, folkepension,  

 formueindtægter og formuetillæg, har været tilstrækkeligt frem til den 1. maj  

 1986.
 Ankestyrelsen tiltræder derfor revaliderings- og pensionsnævnets afgørelse  

 af juli 1984.
 2.
 REDEGØRELSE FOR SAGEN:
En gift kvinde søgte førtidspension i december 1983 som 61-årig.
Hun og  

 hendes ægtefælle havde drevet en landbrugsejendom siden 1946. Ægtefællen blev  

 syg omkring 1971, og herefter stod ansøgeren for størstedelen af arbejdet på  

 ejendommen, indtil dyrene blev solgt og jorden bortforpagtet i 1978.  

 Ejendommen blev solgt i 1982, og ægtefællerne købte et parcelhus.
 Ansøgerens ægtefælle havde modtaget højeste førtidspension, men overgik  

 til folkepension den 1. maj 1984. Han var tilkendt bestandstillæg.
På ansøgningstidspunktet bestod indtægterne af højeste førtidspension og  

 renteindtægter.
Fra den 1. maj 1984 var det forventede fremtidige  

 forsørgelsesgrundlag 99.216 kr. om året, bestående af folkepension 36.156  

 kr., renteindtægt 57.680 kr. og formuetillæg 5.380 kr.
Den årlige renteudgift  

 var 48.700 kr. ..BI.-Om ansøgerens helbredstilstand var det oplyst, at hun  

 var meget belastet af ægtefællens sygdom og var medicinmisbruger, men der var  

 ikke tale om en egentlig psykisk lidelse.
 AFGØRELSEN, DER KLAGES OVER:
 Revaliderings- og pensionsnævnet fandt efter en samlet vurdering af de  

 helbredsmæssige og sociale forhold, at ansøgeren opfyldte betingelserne for  

 tilkendelse af pension efter lov om invalidepension og førtidspension m.v. §  

 3, stk. 3, nr. 2, med virkning fra 1. januar 1984. Et medlem af nævnet fandt  

 ikke betingelserne for at tilkende pension opfyldt.
 KLAGEN TIL ANKESTYRELSEN:
Afgørelsen var indanket af det sociale udvalg.
Udvalget henviste navnlig  

 til, at der ved opgørelsen af forsørgelsesgrundlaget ikke kunne tages hensyn  

 til ægtefællernes renteudgift, og at der herefter ikke var grundlag for at  

 tilkende behovsbestemt førtidspension.
 SUPPLERENDE OPLYSNINGER EFTER ANKEN:
 Efter at ansøgerens ægtefælle havde fået ophold på plejehjem, ophørte  

 udbetalingen af hans folkepension den 1. april 1985.
 ANKESTYRELSENS AFGØRELSE:
 Ankestyrelsen finder, at ansøgerens erhvervsevne ikke kan anses for nedsat  

 med mindst halvdelen, jfr. lov om invalidepension og førtidspension m.v. § 3,  

 stk. 3, nr. 1.
 Ankestyrelsen bemærker, at i perioden fra 1. januar til 30. april 1984 har  

 forsørgelsesgrundlaget, bestående af højeste førtidspension, renteindtægt og  

 formuetillæg, udelukket tilkendelse af pension efter lovens § 3, stk. 3, nr.  

 2, og § 3, stk. 4.
 Ankestyrelsen finder endvidere, at forsørgelsesgrundlaget fra 1. maj 1984  

 til 31. marts 1985, bestående af folkepension, renteindtægt og formuetillæg,  

 har været tilstrækkeligt.
 Ankestyrelsen finder således, at betingelserne for at tilkende pension  

 ikke har været opfyldt fra den 1. januar 1984 til den 31. marts 1985. Der  

 skal dog ikke ske tilbagebetaling af den pension, der er udbetalt i denne  

 periode i henhold til revaliderings- og pensionsnævnets afgørelse.
 3.
 REDEGØRELSE FOR SAGEN:
En gift mand søgte førtidspension i april 1984 som 60-årig.
Han havde  

 drevet en landbrugsejendom på 43 tdr. land, men jorden havde været  

 bortforpagtet siden 1977, og i 1982 var han ophørt med dyrehold.
Han havde  

 modtaget arbejdsløshedsdagpenge frem til april 1984 og derefter supplerende  

 hjælp efter bistandsloven.
 I regnskabsåret 1983/84 havde ansøgeren modtaget en forpagtningsafgift på  

 66.154 kr. og arbejdsløshedsdagpenge med 55.980 kr., og der havde endvidere  

 været en renteindtægt på 1.801 kr.
 Ansøgerens ægtefælle havde deltids rengørindsarbejde, og indtægten herved  

 havde i regnskabsåret 1983/84 været 25.156 kr.
Ved regnskabsårets afslutning var aktiverne 1.160.748 kr., hovedsagelig  

 ejendommens værdi, og passiverne var 729.988 kr.
Efter formuenedslag var den  

 skattepligtige formue 187.246 kr.
 Ansøgeren havde ingen helbredsmæssige klager.
 AFGØRELSEN, DER KLAGES OVER:
Revaliderings- og pensionsnævnet gav afslag på førtidspension.
Nævnet  

 fandt ikke ansøgerens erhvervsevne nedsat med mindst halvdelen, og hans  

 muligheder for at opnå en arbejdsindtægt, der ville udelukke tilkendelse af  

 pension, fandtes ikke at være udtømte.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
I regnskabsåret 1984/85 havde ansøgeren en indtægt hidrørende fra  

 forpagtningsafgiften på 76.419 kr., en lønindtægt på 765 kr. og en  

 renteindtægt på 4.818 kr. Ægtefællens indtægt var 50.134 kr., og den samlede  

 indtægt udgjorde således 132.176 kr.
Den samlede renteudgift var 91.847 kr.
 ANKESTYRELSENS AFGØRELSE:
 Da ansøgerens og ægtefællens indtægt overstiger den i socialministeriets  

 bekendtgørelse fastsatte udelukkelsesgrænse, kan der ikke tilkendes  

 behovsbestemt førtidspension.
 Ankestyrelsen bemærker herved, at da ansøgeren ikke driver landbruget, men  

 alene har indtægt i form af forpagtningsafgift, findes der ikke grundlag for  

 at foretage fradrag for driftsmæssige omkostninger.
 Ankestyrelsen skal endvidere bemærke, at der ved opgørelsen af  

 forsørgelsesgrundlaget ikke foretages fradrag for renteudgifter.
 Ankestyrelsen tiltræder således revaliderings- og pensionsnævnets  

 afgørelse.
 4.
 REDEGØRELSE FOR SAGEN:
 En kvinde søgte førtidspension i august 1984 som 61-årig, efter at hendes  

 ægtefælle var afgået ved døden.
Ansøgeren og ægtefællen havde drevet en landbrugsejendom på 38 tdr. land,  

 de seneste år som frilandsgartneri.
Overskuddet havde i årene 1981 - 1984  

 været på 80.-90.000 kr.
Efter ægtefællens død havde ansøgeren bortforpagtet jorden bortset fra 1  

 td. land med jordbær.
Hendes årlige indtægter var herefter en  

 forpagtningsafgift på 57.420 kr. og anslået indtægt ved salg fra haven på  

 5.000 kr.
 Nettoformuen var i 1984 810.369 kr. overvejende bestående af ejendommens  

 værdi.
 Ansøgeren havde ingen helbredsklager af betydning.
 AFGØRELSEN, DER KLAGES OVER:
Revaliderings- og pensionsnævnet gav afslag på førtidspension.
Nævnet  

 fandt, at ansøgerens helbredsmæssige og sociale forhold ikke medførte en  

 nedsættelse af erhvervsevnen med mindst halvdelen, og at de sociale forhold  

 ikke talte for at tilkende pension.
 Et medlem af nævnet gik ind for tilkendelse af pension under henvisning  

 til de sociale og helbredsmæssige forhold.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
Det var til ankestyrelsen oplyst, at forpagtningsafgiften var faldet til  

 56.300 kr. om året, og at ansøgeren var ophørt med salg fra haven.
Hun havde  

 en overgang i 1985 modtaget hjælp efter bistandslovens § 37, ialt 6.725 kr.
 ANKESTYRELSENS AFGØRELSE:
 Ankestyrelsen finder, at indtægten i form af forpagtningsafgiften udgør et  

 tilstrækkeligt forsørgelsesgrundlag.
 Ankestyrelsen bemærker herved, at da ansøgeren ikke driver landbruget, men  

 alene har indtægt i form af forpagtningsafgift, findes der ikke grundlag for  

 at foretage fradrag for driftsmæssige omkostninger.
 Ankestyrelsen tiltræder således revaliderings- og pensionsnævnets  

 afgørelse.
 5.
 REDEGØRELSE FOR SAGEN:
En gift mand søgte førtidspension i september 1984 som 62-årig.
Han havde  

 siden 1945 drevet en landbrugsejendom på nu 52 tdr. land.
Tidligere havde han  

 haft såvel kvæg som svin, men af helbredsmæssige grunde havde han nedtrappet  

 dyreholdet siden 1976. Virksomhedens overskud var i 1983 ca. 78.000 kr. og i  

 1984 ca. 68.000 kr.
Ansøgeren klagede over hyppig hoste og smerter i ryg, skuldre, arme og  

 ben.
Endvidere var han platfodet.
Hans læge fandt, at klagerne i betydelig  

 grad var psykisk betinget.
 Ansøgerens ægtefælle søgte ligeledes førtidspension, og hun fik den 1.  

 oktober 1984 tilkendt pension efter § 14, stk. 3, nr. 2, i lov om social  

 pension.
 AFGØRELSEN, DER KLAGES OVER:
Revaliderings- og pensionsnævnet gav afslag på førtidspension.
På baggrund  

 af sagens lægelige oplysninger fandt nævnet, at ansøgerens arbejdsevne ikke  

 var nedsat i et sådant omfang, at han af helbredsmæssige årsager var  

 berettiget til pension.
Nævnet fandt heller ikke, at der forelå sociale  

 omstændigheder, der kunne begrunde tilkendelse af pension.
 KLAGEN TIL ANKESTYRELSEN:
Afgørelsen var indanket af ansøgeren, der fandt sin erhvervsevne nedsat  

 med mindst halvdelen af helbredsmæssige grunde.
Han anførte, at det var gået  

 væsentligt bedre med helbredet i den tid, han havde modtaget forskud på  

 pension og ikke havde haft det store arbejde med dyr.
Besætningen var nu  

 stort set afhændet.
 SUPPLERENDE OPLYSNINGER EFTER ANKEN:
 Umiddelbart efter afslaget på pension blev ansøgeren sygemeldt på halv tid  

 og modtog herefter sygedagpenge med 613 kr. om ugen.
 ANKESTYRELSENS AFGØRELSE:
 Efter det oplyste om ansøgerens helbredsforhold finder ankestyrelsen, at  

 hans erhvervsevne ikke er nedsat med mindst halvdelen af helbredsmæssige  

 grunde.
Ankestyrelsen finder heller ikke, at sociale forhold taler for tilkendelse  

 af pension.
Ankestyrelsen har lagt vægt på, at der ikke ses at være sket  

 nogen væsentlig forringelse af ansøgerens og ægtefællens samlede ingtægter.
 Ankestyrelsen tiltræder således revaliderings- og pensionsnævnets  

 afgørelse.
 6.
 REDEGØRELSE FOR SAGEN:
En enlig mand søgte førtidspension i januar 1985 som 60-årig.
Han var  

 uddannet som planteskolegartner og havde siden 1949 arbejdet på en  

 landbrugsejendom på 10 ha., som han overtog i 1962.
Ansøgeren drev ejendommen alene.
Han oplyste i forbindelse med  

 ansøgningen, at besætningen bestod af 6 malkekøer samt kalve og kvier.
Jorden  

 blev dyrket med korn, roer, raps og græs.
Der var maskinstation til  

 sprøjtning, presning af halm, noget af tærskearbejdet, udkørsel af gødning og  

 optagning af roer.
Virksomhedens overskud lå i årene fra 1980 til 1985 mellem 31.280 kr. og  

 41.791 kr.
Ansøgeren havde endvidere haft renteindtægter på mellem 2.000 kr.  

 og 4.000 kr. årlig.
Renteudgifterne var i regnskabsåret 1984/85 27.700 kr.
 Om ansøgerens helbredsmæssige forhold var det oplyst, at han havde  

 gigtsmerter i skuldrene og tendens til »døde« fingre ved  

 kuldepåvirkning.
 AFGØRELSEN, DER KLAGES OVER:
Revaliderings- og pensionsnævnet gav afslag på førtidspension.
Nævnet  

 lagde specielt vægt på, at der ikke var helbredsmæssige forhold til støtte  

 for ansøgningen, sammenholdt med, at hverken sociale eller erhvervsmæssige  

 forhold talte for tilkendelse af pension.
 KLAGEN TIL ANKESTYRELSEN:
Afgørelsen var indanket af ansøgerens landboforening på hans vegne.
Det  

 var i anken anført, at der de sidste 4 år ikke havde været indtægter fra  

 bedriften til opretholdelse af et beskedent privatforbrug, når den  

 skattepligtige indkomst blev sammenholdt med det tilsvarende års  

 konsolideringsbeløb, beregnet på grundlag af driftsøkonomiske retningslinier.
 ANKESTYRELSENS AFGØRELSE:
 Ankestyrelsen finder efter det oplyste om helbredsforholdene at ansøgerens  

 erhvervsevne ikke er nedsat med mindst halvdelen.
 Under hensyn til, at overskuddet af ansøgerens landbrugsejendom, som han  

 fortsat driver, ikke er ændret væsentligt de senere år, finder ankestyrelsen  

 endvidere, at heller ikke sociale forhold taler for at tilkende pension.
 Ankestyrelsen tiltræder således revaliderings- og pensionsnævnets  

 afgørelse.
 7.
 REDEGØRELSE FOR SAGEN:
En gift kvinde søgte førtidspension i januar 1984 som 52-årig.
Hun og  

 hendes ægtefælle havde drevet en landbrugsejendom på 10 ha. siden 1952.  

 Jorden blev dyrket med korn og græs til halmproduktion, og der var  

 maskinstation til mejetærskning.
Der var endvidere svineavl med 5 - 6 søer.
Ansøgeren havde stået for en væsentlig del af arbejdet i stald og på mark,  

 da hendes ægtefælle havde en ryglidelse.
Han fik i 1974 tilkendt mellemste  

 invalidepension.
Virksomheden gav i 1981 et overskud på 13.508 kr.
I 1982 og 1983 var der  

 et helt ubetydeligt overskud, og i 1984 var der et underskud på 9.984 kr.
Nettoformuen var i 1984 563.746 kr. hovedsagelig bestående af en  

 ejendomsværdi på 510.000 kr.
Prioritetsgælden var 42.604 kr.
Der var et  

 formuetillæg til socialindkomsten på 6.680 kr.
 Ansøgeren havde ingen helbredsmæssige klager.
 AFGØRELSEN, DER KLAGES OVER:
Revaliderings- og pensionsnævnet gav afslag på førtidspension.
Efter det  

 om ansøgerens forhold oplyste fandt nævnet, at der ikke forlå et varigt behov  

 for forsørgelse.
Nævnet lagde herved til grund, at ansøgeren skulle være i  

 stand til at påtage sig arbejde i ikke uvæsentligt omfang til supplering af  

 ægtefællens pension.
 KLAGEN TIL ANKESTYRELSEN:
Afgørelsen var indanket af ansøgeren.
Hun henviste navnlig til, at det  

 ikke havde været muligt for hende at finde beskæftigelse, da hun havde været  

 borte fra arbejdsmarkedet i 35 år, boede og arbejdede på landbrugsejendommen  

 og var bundet til at passe den syge ægtefælle.
 SUPPLERENDE OPLYSNINGER EFTER ANKEN:
 I 1985 var overskuddet ved virksomheden 7.757 kr.
 ANKESTYRELSENS AFGØRELSE:
Ankestyrelsen finder, at der ikke er et sådant varigt forsørgelsesbehov,  

 som er en betingelse for tildeling af pension.
Navnlig under hensyn til  

 ansøgerens alder er ankestyrelsen enig med revaliderings- og pensionsnævnet  

 i, at hun skulle kunne påtage sig indtægtsgivende arbejde til supplering af  

 ægtefællens pension.
 Ankestyrelsen tiltræder således revaliderings- og pensionsnævnets  

 afgørelse.
 8.
 REDEGØRELSE FOR SAGEN:
En gift kvinde havde søgt førtidig pension i oktober 1983 som 63- årig.  

 Hun og hendes ægtefælle havde dervet en landbrugsejendom på 23 tdr. land  

 siden 1954. Jorden blev dyrket med korn, og der var svineavl med 15 - 20 søer  

 plus smågrise.
Virksomhedens overskud havde i årene fra 1980 til 1984 ligget  

 mellem 33.739 kr. og 55.905 kr.
Ansøgeren havde været hjemmearbejdende husmor indtil 1966 og havde  

 herefter haft rengøringsarbejde indtil 1974, hvor hun blev sygemeldt på grund  

 af en stofskiftelidelse, der blev behandlet medicinsk.
Fra 1976 til 1983  

 havde hun deltaget i alt forefaldende arbejde på landbrugsejendommen.
 Ansøgeren led af åreknuder på højre ben med åreknudeeksem, i de senere år  

 havde der endvidere været tilbagevendende tilfælde med lumbago.
 AFGØRELSEN, DER KLAGES OVER:
Revaliderings- og pensiosnævnet vurderede ansøgerens erhvervsmæssige  

 invaliditet i forhold til hendes helbredsmæssige muligheder for at udføre et  

 deltidsarbejde og det huslige arbejde i eget hjem.
Nævnet skønnede, at hun  

 trods helbredsklagerne skulle kunne deltage i driften af landbruget, og  

 nævnet fandt ikke andre grunde, der talte for pension.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
 Landbrugets overskud var i 1985 75.060 kr.
 ANKESTYRELSENS AFGØRELSE:
 Ankestyrelsen finder ikke, at helbredsmæssige eller andre forhold har talt  

 for at tilkende førtidig folkepension.
Ankestyrelsen finder, at erhvervsevnenedsættelsen skal bedømmes i forhold  

 til erhvervsmæssig beskæftigelse i et vist omfang tillige med husligt arbejde  

 i hjemmet.
Ankestyrelsen finder imidlertid efter det oplyste om  

 helbredsforholdene ikke, at erhvervsevnen kan anses for nedsat med mindst  

 halvdelen efter lov om invalidepension og førtidspension m.v. § 3, stk. 3,  

 nr. 1 eller 2.
Ankestyrelsen finder heller ikke, at sociale forhold taler for tilkendelse  

 af pension.
Der er herved navnlig lagt vægt på, at ansøgerens ægtefælle  

 fortsat driver landbrugsejendommen, samt på oplysningerne om ejendommens  

 driftsresultat.
 Ankestyrelsen tiltræder således revaliderings- og pensionsnævnets  

 afgørelse.
 9.
 REDEGØRELSE FOR SAGEN:
En gift kvinde søgte førtidspension i oktober 1984 som 57-årig.
Hendes  

 ægtefælle drev selvstændig virksomhed som TV-reparatør og havde herved et  

 overskud på 45.124 kr. i 1981, 54.548 kr. i 1982, 45.659 kr. i 1983 og 36.012  

 kr. i 1984. Der var i 1984 endvidere en renteindtægt på 4.574 kr.
Ansøgeren havde ikke haft arbejde uden for hjemmet siden 1963, og hun  

 havde ikke hjulpet med i ægtefællens virksomhed.
Hun led af slidgigt og svær  

 discusdegeneration i halshvirvelsøjlen, frossen skulder i begge sider,  

 ledsmerter og hyppige migræneanfald.
Der var betydelig nedsættelse af  

 bevægeligheden i halshvirvelsøjlen og venstre skulder.
 Ansøgerens ægtefælle søgte ligeledes pension, og han fik tilkendt  

 mellemste førtidspension fra den 1. november 1984.
 AFGØRELSEN, DER KLAGES OVER:
Revaliderings- og pensionsnævnet gav afslag på førtidspension.
Nævnet  

 fandt på grundlag af de lægelige oplysninger, at ansøgerens erhvervsevne ved  

 husligt arbejde i eget hjem ikke var nedsat i en sådan grad, at pension kunne  

 tilkendes af den grund.
Nævnet fandt heller ikke andre grunde, der talte for  

 pension.
 SUPPLERENDE OPLYSNINGER EFTER ANKEN:
 Overskuddet ved ægtefællens virksomhed var i 1985 16.492 kr., og der var  

 tillige en renteindtægt på 3.602 kr.
 ANKESTYRELSENS AFGØRELSE:
Ankestyrelsen finder, at ansøgerens erhvervsevne er nedsat med halvdelen,  

 uden at nedsættelsen alene skyldes helbredsmæssige forhold.
Hun er derfor  

 berettiget til pension efter § 14, stk. 3, nr. 2, i lov om social pension,  

 fra ansøgningstidspunktet.
 Ankestyrelsen har bedømt ansøgerens erhvervsevne i forhold til, at hun  

 hidtil har haft husligt arbejde i hjemmet, men at et vist erhvervsarbejde  

 skønnes påkrævet for at skaffe et supplement til ægtefællens indtægter i form  

 af mellemste førtidspension, overskud af virksomhed og renteindtægt.
 Ved denne erhvervsevnevurdering har ankestyrelsen navnlig lagt vægt på  

 oplysningerne om lidelsen i venstre skulder, der har medført betydelig  

 bevægelsesindskrænkning.
 Ankestyrelsen har endvidere fundet, at ægtefællens indtægter i form af  

 mellemste førtidspension, overskud af virksomhed og renteindtægt ikke udgør  

 et tilstrækkeligt forsørgelsesgrundlag.
 10.
 REDEGØRELSE FOR SAGEN:
En gift kvinde søgte førtidspension i december 1985 som 65-årig.
Hendes  

 ægtefælle drev en landbrugsejendom på 20 tdr. land, og hun havde klaret  

 gårdens momsrengskab, men havde ikke i øvrigt deltaget i arbejdet på  

 ejendommen.
 Overskuddet ved landbrugsbedriften havde i årene 1981 - 1984 svinget  

 mellem 71.510 kr. og 89.678 kr., og der havde i samme periode været en  

 renteindtægt, der var faldet fra 5.836 kr. til 2.002 kr. om året. Ægtefællen  

 havde endvidere suppleret indkomsten ved forskelligt arbejde, men var ophørt  

 hermed i 1983. Hans lønindtægt i 1983 havde været 10.500 kr.
 Ansøgeren havde ingen helbredsklager af betydning.
 AFGØRELSEN, DER KLAGES OVER:
 Revaliderings- og pensionsnævnet gav afslag på førtidspension under  

 henvisning til, at ansøgerens og ægtefællens indtægter på ca. 79.000 kr.  

 årligt udgjorde et passende forsørgelsesgrundlag.
 KLAGEN TIL ANKESTYRELSEN:
Afgørelsen var indanket af ansøgeren.
Hun anførte navnlig, at den  

 skattepligtige indkomst var faldet fra 44.430 kr. i 1982 til 31.270 kr. i  

 1984, at den skattepligtige formue i samme periode var faldet fra 344.996 kr.  

 til 230.089 kr., og at 75% af kreditforeningsrenterne på i alt 40.400 kr.  

 vedrørte virksomhedens drift.
 SUPPLERENDE OPLYSNINGER EFTER ANKEN:
Skatteforvaltningen oplyste, at der for året 1985 var selvangivet et  

 overskud ved landbrugsvirksomheden på 98.108 kr. og en renteindtægt på 1.568  

 kr.
Renteudgiften var selvangivet til 47.602 kr.
 ANKESTYRELSENS AFGØRELSE:
 Ankestyrelsen er med revaliderings- og pensionsnævnet enig i, at  

 indtægterne bestående af overskuddet ved landbrugsejendommens drift og  

 renteindtægten udgør et tilstrækkeligt forsørgelsesgrundlag.
 Ankestyrelsen skal bemærke, at der ved opgørelsen af  

 forsørgelsesgrundlaget ikke foretages fradrag for renteudgifter.
 Ankestyrelsen tiltræder således revaliderings- og pensionsnævnets  

 afgørelse.
 11.
 REDEGØRELSE FOR SAGEN:
En kvinde søgte førtidspension i februar 1984 som 61-årig.
Hun var blevet  

 gift i 1952 og havde siden deltaget i arbejdet på ægtefællens  

 landbrugsejendom, der i årene 1981 - 1984 havde givet et overskud mellem ca.  

 120.000 og 140.000 kr.
 Ansøgeren klagede over mavekartar samt smerter i lænderyg og knæ.
 AFGØRELSEN, DER KLAGES OVER:
Revaliderings- og pensionsnævnet gav afslag på førtidspension.
Nævnet  

 skønnede, at ansøgerens helbredsklager ikke nedsatte erhvervsevnen, vurderet  

 i forhold til supplerende erhverv, samt at der ikke forelå et varigt  

 forsørgelsesbehov, fordi ægtefællen drev egen virksomhed.
Nævnet fandt heller  

 ikke andre grunde, der talte for pension.
 KLAGEN TIL ANKESTYRELSEN:
Afgørelsen var indanket af ansøgeren.
Hun anførte, at hendes ægtefælle fra  

 den 1. juni 1985 var tilkendt helbredsbetinget almindelig førtidspension.
På  

 grund af helbredet måtte han ophøre med kreaturhold og havde megen hjælp fra  

 maskinstation til markarbejdet.
 ANKESTYRELSENS AFGØRELSE:
 Ankestyrelsen finder, at ansøgerens erhvervsevne ikke af helbredsmæssige  

 grunde kan anses for nedsat med mindst halvdelen.
 Ankestyrelsen finder heller ikke, at de sociale forhold taler for pension.  

 Ankestyrelsen har lagt vægt på, at der ikke foreligger et varigt  

 forsørgelsesbehov.
 Ankestyrelsen tiltræder således revaliderings- og pensionsnævnets  

 afgørelse.
 12.
 REDEGØRELSE FOR SAGEN:
En gift mand søgte førtidspension i november 1984 som 59-årig.
Han drev  

 sammen med sin ægtefælle en landbrugsejendom på 17 tdr. land, siden 1970 med  

 ægproduktion som den vigtigste indtægtskilde.
Produktionen blev i 1982 - 1984  

 ramt af en række uheld, hvorefter ansøgeren havde indskrænket hønsebestanden.
Overskuddet af virksomheden var 63.232 kr. i 1982, 63.316 kr. i 1983,  

 25.739 kr. i 1984 og 33.566 kr i 1985. Efter fradrag af renteudgifter var den  

 skattepligtige indtægt i 1985 22.393 kr.
Ansøgerens ægtefælle havde endvidere  

 haft en årlig indtægt på 6.000 kr. ved børnepasning.
 Om ansøgerens helbredstilstand var det oplyst, at han led af rygsmerter,  

 smerter og nedsat bevægelighed i højre skulder samt smerter i bækken og  

 hofteregion.
AFGØRELSEN, DER KLAGES OVER Revaliderings- og pensionsnævnet gav afslag på førtidspension.
Nævnet  

 skønnede, at ansøgeren ud fra de foreliggende lægelige oplysninger skulle  

 kunne påtage sig beskæftigelse som hidtil, og nævnet fandt ikke begrundelse  

 for tilkendelse af behovsbestemt førtidspension.
 KLAGEN TIL ANKESTYRELSEN:
 Afgørelsen var indanket af ansøgerens landboforening på hans vegne.  

 Foreningen anførte, at ansøgerens muligheder for at udføre arbejde var  

 væsentligt nedsat af helbredsgrunde.
 SUPPLERENDE OPLYSNINGER EFTER ANKEN:
Det var i oktober 1986 til ankestyrelsen oplyst, at ansøgeren havde  

 bortforpagtet 5 tdr. land for 4.000 kr. om året.
Resten af jorden dyrkedes  

 med korn, hovedsagelig til opfodring af ca. 400 høns.
Der var nu indrettet  

 minkavl på gården, og ansøgeren regnede med et salg af ca. 675 minkhvalpe i  

 1986 med en nettofortjeneste på ca. 60 kr. pr. stk.
Ansøgeren og ægtefællen  

 udførte alt arbejde på gården, også markarbejdet. Ægtefællen havde ikke  

 længere indtægt ved børnepasning.
 ANKESTYRELSENS AFGØRELSE:
 Ankestyrelsen finder efter det oplyste om helbredsforholdene, at  

 ansøgerens erhvervsevne ikke er nedsat med mindst halvdelen.
Ankestyrelsen finder endvidere, at heller ikke sociale forhold taler for  

 tilkendelse af pension.
Ankestyrelsen har herved navnlig lagt vægt på, at  

 ansøgeren fortsat driver virksomheden i et ikke ubetydeligt omfang.
 Ankestyrelsen tiltræder således revaliderings- og pensionsnævnets  

 afgørelse.
 (* 1) Der er givet ændrede regler om behovsbestemt pension ved  

 socialministeriets bekendtgørelse af 7. november 1986, der træder i kraft den  

 1. januar 1987.
