Ændringsforslag stillet den 8. juni 2022 Ændringsforslag til 3. behandling af Forslag til lov om ændring af lov om politiets virksomhed (Forbud mod salg m.v. af alkohol i nattelivszoner) [af justitsministeren (Nick Hækkerup)]:
Til § 1 Af justitsministeren:
 1) I indledningen indsættes efter »8. juni 2021,«: »og som ændres ved § 1 i det af Folketinget den 9. juni 2022 vedtagne forslag til lov om ændring af lov om politiets virksomhed og lov om vagtvirksomhed (Styrket indsats mod utryghedsskabende adfærd og kriminalitet i nattelivszoner og udvidelse af adgangen til at udøve vagtvirksomhed på offentlige områder),«.
[Konsekvensrettelse] 2) Nr. 1 udgår.
[Konsekvensrettelse] 3) I nr. 2 ændres »§ 6 b« til: »§ 6 e«, og den foreslåede nye paragraf betegnes § 6 f.
[Konsekvensrettelse] 4) Nr. 3 affattes således:
»3. I § 24 f, stk. 1, indsættes efter »stk. 2, jf. stk. 1, 1. pkt.,«: »eller overtræder § 6 f, stk. 1, 3 eller 4,«.« [Konsekvensrettelse] Bemærkninger Til nr. 1 Der er tale om en konsekvensrettelse af indledningen til den foreslåede § 1, hvis forslag til lov om ændring af lov om politiets virksomhed og lov om vagtvirksomhed (Styrket indsats mod utryghedsskabende adfærd og kriminalitet i nattelivszoner og udvidelse af adgangen til at udøve vagtvirksomhed på offentlige områder) (L 162 A) vedtages af Folketinget.
Til nr. 2 Der er tale om en konsekvensrettelse, der medfører, at overskriften »nattelivszoner« udgår.
Konsekvensrettelsen skal ses i sammenhæng med forslag til lov om ændring af lov om politiets virksomhed og lov om vagtvirksomhed (Styrket indsats mod utryghedsskabende adfærd og kriminalitet i nattelivszoner og udvidelse af adgangen til at udøve vagtvirksomhed på offentlige områder) (L 162 A), der, hvis L 162 A vedtages af Folketinget, vil indsætte den pågældende overskrift.
Til nr. 3 Der er tale om en konsekvensrettelse, der medfører, at den foreslåede § 6 c i stedet foreslås indsat som § 6 f, hvis forslag til lov om ændring af lov om politiets virksomhed og lov om vagtvirksomhed (Styrket indsats mod utryghedsskabende adfærd og kriminalitet i nattelivszoner og udvidelse af adgangen til at udøve vagtvirksomhed på offentlige områder) (L 162 A) vedtages af Folketinget.
 Årsagen til ændringen er, at L 162 A indsætter en anden bestemmelse i politilovens § 6 c, og hvis dette lovforslag vedtages, vil det med dette lovforslag foreslåede forbud mod salg m.v. af alkohol i nattelivszoner skulle indsættes et andet sted i politiloven.
Til nr. 4 Der er tale om en konsekvensrettelse af strafhjemmelen i den foreslåede § 24 f som følge af ændringsforslag nr. 3.
