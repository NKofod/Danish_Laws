Nr LSF 121 Forslag til Lov om ændring af lov om søfartsuddannelse Fremsat af industriministeren (Nils Wilhjelm) den 23. november 1988 Vedtaget ved tredjebehandling den 16. december 1988 Lov nr. 820 af 21/12/1988 § 1 I lov om søfartsuddannelse, jf. lovbekendtgørelse nr. 518 af 4. december  

 1985, som ændret ved lov nr. 857 af 23. december 1987, foretages følgende  

 ændringer:
 1. § 15 affattes således:
» § 15. Uddannelsen af skibskokke foregår ved et kursus for  

 skibskokke.
Uddannelsen afsluttes med en prøve.« 2. § 16 affattes således:
 » § 16. Industriministeren kan fastsætte regler om:
1) adgangen til at blive optaget på det i § 15 nævnte kursus, 2) undervisningen på kurset, herunder dets varighed, og 3) afholdelsen af den i § 15 nævnte prøve.« § 2 Stk. 1. Loven træder i kraft den 1. august 1989.
 Stk. 2. Personer, der har påbegyndt skibskokkeuddannelsen inden lovens  

 ikrafttræden, kan dog efter regler fastsat af industriministeren fortsætte  

 uddannelsen og aflægge prøve efter den hidtil gældende ordning.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Oprindeligt fremsat forslag § 1 I lov om søfartsuddannelse, jf. lovbekendtgørelse nr. 518 af 4. december  

 1985, som ændret ved lov nr. 857 af 23. december 1987, foretages følgende  

 ændringer:
 1. § 15 affattes således:
» § 15. Uddannelsen af skibskokke foregår ved et kursus for  

 skibskokke.
Uddannelsen afsluttes med en prøve.« 2. § 16 affattes således:
 » § 16. Industriministeren kan fastsætte regler om:
1) adgangen til at blive optaget på det i § 15 nævnte kursus, 2) undervisningen på kurset, herunder dets varighed og 3) afholdelsen af den i § 15 nævnte prøve.« § 2 Stk. 1. Loven træder i kraft den 1. august 1989.
 Stk. 2. Personer, der har påbegyndt skibskokkeuddannelsen inden lovens  

 ikrafttræden, kan dog efter regler fastsat af industriministeren fortsætte  

 uddannelsen og aflægge prøve efter den hidtil gældende ordning.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger De søfartsuddannelser, der etableres, skal ses i sammenhæng med de krav,  

 man i sønæringsloven stiller for udstedelse af sønæringsbevis.
Ved det  

 samtidig hermed fremsatte forslag til lov om ændring af sønæringsloven  

 bortfalder såvel kravet om et erhvervsfagligt grundkursus for skibskokke på  

 søfartsskolerne eller på skoleskibene som kravet om den praktiske læretid til  

 søs.
Som konsekvens heraf foreslås grunduddannelse af skibskokke afskaffet.  

 Den fremtidige skibskokkeuddannelse vil blive tilrettelagt ved et særligt  

 kursus for skibskokke, der afsluttes med en prøve.
Adgangen til denne  

 uddannelse vil som hovedregel forudsætte, at den pågældende har gennemført  

 kokkeuddannelsen i henhold til lov om lærlingeforhold eller lov om  

 erhvervsfaglige grunduddannelser.
Med hensyn til begrundelsen for ændring af  

 uddannelsen henvises til bemærkningerne til det samtidig fremsatte forslag  

 til lov om ændring af sønæringsloven.
Kurset for skibskokke tænkes i lighed med det hidtidige kursus afholdt på  

 Den Selvejende Institution Aalborg Tekniske Skole, der afholder kurset efter  

 reglerne om indtægtsdækket virksomhed.
Da kurset nu bygger på en egentlig  

 kokkeuddannelse, vil det bevirke, at kurset bliver af kortere varighed.
Som konsekvens af det ændrede uddannelsesforløb vil det arbejde, der  

 hidtil er udført af eleverne på grundkurset på statens søfartsskoler som  

 medhjælp i køkkenet, kun kunne udføres ved ansættelse af yderligere  

 personale.
Da der som følge af forslaget samtidig skal foretages  

 indskrænkninger i lærerstaben på statens søfartsskoler, vil det samlede  

 personaleforbrug forblive uændret.
Når overgangsordningen er udløbet i 1993, anslås den samlede besparelse at  

 være ca. 2-2,5 mill. kroner, medens den i 1989 skønsmæssigt kan anslås til  

 ca. 0,5-0,7 mill. kroner.
Besparelsen vil hidrøre fra afskaffelsen af  

 grundkurset for kokkeelever på statens søfartsskoler samt fra ændring i  

 indhold og varighed i skibskokkekurset.
Bemærkninger til lovforslagets enkelte bestemmelser Til § 1 Ad 1. Bestemmelsen afskaffer det hidtidige erhvervsfaglige grundkursus for  

 kokkeelever på søfartsskolerne eller skoleskibene, som en konsekvens af, at  

 det ikke længere er en betingelse for udstedelse af sønæringsbevis som  

 skibskok, at man har deltaget i et sådant kursus.
Da den praktiske læretid  

 til søs afskaffes, vil skibskokkeuddannelsen herefter alene bestå af et  

 supplerende kursus til personer, der har erhvervet kokkefagets svendebrev i  

 henhold til lov om lærlingeforhold, har gennemført kokkeuddannelsen i henhold  

 til lov om erhvervsfaglige grunduddannelser eller anden tilsvarende  

 uddannelse.
Søfartsstyrelsen kan i medfør af § 19, stk. 1, oprette efter- eller  

 videreuddannelseskurser for søfarende for at sikre, at de får adgang til at  

 uddanne sig i overensstemmelse med udviklingen inden for søfarten.
Dette  

 gælder også for skibskokke og hovmestre.
 Ad 2. Industriministeren fastsætter nærmere regler om indhold og varighed  

 m.v. af det i § 15 nævnte kursus.
Til § 2 Det foreslås, at personer, der har påbegyndt et uddannelsesforløb ved  

 f.eks. at have gennemført et grundkursus på en søfartsskole eller et  

 skoleskib, skal have mulighed for at fortsætte uddannelsen efter den  

 hidtidige ordning.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 15 affattes således:
» § 15. Uddannelsen af skibskokke foregår ved et kursus for  

 skibskokke.
Uddannelsen afsluttes med en prøve.« § 15. Uddannelsen af skibskokke kan påbegyndes med et erhvervsfagligt  

 grundkursus, og den videre uddannelse foregår ved praktisk læretid i  

 kokkefaget og ved et afsluttende kursus for skibskokke.
Uddannelsen afsluttes  

 med en prøve.
 Stk. 2. Der kan efter industriministerens bestemmelse afholdes kursus for  

 hovmestre.
 2. § 16 affattes således:
 » § 16. Industriministeren kan fastsætte regler om:
1) adgangen til at blive optaget på det i § 15 nævnte kursus, 2) undervisningen på kurset, herunder dets varighed og 3) afholdelsen af den i § 15 nævnte prøve.« § 16. Industriministeren fastsætter regler om:
1) adgangen til at blive optaget på de i § 15 nævnte kursus, 2) betaling for opholdet på kursus, 3) undervisningen på kursus, herunder disses varighed og 4) afholdelsen af den i § 15, stk. 1, nævnte prøve.
 Særlige noter:
