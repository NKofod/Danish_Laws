Bekendtgørelse om teleberedskab I medfør af § 3, stk. 1, nr. 2, § 3, stk. 2,  

 § 3 i og § 10 i lov om visse forhold på  

 telekommunikationsområdet, jf. lovbekendtgørelse nr. 501 af 22.  

 juni 1995, som ændret ved § 1 i lov nr. 469 af 12. juni 1996 og  

 lov nr. 398 af 10. juni 1997, fastsættes:
Formål og anvendelsesområde § 1. Bekendtgørelsen har til formål  

 at sikre planlægningen og gennemførelsen af det civile beredskab  

 på telekommunikationsområdet og finder anvendelse med henblik  

 på under kriser eller krig at videreføre samfundets funktioner  

 samt at yde støtte til landets samlede forsvar.
Definitioner § 2. Ved beredskabssituation forstås en  

 situation, hvor det er nødvendigt at indføre særlige  

 foranstaltninger med henblik på under krise eller krig at  

 videreføre samfundets funktioner samt at yde støtte til landets  

 samlede forsvar.
 Stk. 2. Ved samfundsvigtig telekommunikation forstås  

 telekommunikation, der foregår via telenet og teletjenester, der er  

 stillet tilrådighed for offentligheden, og som er nødvendig med  

 henblik på gennemførelse af opgaver under forhold som  

 anført i stk. 1.
 Stk. 3. Ved teleberedskabet forstås planlægning og  

 udførelse af de foranstaltninger, der er nødvendige med henblik  

 på opretholdelse af samfundsvigtig telekommunikation.
 Stk. 4. Ved totalforsvaret forstås det militære  

 forsvar, redningsberedskabet, politiet og det civile beredskab.
Vilkår for udbud af offentlige telenet og  

 teletjenester § 3. Telestyrelsen fastsætter nærmere  

 regler om de forpligtelser af udførelsesmæssig,  

 driftsmæssig og vedligeholdelsesmæssig art, der påhviler  

 udbydere af offentlige telenet og teletjenester med henblik på  

 teleberedskabets gennemførelse, herunder regler om:
 1)	Tilvejebringelse af mulighed for at give særligt udpegede  

 abonnenter en fortrinsstilling ved benyttelsen af offentlige telenet og  

 teletjenester - om fornødent ved begrænsning af den almindelige  

 adgang til telenet og teletjenester.
 2)	Fysisk beskyttelse af offentlige telenet og teletjenester, herunder  

 senderstationer jf. nr. 4.
 3)	Retningslinier for tilvejebringelse og opretholdelse af  

 samfundsvigtig telekommunikation til brug for civile og militære  

 myndigheder.
 4)	Opretholdelse af senderstationer der anvendes til spredning af  

 Danmarks Radio s og TV2 s lyd- og billedprogrammer med henblik på, at  

 Danmarks Radio og TV 2 kan opfylde den forpligtelse til at udsende  

 meddelelser af beredsskabsmæssig betydning, som påhviler dem  

 efter lov om radio- og fjernsynsvirksomhed.
 Stk. 2. Telestyrelsen kan, i det omfang det er  

 nødvendigt for at sikre de i stk. 1 nævnte hensyn,  

 pålægge udbydere af telenet og teletjenester der ikke er  

 offentligt tilgængelige at overholde dele af de regler, der  

 fastsættes af Telestyrelsen efter stk. 1.
NALLA § 4. Ved NALLA (National Long Lines Agency)  

 forstås det forvaltningsorgan, der er oprettet til varetagelse af  

 totalforsvarsmyndighedernes behov for udnyttelse af telekommunikationsnet  

 under kriser eller krig, jf. § 3 i, stk. 1, i lov om visse forhold  

 på telekommunikationsområdet.
 § 5. NALLA består af en komité og et  

 sekretariat.
Stk. 2. NALLA etableres som to ensartet opbyggede organer,  

 NALLA og alternativt NALLA (ALTNALLA), et på hver side af  

 Storebælt.
ALTNALLA forberedes til at kunne overtage NALLA s opgaver  

 helt eller delvist efter NALLA-komiteens nærmere bestemmelse.
 § 6. NALLA-komiteen består af  

 følgende medlemmer:
 1)	En formand udpeget af forskningsministeren.
 2)	En repræsentant for udbyderne udpeget af  

 forskningsministeren.
 3)	En repræsentant for forsvarschefen.
 4)	En repræsentant for NATO.
 5)	En repræsentant for Beredskabsstyrelsen, der  

 repræsenterer redningsberedskabet og øvrige civile myndigheder i  

 det civile beredskab.
 Stk. 2. Komiteens medlemmer udpeges af de myndigheder, de  

 repræsenterer, medmindre andet er anført i stk. 1.
 Stk. 3. ALTNALLA sammensættes på samme måde  

 som NALLA og er underlagt NALLA, så længe dette fungerer.  

 ALTNALLA aktiveres samtidig med NALLA.
 § 7. NALLA foretager under krise eller krig  

 koordinering og prioritering af totalforsvarsmyndighedernes skiftende behov  

 for samfundsvigtig telekommunikation.
 Stk. 2. NALLA er underlagt forskningsministeren.
 Stk. 3. NALLA løser sin opgave gennem  

 følgende:
 1)	Modtager og koordinerer ønsker fra civile og militære  

 myndigheder om faste kredsløb.
 2)	Afgør hvilke forbindelser der, også under hensyn til  

 det ønskelige i at opretholde telenet og teletjenester i muligt  

 omfang, skal dækkes af telenettenes fremføringsmuligheder,  

 når disse ikke kan tilgodese alle behov.
 3)	Giver fornødne direktiver vedrørende prioritering af  

 retablering af ødelagte teleanlæg.
 4)	Drager omsorg for, at den samfundsvigtige telekommunikation  

 gennemføres med mindst mulig forsinkelse.
 5)	Beordrer generel begrænsning af trafikken i telenet og  

 teletjenester ved iværksættelse af de til enhver tid af udbyderne  

 trufne foranstaltninger til gennemførelse af forholdsregler herom.
 6)	Samarbejder med tilsvarende organer i andre lande om løsning  

 af tilsvarende opgaver, for så vidt angår internationale  

 kredsløb.
 Stk. 4. NALLA kan pålægge offentlige myndigheder  

 samt offentlige og private institutioner at yde bistand ved  

 planlægningen eller udførelsen af opgaver inden for det civile  

 beredskab, jf. § 3 i, stk. 4, i lov om visse forhold på  

 telekommunikationsområdet.
 Stk. 5. NALLA kan pålægge offentlige og private  

 virksomheder og institutioner at træffe særlige foranstaltninger,  

 for så vidt angår varer, tjenesteydelser, produktionsmidler m.v.  

 inden for deres normale virksomhed, hvis dette er påkrævet af  

 hensyn til udførelsen af opgaver inden for det civile beredskab, jf.  

 § 3 i, stk. 5, i lov om visse forhold på  

 telekommunikationsområdet.
 § 8. Det samlede NALLA aktiveres på  

 regeringens eller forskningsministerens ordre, eller hvis en situation  

 opstår, der udløser foranstaltninger i henhold til  

 "forholdsordre for det militære forsvar ved angreb på landet  

 og under krig" givet ved kgl. anordning af 6. marts 1952 som  

 ændret ved kgl. anordning af 26. april 1961.
 § 9. I fredstid oprettes et NALLA-sekretariat i  

 Telestyrelsen med henblik på udførelse af  

 planlægningsvirksomhed m.v.
 Stk. 2. Retningslinier for NALLA-sekretariatets virke  

 fastsættes af Telestyrelsen.
 § 10. Telestyrelsen fastsætter nærmere  

 regler om delegering af Telestyrelsens og NALLA s kompetence til  

 civilregionerne under krise eller krig.
Oplysningspligt § 11. Telestyrelsen kan pålægge  

 udbydere af telenet og teletjenester at meddele Telestyrelsen alle  

 oplysninger, der skønnes nødvendige med henblik på  

 administrationen af reglerne i denne bekendtgørelse, jf. dog NALLA s  

 administration af reglerne i § 7.
 § 12. NALLA kan pålægge udbydere af  

 telenet og teletjenester at meddele NALLA alle oplysninger, der  

 skønnes nødvendige for administrationen af reglerne i § 7  

 i denne bekendtgørelse.
Påbud og dagbøder § 13. Telestyrelsen kan meddele udbydere af  

 telenet og teletjenester påbud vedrørende de af  

 nærværende bekendtgørelse omfattende forhold og  

 pålægge dagbøder med henblik på gennemførelse  

 heraf, dog med undtagelse af forhold omfattet af NALLA s kompetence.
Der er  

 udpantningsret for beløbene.
§ 14. NALLA kan meddele udbydere af telenet og  

 teletjenester påbud vedrørende de af nærværende  

 bekendtgørelse omfattende forhold, som henhører under NALLA s  

 kompetence og pålægge dagbøder med henblik på  

 gennemtvingelse, jf. § 3 i, stk. 7 i lov om visse forhold på  

 telekommunikationsområdet.
Der er udpantningsret for  

 beløbene.
Beredskabspligt § 15. Udbydere af telenet og teletjenester skal  

 planlægge for og sikre, at det nødvendige personale er til  

 rådighed ved gennemførelse af teleberedskabet.
 Stk. 2. Telestyrelsen indsender ansøgninger til  

 Beredskabsstyrelsen om fritagelse for mødepligt for de ansatte  

 på telekommunikationsområdet, der under krise eller krig skal  

 varetage funktioner som nævnt i § 1, stk. 1 og 2, i  

 indenrigsministerens bekendtgørelse nr. 934 af 6. december 1993,  

 Bekendtgørelse om fritagelse for mødepligt ved  

 redningsberedskabet og forsvaret under krise eller krig (designering).
Økonomiske forhold § 16. Udbydere af offentlige telenet og  

 teletjenester afholder hver især de omkostninger, der er forbundet med  

 teleberedskabet.
Straffebestemmelser § 17. Med bøde eller hæfte straffes  

 den, der 1)	nægter at afgive oplysninger i medfør § 11 og  

 § 12, 2)	overtræder bestemmelser, som er fastsat i medfør  

 § 3.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5.
 Ikrafttræden m.v.
 § 18. Bekendtgørelsen træder i kraft  

 den 22. marts 1999.
 Stk. 2. Bekendtgørelse nr. 98 af 20. februar 1991 om  

 teleberedskab ophæves.
