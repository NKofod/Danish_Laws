Forsøget  

 med salg af almene familieboliger - overensstemmelse med ejendomsretten efter  

 GRL § 73 (Østre Landsrets dom af 31. oktober 2006) Dom  

 afsagt af Østre Landsret J.nr.:
B2517003-SK Dato  

 for afsigelse:
31-10-2006 Lovgivning  

 dommen vedrører Grundloven (§ 73) Lov om almene boliger (§ 75 a, stk. 1.) Afsagt den 31. oktober 2006 af Østre Landsrets 22. afdeling  

 (landsdommerne Black, Ejler Bruun og Charlotte Saltoft Thorlaksen (kst. ) ).
22. afd. nr.
B-2517-05: Boligselskabernes Landsforening som  

 mandatar for Arbejdernes-Andels-Boligforening AAB København (advokat Henrik  

 Christrup) mod 1) Socialministeriet (kammeradvokat K.
Hagel-Sørensen) 2)  

 Farum  

 Kommune (advokat Philip Thorsen) Sagen, der er anlagt den 11. august 2005, drejer sig om,  

 hvorvidt Farum Kommunes ansøgning om og Socialministeriets godkendelse af  

 forsøg med salg til lejerne af de almene familieboliger  

 Arbejdernes-Andels-Boligforening, afdeling 88, Fuglsangpark, Farum, i henhold  

 til almenboliglovens § 75a er en tvangsmæssig afståelse af ejendom i  

 strid  

 med grundlovens § 73.
Påstande Sagsøgeren, Boligselskabernes Landsforening som mandatar for  

 Arbejdernes-Andels-Boligforening, AAB København, har påstået Principalt:
 1. Sagsøgte 1, Socialministeriet, tilpligtes at anerkende, at  

 Socialministeriets godkendelse af 3. maj 2005 i henhold til 5  

 75a, stk. 1, i lov om almene boliger m.v.  

 af, at Farum Kommune  

 deltager i  

 forsøgsordningen om salg af de almene familieboliger  

 i Arbejdernes-Andels-Boligforening, afdeling  

 88,  

 matr. nr. 5dz og 5dy begge  

 Stavnsholt by, Farum, er ugyldig.
 2. Sagsøgte 2, Farum Kommune, tilpligtes at anerkende, at Farum  

 Kommunes imødekommelse af ønskerne fra et flertal af de beboere, der var mødt  

 til beboermøderne før Farum Kommunes ansøgning af 16. marts 2005 til  

 Socialministeriet i den i påstand 1 nævnte bebyggelse om, at bebyggelsen  

 indgår  

 i forsøget om salg af familieboliger, er ugyldig.
 Subsidiært:
 Sagsøgte 1, Socialministeriet, tilpligtes at anerkende, at lov  

 nr. 485 af 9. juni 2004 om ændring af lov om almene boliger m.m. er en  

 ekspropriationslov, og Socialministeriet tilpligtes at anerkende, at  

 Arbejdernes-Andels-Boligforening er berettiget til fuldstændig erstatning i  

 henhold til grundlovens 5 73 i det omfang, salg af almene familieboliger i  

 Arbejdernes Andels-Boligforening's afdeling 88 finder sted.
 De sagsøgte har påstået frifindelse.
Sagens omstændigheder Arbejdernes-Andels-Boligforening (herefter AAB) er en almen  

 boligorganisation.
 Af vedtægter for AAB af 30. november 2002 fremgår b1.a.:
 »§ 2. Foreningens formål er at opføre,  

 tilvejebringe, udleje, administrere, vedligeholde og modernisere  

 beboelsesejendomme og institutioner m.v. i overensstemmelse med den gældende  

 lovgivning.
 Stk. 4. Foreningens boligejendomme, enkelte boliger og  

 lokaler må ikke gøres til genstand for spekulation.
Stk. 5. Beboerdemokratiet er hjørnestenen i AAB.
Foreningen  

 arbejder ud fra et decentralt forvaltningskoncept, hvor afdelingsbestyrelsen  

 skal have størst mulig indflydelse på beslutningsprocessen i afdelingen, og  

 de  

 enkelte medlemmer skal have størst mulig indflydelse på deres boligforhold.
 Den organisatoriske og administrative udvikling sker i tæt  

 samarbejde med medlemmerne, således at beboernes individuelle rettigheder  

 tilgodeses i videst muligt omfang.
 ...
 § 7. Den enkelte afdeling skal have skøde på  

 ejendommen.
En afdeling er økonomisk uafhængig af andre afdelinger og af  

 foreningen.
Afdelingen hæfter ikke for foreningens gæld.
 ...
 § 10. Repræsentantskabet træffer beslutning om: a)  

 Foreningen skal have egen administration b) Valg af revisor c) Foreningens  

 bygge- og boligpolitik d) Erhvervelse eller salg af foreningens og  

 foreningens  

 afdelingers ejendomme e) Væsentlig forandring af foreningens og foreningens  

 afdelingers ejendomme f) Grundkøb g) Iværksættelse af nyt byggeri h)  

 Nedlæggelse eller salg af en afdeling i) Ændring af vedtægten j) Hvilken  

 vedligeholdelsesordning der skal gælde i de enkelte afdelinger k) Aflønning  

 af  

 afdelingsbestyrelser for deltagelse i administrativt arbejde 1) Opløsning af  

 foreningen.
 Stk. 2. Repræsentantskabet kan beslutte at delegere den i  

 stk. 1, j nævnte kompetence til den enkelte afdeling.
 ...
§ 18. Forretningsudvalget har den overordnede  

 ledelse af foreningens og dens afdelingers anliggender.
Forretningsudvalget  

 er  

 ansvarlig for, at driften, herunder for udlejning, modernisering,  

 vedligeholdelse, budgetlægning, regnskabsaflæggelse, lejefastsættelse og den  

 daglige administration af foreningen, dens afdelinger samt  

 boligforeninger....., sker i overensstemmelse med gældende regler.
Stk. 2. Forretningsudvalget kan lade nødvendige og rimelige  

 vedligeholdelsesarbejder udføre i en afdeling, hvis arbejderne er af en sådan  

 art, at disse ikke uden væsentlig risiko og ulempe kan afvente  

 afdelingsbestyrelsens beslutning.
Afdelingsbestyrelsen skal straks skriftligt  

 underrettes herom.
Stk. 3. Forretningsudvalget godkender årsregnskabet for  

 foreningen og dens afdelinger efter forudgående godkendelse af  

 afdelingsbestyrelsen og medlemsmødet.
Herudover godkender forretningsudvalget  

 afdelingernes budgetter for det følgende regnskabsår efter forudgående  

 behandling på medlemsmøder.
Stk. 5. Forretningsudvalget kan indkalde til et  

 ekstraordinært medlemsmøde i en afdeling, hvis en afdelingsbestyrelse  

 forsømmer  

 de parlamentariske opgaver.
Medlemsmødet skal beslutte, om den siddende  

 afdelingsbestyrelse skal suspenderes, og der i stedet skal vælges en ny  

 afdelingsbestyrelse.
 § 19. Foreningen og dens afdelinger forpligtes,  

 herunder ved salg og pantsætning af fast ejendom, ved underskrift af det  

 samlede forretningsudvalg eller ved underskrift af formanden eller  

 næstformanden i forening med direktøren eller dennes af forretningsudvalget  

 udpegede stedfortræder.
 ...
§ 23. Der afholdes ordinære medlemsmøder i  

 foreningens afdelinger i perioden 15. marts til 31. maj.
Ordinære møder  

 indkaldes skriftligt til afdelingens andelshavere og lejere af boliger med 4  

 ugers varsel.
Af indkaldelsen skal fremgå, at forslag til behandling på  

 medlemsmødet skal være afdelingsbestyrelsen i hænde 14 dage før medlemsmødets  

 afvikling.
 Stk. 2. Senest 1 uge før medlemsmødet skal dagsorden med  

 angivelse af tid og sted for medlemsmødets afholdelse, eventuelt skriftligt  

 materiale, regnskab for det foregående år, budget for det kommende år samt  

 eventuelle indkomne forslag være hver bolig i hænde.
 Stk. 3. Dagsorden skal indeholde følgende punkter:
 1. Valg af dirigent.
 2. Fremlæggelse af beretning.
 3. Orientering om eller godkendelse af regnskab.
 4. Godkendelse af afdelingens driftsbudget for det kommende år.
 ...
 § 30. Afdelingsbestyrelsen fører tilsyn med afdelingens  

 drifts- og vedligeholdelsestilstand og pasning. ...
 Stk. 2. Afdelingsbestyrelsen kan besluttet at uddelegere  

 afdelingsbestyrelsens kompetencer på en række områder til en eller flere  

 beboergrupper.
Stk. 3. Afdelingens medlemsmøde kan fastsætte en husorden og  

 et udvidet råderetsreglement for afdelingen.
Forslag til ny husorden og  

 udvidet  

 råderetsreglement skal forud for medlemsmødet omdeles til samtlige boliger.
 Stk. 4. Afdelingsbestyrelsen påser, at der hersker god ro og  

 orden i afdelingen, samt at den af medlemsmødet vedtagne husorden overholdes  

 af  

 afdelingens beboere.
 Stk. 5. Afdelingsbestyrelsen kan foreslå, at der i afdelingen  

 skal udføres rimelige moderniseringsarbejder (ombygninger, energibesparende  

 foranstaltninger og tekniske installationer) eller kollektive anlæg  

 (vaskerier,  

 fælleslokaler, legepladser, gård- og parkeringsanlæg m.v.).
 Såfremt medlemsmødet godkender den boligafgiftsforhøjelse, der er  

 en følge heraf, skal forslaget søges gennemført.
...« Farum Kommune vedtog på byrådsmøde den 22. februar 2005 efter  

 ansøgning fra 83 beboere i den almene boligbebyggelse AAB, afdeling 88,  

 Fuglsangpark, Farum, at man ville rette henvendelse til Erhvervs- og  

 Boligstyrelsen, nu Socialministeriet, med anmodning om, at afdelingen kunne  

 deltage i forsøgsordningen med salg af almene familieboliger.
 Ved brev af 16. marts 2005 ansøgte Farum Kommune herefter  

 Socialministeriet om godkendelse af, at afdelingens 132 familieboliger indgik  

 i  

 forsøget, jf. almenboliglovens § 75a, stk. 1.
 Ved brev af 3. maj 2005 meddelte Socialministeriet godkendelse  

 til, at Farum Kommune deltog i forsøget med de pågældende boliger.
 På et beboermøde/afdelingsmøde i AAB, afdeling 88, Fuglsangpark,  

 Farum, blev det 8. juni 2005 af et flertal af de fremmødte husstande  

 besluttet  

 at give lejerne mulighed for at købe deres familieboliger efter den af  

 kommunen  

 og ministeriet godkendte forsøgsordning, jf. almenboliglovens § 75a,  

 stk. 3.
 På mødet var 51 husstande repræsenteret, og for forslaget om  

 køb/salg stemte 40 husstande, medens 9 stemte imod og 2 husstande stemte  

 blankt.
Parternes synspunkter Sagsøgeren  

  

 har  

 procederet i det væsentlige i overensstemmelse med sit påstandsdokument af  

 29.  

 august 2006 og har herunder navnlig gjort gældende: Socialministeriets  

 godkendelse af 3. maj 2005 i henhold til almenboliglovens § 75a,  

 stk. 1, er ugyldig, idet lov nr. 485 af 9. juni 2004 sammenholdt med  

 Socialministeriets og Farum Kommunes godkendelse og ansøgning medfører  

 tvangsmæssig afståelse af ejendom tilhørende AAB, der er en almen  

 boligorganisation  

 stiftet på privatretligt grundlag.
 AAB er den reelle ejer af matr. nr. 5dz og 5dy begge Stavnsholt  

 by, Farum, idet ejerbeføjelserne tilkommer AAB, og at det er den enkelte  

 afdeling, der har tinglyst skøde på ejendommen, er alene udtryk for, at den  

 almene boligorganisations enkelte afdelinger skal være økonomisk uafhængige  

 af  

 den almene boligorganisations øvrige afdelinger.
Da AAB ikke har givet samtykke til salg af afdelingens  

 lejligheder, foreligger der tvangsmæssig afståelse af ejendom efter  

 grundlovens  

 § 73. I nærværende tilfælde er der endda tale om en tvangsmæssig  

 afståelse  

 til private.Det fremgår nærmere af AAB's vedtægter § 2, § 10,  

 § 18 og § 19, at AAB udøver de væsentligste ejerbeføjelser.
At AAB  

 er  

 den reelle ejer af ejendommene kan endvidere udledes af økonomi- og  

 erhvervsministerens svar på spørgsmålene 19, 60 og 63, jf.
Folketingstidende  

 2003-2004, tillæg B, side 2245 og 2251, og af brev af 12. oktober 1983 fra  

 Justitsministeriet, Lovafdelingen, til Boligministeriet, brev af 14. juni  

 1985  

 fra Boligstyrelsen til AAB, Afdelingsbestyrelsen for afdeling 39, og brev af  

 7.  

 maj 1999 fra Told- og Skattestyrelsen til Told- og Skatteregion Odense.
Det fremgår af publikationen "Ejer, andelshaver eller  

 lejer?" fra maj 2003, s. 44, at Justitsministeriet og Kammeradvokaten  

 var  

 mest tilbøjelige til at mene, at en ordning, hvorefter en lejer vil have en  

 umiddelbar ret til at overtage sin bolig, vil indebære ekspropriation efter  

 grundlovens § 73. Justitsministeriet og Kammeradvokaten antog herved, at  

 almene boligorganisationer nyder beskyttelse efter grundlovens § 73, og  

 at  

 en lovgivning, der skaber pligt for organisationerne til på lejerens begæring  

 at sælge en bolig, formentlig vil udgøre et indgreb af ekspropriativ  

 karakter.  

 Denne antagelse gjaldt, uanset at ordningen i givet fald indrettes på en  

 måde,  

 der indebærer, at organisationen/afdelingen ikke lider noget økonomisk tab  

 ved  

 salget.
Efter sagsøgerens opfattelse kan det ikke gøre nogen forskel, at  

 lejerne ikke har fået umiddelbar ret til at overtage deres lejligheder, men  

 at  

 lejerflertallet i den pågældende afdeling kan vedtage, at lejerne kan købe  

 lejlighederne.
Den offentlige regulering af AAB er uden betydning for, om  

 ekspropriation foreligger.
Fx er ejere af fredede ejendomme og selvejende  

 institutioner også beskyttet af grundlovens § 73.
Loven ikke er forelagt for og vedtaget af Folketinget som en  

 lov, der medfører ekspropriation af AAB1s ejendom.
Folketinget har som følge  

 af, at loven ikke er forelagt for og vedtaget af Folketinget som en  

 ekspropriationslov, ikke har taget stilling til, om loven er påkrævet af  

 almenvellet.
Den tvangsmæssige afståelse af AAB1s ejendom er ikke krævet af  

 almenvellet.
En tvangsmæssig afståelse er muligvis til fordel for de  

 nuværende  

 lejere i AAB1s afdeling 88, men dette gør ikke afståelsen påkrævet af hensyn  

 til almenvellet, idet dette på samfundets og på et meget stort anta1 andre  

 lejeres vegne varetages af AAB.
 Ifølge den tidligere nævnte publikation "Ejer, andelshaver  

 eller lejer?" fra maj 2003, s. 44, har regeringen tilkendegivet, at den  

 ikke vil fremsætte et lovforslag, der indebærer ekspropriation.
 Loven indeholder ikke bestemmelser om betaling af erstatning til  

 AAB, men derimod bestemmelser om, at nettoprovenuet ved salg skal indbetales  

 til Landsbyggefonden, der er en selvejende institution efter lovens  

 § 76,  

 stk. 1, og ikke identisk med AAB.
 Ekspropriation er ikke betinget af, at AAB lider et tab.
 Hvis der foreligger et ekspropriativt indgreb, bør loven derfor  

 anses for ugyldig, uanset om hensyn til almenvellet måtte være relevante, og  

 uanset om AAB eventuelt ikke kan antages at have lidt noget tab.
 Over for Farum Kommune gøres de samme anbringender gældende, som  

 er gjort gældende overfor Socialministeriet.
 Såfremt sagsøgeren ikke får medhold i, at de for nærværende sag  

 relevante lovbestemmelser og dermed de i de principale påstande nævnte  

 forvaltningsakter er ugyldige, gøres det til støtte for den subsidiære  

 påstand  

 gældende, at der foreligger tvangsmæssig afståelse af AAB's ejendom, og at  

 AAB  

 er berettiget til fuldstændig erstatning efter grundlovens § 73.
 Socialministeriet  

  

 har procederet i det væsentlige i  

 overensstemmelse med sit påstandsdokument af 11. september 2006 og har  

 herunder  

 navnlig gjort gældende: Socialministeriets godkendelse af 3. maj 2005 i  

 henhold  

 til § 75a, stk. 1, i lov om almene boliger m.v. er lovlig og  

 gyldig,  

 idet § 75a ikke indebærer en tvangsmæssig afståelse i strid med  

 grundlovens § 73.
Det gøres herved gældende, at det ikke er den almene  

 boligorganisation, der har ejendomsretten til de ejendomme, der henhører  

 under  

 en afdeling af boligorganisationen, men at det tværtimod er afdelingen, der  

 har  

 skøde på ejendommen, og således fremstår som ejer.
Ejerbeføjelserne er  

 således  

 ikke samlet hos et organ.
 Sagsøgeren er som almen boligorganisation undergivet en intensiv  

 offentlig regulering, og organisationen må tåle betydelige ændringer i de  

 regler, der gælder på området.
Det gøres i den forbindelse gældende, at lovgivningsmagten kan  

 ændre fordelingen af ejerbeføjelserne mellem boligorganisationen og dennes  

 afdelinger for så vidt angår ejendomme, afdelingen har skade på, uden at  

 dette  

 indebærer ekspropriation.
Det er i den forbindelse af betydning, at almene  

 boligorganisationer typisk ikke præsterer nogen økonomisk opofrelse ved  

 investering i ejendomme.
 Det gøres gældende, at sagsøgeren i den konkrete sag i særlig  

 grad ikke kan optræde som ejer, fordi de pågældende ejendomme tidligere  

 tilkom  

 Lægeforeningens Boliger afdeling 5, Fuglsangpark, og at overgangen fra  

 Lægeforeningens Boliger til AAB alene var udtryk for en navneændring.
 Som anført i U 2005.1038 V skal en boligorganisations bestyrelse  

 udøve de beføjelser, den er tillagt i forhold til afdelingerne, i  

 afdelingernes  

 interesse, og det gøres gældende, at AAB som boligorganisation ikke i en  

 retssag mod Socialministeriet kan indtage et standpunkt, som strider mod en  

 beslutning, der er truffet af beboerne i AAB1s afdeling 88 i overensstemmelse  

 med reglerne om beboerdemokrati i lovens 5 34 sammenholdt med  

 boligorganisationens formålsbestemmelse som fastsat i lovens 5 7,  

 stk. 2,  

 og 5 2, stk. 5, i AAB1s vedtægter.
Det gøres gældende, at den salgsordning, der er gennemført ved  

 den anfægtede lov, medfører en indtægt for sagsøger, der er lige så god som  

 de  

 indtægter, sagsøger ville have haft uden et salg.
Der henvises herved til, at  

 det følger af lovens 55 78-83 og særligt 5 80b, at halvdelen af de midler,  

 der  

 efter 1. januar 2000 indgår i sagsøgers dispositionsfond efter lovens 5 20,  

 stk. 1, nr. 4, skal indbetales til Landsbyggefonden.
 Loven bygger således på et princip, hvorefter en  

 boligorganisation ikke kan beholde de indtægter, der kommer ind fra beboernes  

 lejebetaling m.v., men at disse indtægter skal betales videre til en fond,  

 der  

 er et selvstændigt juridisk retssubjekt.
 Det gøres endvidere gældende, som også fremhævet i de  

 almindelige bemærkninger til lovforslaget, at boligorganisationen i en  

 længerevarende periode efter et salg vil have krav på at få tilbageført  

 midler  

 fra det indbetalte provenu i Provenufonden i tilfælde, hvor der opnås tilsagn  

 om nybyggeri, samt en række tilfælde, hvor der er tale om afholdelse af andre  

 udgifter af den ovennævnte karakter, - at den enkelte afdeling skal dække  

 boligorganisationens afholdte udgifter i forbindelse med salget i det omfang,  

 organisationen har afholdt udgifter på afdelingens vegne, og at provenuet, og  

 dermed det beløb, som organisationen vil have krav på hos Provenufonden i de  

 nævnte tilfælde, hidrører fra en salgssum som fastsættes på grundlag af  

 markedsværdien for ejerboliger.
For så vidt angår sagsøgerens anbringende om, at loven er  

 ugyldig, fordi den ikke er vedtaget som en ekspropriationslov, og at  

 Folketinget ikke har taget stilling til, om loven er påkrævet af almenvellet,  

 bemærkes,  

 at det fremgår af lovforslagets behandling i Folketinget, at et flertal i  

 Boligudvalget og et stort mindretal i selve Folketinget var af den  

 opfattelse,  

 at lovforslaget var udtryk for ekspropriation.
Der har således utvivlsomt  

 været  

 en stillingtagen hos lovgivningsmagten til lovforslagets formål, som er  

 beskrevet i de almindelige bemærkninger til lovforslaget, og lovforslaget er  

 først stadfæstet efter, at der var forløbet tre søgnedage, uden at 60  

 medlemmer  

 af Folketinget havde forlangt en udsættelse af stadfæstelsen til efter  

 nyvalg,  

 jf. grundlovens § 73, stk. 2.
 For så vidt angår sagsøgerens subsidiære påstand gøres det samme  

 gældende, som er anført ovenfor, herunder særligt, at der ikke er tale om en  

 tvangsmæssig afståelse i grundlovens forstand, og at sagsøger ikke lider  

 noget  

 tab ved en håndhævelse af den anfægtede lovbestemmelse.
 Farum Kommune  

  

 har procederet i det væsentlige i  

 overensstemmelse med sit påstandsdokument af 7. september 2006 og har  

 herunder  

 navnlig gjort gældende:
 Farum Kommune er ikke rette sagsøgte i denne sag om lov nr. 485  

 af 9. juni 2004's grundlovsmæssighed, da det ikke er gjort gældende, at  

 kommunens sagsbehandling er behæftet med mangler, og da kommunen alene har  

 administreret andelshavernes forespørgsel i henhold til loven, hvorefter  

 sagen  

 retteligt alene afgøres ved en stillingtagen til påstanden over for  

 Socialministeriet.
 Sagsøgeren ejer ikke ejendommene matr. numrene 5 dz og 5 dy  

 Stavnsholt by, Farum, hvorfor der allerede af den grund i relation til den  

 konkrete sag ikke kan foreligge en tvangsmæssig afståelse af sagsøgerens  

 ejendom.
 I øvrigt henvises til Socialministeriets anbringender.
Landsrettens begrundelse og resultat Arbejdernes-Andels-Boligforenings beføjelser, herunder til at  

 beslutte salg og pantsætning af afdelingens ejendomme, indebærer ikke, at  

 organisationen har en eksklusiv ejendomsret til ejendommene.
 Reglen i almenboliglovens 5 75a, stk. 3, er en  

 kompetenceregel, hvorefter afdelingsmødet uden organisationens godkendelse  

 kan  

 beslutte, at lejere i boliger, som er omfattet af forsøgsordningen i  

 § 75a, kan købe deres familiebolig.
 Forsøgsordningen i almenboliglovens § 75a må herefter anses  

 for en generel regulering af ejendomsretten og ikke et ekspropriativt indgreb  

 over for organisationen.
 De sagsøgtes frifindelsespåstande tages derfor til følge.
Efter sagens forløb og udfald skal Boligselskabernes  

 Landsorganisation betale sagsomkostninger med 80.000 kr. til  

 Socialministeriet  

 og 40.000 kr. til Farum Kommune.
De fastsatte omkostninger dækker de  

 sagsøgtes  

 udgifter til advokatbistand og for Socialministeriets vedkommende tillige  

 udgifterne til en materialesamling på 144 sider.
Der er ved  

 omkostningsfastsættelsen taget hensyn til, at sagen har en kompleks karakter,  

 og at domsforhandlingen har strakt sig over 2 retsdage.
Thi kendes for ret Socialministeriet og Farum Kommune frifindes.
 Boligselskabernes Landsforening skal inden 14 dage i  

 sagsomkostninger betale 80.000 kr. til Socialministeriet og 40.000 kr. til  

 Farum Kommune.
