(Til præster og menighedsråd) I.
Anordning om konfirmation Ved anordning nr. 744 af 2. december 1989 om konfirmation ophæves  

 anordning nr. 279 af 9. juli 1968 om konfirmation, som ændret ved anordninger  

 nr. 36 af 11. februar 1972 og nr. 39 af 20. februar 1975, dog bortset fra §§  

 6 og 7.
 Den nye anordning, der er optrykt som bilag I til denne vejledning, træder  

 i kraft den 1. august 1990. Anordningen tilstræber en forenkling og  

 ajourføring af de tidligere bestemmelser og adskiller sig især på nedennævnte  

 punkter fra disse:
1. Anordningen indeholder ingen rituelle bestemmelser  

 om konfirmationshandlingens udførelse, men anfører alene i § 2, at  

 konfirmationen udføres efter de for konfirmation gældende forskrifter.
Indtil  

 der eventuelt autoriseres et nyt ritual for udførelse af konfirmation, skal  

 konfirmationshandlingen som følge heraf foretages i henhold til de rituelle  

 forskrifter, der indeholdes i §§ 6 og 7 i anordning af 9. juli 1968, og som  

 er opretholdt ved den nye anordnings § 13.
2. Der kan som hidtil afholdes konfirmation både forår  

 og efterår, men § 3 i den nye anordning fastsætter foråret umiddelbart efter  

 forberedelsens afslutning som det normale konfirmationstidspunkt.
Det  

 overlades til præsterne at fastsætte konfirmationsdagen, bortset fra at  

 konfirmationen stadig skal afholdes på en søndag eller anden helligdag, dog  

 ikke Langfredag, Påskedag og Pinsedag.
 3. I § 5, stk. 1 og 2, fastslås præsternes ansvar for  

 tilrettelæggelsen og varetagelsen af konfirmationsforberedelsen og samtidig  

 fremhæves det ønskelige i et samarbejde mellem præsten og konfirmandernes  

 forældre.
 4. Der må som hidtil ikke være mere end 28  

 konfirmander på et hold, men § 10, stk. 1, tilføjer som noget nyt, at der  

 tilsigtes en gennemsnitlig holdstørrelse på højst 22.
5. Ifølge den tidligere anordning skulle  

 konfirmationsforberedelsen omfatte mindst 48 lektioner (a 50 min.). Den siden  

 da gennemførte nedsættelse af lektionstiden i folkeskolen fra 50 til 45  

 minutter har medført en tilsvarende reduktion af den tid, som er til rådighed  

 for konfirmationsforberedelsen, der normalt foregår inden for rammerne af  

 elevernes daglige undervisningstid.
Det må derfor tilstræbes, at antallet af  

 lektioner i forbindelse med konfirmationsforberedelsen øges.
På denne  

 baggrund fastsættes det i den nye anordnings § 10, stk. 2, at  

 konfirmationsforberedelsen skal omfatte mindst 48 lektioner og så vidt muligt  

 56 lektioner.
I samme bestemmelse er det som noget nyt fastsat, at  

 lektionerne skal fordeles med to lektioner ugentligt.
Dette udelukker  

 dog ikke undervisning i 2 sammenhængende lektioner.
6. Ifølge anordningens § 12 kan biskoppen under  

 særlige omstændigheder give tilladelse til mindre afvigelser fra de i  

 anordningen indeholdte bestemmelser om konfirmationsforberedelse og  

 konfirmation.
Denne generelle dispensationsadgang for biskoppen er en  

 forenkling i forhold til den tidligere anordning, hvor biskoppens  

 dispensationsadgang var anført ved en række enkeltbestemmelser.
7. Ifølge den tidligere anordning kunne ukonfirmerede  

 børn deltage i altergangen, når præsten var villig til at modtage dem som  

 nadvergæster.
Denne bestemmelse er ikke medtaget i den nye anordning, og der  

 er herefter ikke hjemmel for en præst til at nægte at lade et barn deltage i  

 altergangen med den begrundelse, at barnet ikke er konfirmeret.
II.
Andre bestemmelser om konfirmation 1. Fastsættelse af tiden for  

 konfirmationsforberedelsen sker i henhold til bestemmelsen i § 45 i lov om  

 folkeskolen (lovbekendtgørelse nr. 438 af 20. juni 1989), der er sålydende:
»Tiden for konfirmationsforberedelsen fastsættes ved forhandling  

 mellem kommunalbestyrelsen og præsterne i kommunen.
Kan der ikke opnås  

 enighed mellem parterne, træffes afgørelsen af kommunalbestyrelsen efter  

 forhandling med de berørte menighedsråd.
Stk. 2.  Der skal sikres konfirmationsforberedelsen den  

 nødvendige tid inden for de rammer, der er angivet i § 14, stk. 3.« Bestemmelsen i § 45, stk. 1, er ifølge lovbemærkningerne en konsekvens  

 dels af, at skolekommissionen ophører som obligatorisk organ, dels af  

 ophævelsen af de særlige regler, der har været gældende for Københavns  

 kommune, hvor tiden for konfirmationsforberedelsen hidtil har skullet  

 forhandles mellem skoledirektionen (der nu ophæves som lovfæstet organ) og  

 provsterne.
I tilslutning hertil har Undervisnings- og Forskningsministeriet efter  

 forhandling med Kirkeministeriet udsendt vejledning nr. 7 af 11. januar 1990  

 om fastsættelse af tiden for konfirmationsforberedelsen.
Vejledningen, der er  

 optrykt som bilag II til denne vejledning, afløser Undervisningsministeriets  

 vejledning af 7. december 1977, der blev fremsendt til præster og  

 menighedsråd ved Kirkeministeriets skrivelse af 20. december 1977.
 Forhandlingerne om fastsættelse af tiden for konfirmationsforberedelsen  

 tager ifølge vejledningen alene sigte på at fastlægge, på hvilket tidspunkt i  

 forhold til det ugentlige skema for skoleundervisningen  

 konfirmationsforberedelsen skal foregå.
 Det er som hidtil overladt til præsterne at træffe bestemmelse om, på  

 hvilket klassetrin forberedelsen normalt skal foregå, samt om forberedelsens  

 fordeling inden for skoleåret. Ønsker præsterne i en kommune eller et  

 skoledistrikt - efter indbyrdes forhandling - at den hidtil gældende ordning  

 i disse henseender ændres, skal der senest den 1. februar i det forudgående  

 skoleår gives kommunalbestyrelsen meddelelse herom.
Folkeskoleloven indeholder nu hjemmel for kommunalbestyrelsen til helt  

 eller delvis at delegere sine beføjelser i henhold til loven til  

 skolebestyrelserne.
Herom henvises til vejledningens punkt. 6.
2. I henhold til § 34, stk. 3, i lov om folkekirkens  

 lønningsvæsen m.m. (lovbekendtgørelse nr. 384 af 25. august 1980) kan  

 biskoppen efter indstilling fra en præst og vedkommende menighedsråd tillade,  

 at der antages medhjælp ved konfirmationsundervisningen.
Udgiften herved  

 afholdes ifølge bestemmelsen af præstelønningskassen (nu kirkekassen, jf.  

 nedenfor under punkt 4).
 3. Menighedsrådet træffer bestemmelse om forhold  

 vedrørende konfirmation, som ved kgl. anordning henlægges til menighedsrådets  

 afgørelse, jf. § 28, nr. 2 i lov om menighedsråd (lovbekendtgørelse nr. 469  

 af 27. juni 1989).
 4. Udgifter i forbindelse med  

 konfirmationsforberedelse og afholdelse af konfirmation udredes af  

 kirkekassen eller præstegårdskassen, jf. lov om folkekirkens økonomi § 2,  

 stk. 1, nr. 3 og 4, jf. stk. 3. (lovbekendtgørelse nr. 470 af 27. juni 1989).
Der vil som hidtil kunne afholdes udgifter til befordring af konfirmander  

 til konfirmationsforberedelse.
Endvidere kan der som hidtil, hvor præst og  

 menighedsråd ønsker det, inden for et af provstiudvalget godkendt budget  

 afholdes udgifter til anskaffelse af tekniske hjælpemidler (f.eks.  

 båndoptager og overhead-projektor) til brug ved konfirmandundervisningen, jf.  

 cirkulærskrivelse af 30. juni 1983. Med hensyn til medhjælp henvises til  

 punkt 2 ovenfor.
Kirkeministeriet, den 23. januar 1990 P.M.V.
 E.B.
FINN LANGAGER LARSEN /Steen Henriksen eksp. sekr.
