Vejledning om fleksydelse Indledning Forord Vejledningens opbygning Vejledningen følger lovens opbygning.
De  

 paragraffer, der er beskrevet i de enkelte afsnit, er citeret fuldt eller  

 delvist.
Der er under overskriften til flere afsnit nævnt relevante  

 henvisninger til lov og bekendtgørelse om fleksydelse.
Vejledningen  

 skal betragtes som en orientering om de gældende regler.
Lov og  

 bekendtgørelse om fleksydelse er gengivet som bilag.1)  Desuden kan pjecer, blanketter og  

 orienteringsskrivelse om fleksydelsen findes på hjemmesiden  

 www.fleksydelse.dk.
 I vejledningen er der henvisninger til:
Lov om fleksydelse   kaldet loven Bekendtgørelse om fleksydelse   kaldet bekg.
Lov om retssikkerhed og administration på det sociale  

 område   kaldet retssikkerhedsloven Lov om aktiv socialpolitik   kaldet aktivloven Lov om dagpenge ved sygdom eller fødsel   kaldet  

 sygedagpengeloven Lov om social pension   kaldet pensionsloven Lov om beskatning af pensionsordninger m.v.   kaldet  

 pensionsbeskatningsloven Lov om arbejdsløshedsforsikring m.v.   kaldet  

 arbejdsløshedsforsikringsloven Lov om en satsreguleringsprocent   kaldet satsreguleringsloven Lov om seniorydelse   kaldet seniorydelsesloven Lovgrundlaget for denne vejledning er lov nr. 283 af 25.  

 april 2001 om fleksydelse, samt lov nr. 267 af 12. april 2000 om  

 retssikkerhed og administration på det sociale område.
Desuden  

 bekendtgørelse om lov om fleksydelse nr. 524 af 7. juni 2001.
Vejledningen skal sammenholdes med vejledning om fleksjob  

 og ledighedsydelse m.v., juni 2001, idet fleksydelsesordningen  

 forudsætter visitation til fleksjob.
Desuden er retssikkerhedsloven en  

 del af lovgrundlaget, og der henvises til vejledning om lov om retssikkerhed  

 og administration på det sociale område, juni 2000.
Førtidspensionsreform og det rummelige  

 arbejdsmarked Folketinget har den 3. april 2001 vedtaget en ny lov og en  

 række lovændringer, der tilsammen udmønter aftalen om en  

 førtidspensionsreform og det rummelige arbejdsmarked.
 Førtidspensionsreformen og initiativerne i  

 forbindelse med det rummelige arbejdsmarked har til hensigt at sikre, at de  

 personer, der har en arbejdsevne, også reelt får mulighed for at  

 bruge ressourcerne på arbejdsmarkedet.
 Målet er, at personer med nedsat arbejdsevne  

 så vidt muligt opnår ustøttet beskæftigelse, fx  

 gennem anvendelse af overenskomsternes sociale kapitler,  

 revalideringsforløb m.v.
 Samtidig skal det sikres, at personer ansat i  

 støttet beskæftigelse   fx fleksjob   har vilkår og  

 rettigheder, som i videst omfang svarer til det ordinære  

 arbejdsmarked.
 Det er således ønsket, at  

 førtidspensionsreformen skal styrke den aktivrettede indsats for at  

 sikre personer, som ikke er i stand til at blive selvforsørgende, en  

 forsørgelsesydelse, der kompenserer for den manglende arbejdsevne.  

 Hertil kommer, at retssikkerheden i sagsbehandlingen skal styrkes.
 Aftalen om førtidspensionsreformen og det rummelige  

 arbejdsmarked er således udmøntet i et sammenhængende  

 sæt af love/lovændringer på det sociale område  

 bestående af:
lov om fleksydelse lov om ændring af lov om social pension og andre love  

 (førtidspensionsreform) lov om ændring af lov om aktiv socialpolitik og andre love  

 (ændring af reglerne om fleksjob, ledighedsydelse, sagsbehandling  

 m.v.) Lov om fleksydelse og lov om ændring af aktivloven  

 træder i kraft 1. juli 2001. De øvrige love i  

 førtidspensionsreformen træder i kraft den 1. januar 2003.
Fleksydelsesloven Lovens § 1:
 § 1. Formålet med  

 loven er at give personer, som er visiteret til et fleksjob, mulighed for fra  

 det 60. år at modtage fleksydelse med henblik på at trække  

 sig tilbage fra arbejdsmarkedet.
Indhold i lov om fleksydelse Fleksydelsesordningen er indført med henblik  

 på at give personer, som er visiteret til fleksjob, mulighed for  

 frivilligt at trække sig tilbage fra arbejdsmarkedet ved det 60.  

 år.
Fleksydelsesordningen bidrager hermed til at gøre  

 ansættelse i fleksjob mere attraktivt og sikrer, at personer ansat i  

 støttet beskæftigelse - nemlig fleksjob - har vilkår og  

 rettigheder, der så vidt muligt svarer til andre personer på  

 arbejdsmarkedet.
Personkredsen er personer, der ikke modtager  

 førtidspension efter pensionsloven og som på grund af  

 væsentlige og varige begrænsninger i arbejdsevnen ikke kan  

 opnå eller fastholde beskæftigelse på arbejdsmarkedet  

 på almindelige vilkår.
Ledighedsydelse kan udbetales til  

 personer, der er visiteret til fleksjob.
Ledighedsydelse udbetales i perioden  

 efter visitationen til fleksjob og indtil pågældende  

 ansættes i et fleksjob, samt ved ledighed efter et fleksjob.
Desuden  

 udbetales ledighedsydelse ved midlertidige afbrydelser i arbejdet samt i  

 perioder med sygdom, barsel eller ferie.
Der henvises til Vejledning om  

 fleksjob og ledighedsydelse m.v.
 Fleksydelsesordningen er udarbejdet efter samme  

 principper, der ligger til grund for efterlønsordningen.  

 Fleksydelsesordningen erstatter seniorydelsesordningen, og modtagere af  

 seniorydelse overgår til at modtage fleksydelse.
Fleksydelsen udgør 91 pct. af dagpengesatsen ved  

 sygdom eller fødsel, hvilket stort set svarer til  

 efterlønssatsen ved overgang som 60 årig, hvorimod seniorydelsen  

 udgjorde 82 pct. af dagpengesatsen.
Den hidtidige aldersgrænse på  

 50 år i seniorydelsesordningen er ikke videreført i  

 fleksydelsesordningen.
Personer, der overgår til fleksjob inden det  

 fyldte 50. år, vil således kunne optjene ret til fleksydelse.
Anciennitet optjent i efterlønsordningen kan  

 overføres til fleksydelsesordningen og Arbejdsministeriet har fastsat  

 regler om overførsel af anciennitet fra fleksydelsesordningen til  

 efterlønsordningen.
Personer, som ville have været omfattet af  

 de særlige overgangsregler i efterlønsordningen  

 vedrørende anciennitetskravene om medlemskab og indbetaling af  

 efterlønsbidrag, hvis de ikke var overgået til fleksjob, vil  

 kunne optjene ret til fleksydelse efter lignende overgangsregler i  

 fleksydelsesordningen.
Tilmelding Når en kommune visiterer en person til fleksjob,  

 skal kommunen inden to uger orientere Fleksydelseskontoret om denne  

 visitation.
Dette er vigtigt, da personen ved visitationen til fleksjob  

 automatisk bliver tilmeldt fleksydelsesordningen.
Den automatiske  

 tilmeldingsprocedure er valgt, fordi manglende tilmelding kan have  

 væsentlige langsigtede konsekvenser for den enkelte.
Den  

 pågældende har til enhver tid mulighed for at fravælge  

 ordningen.
 Personer, der er visiteret til fleksjob ved ordningens  

 ikrafttræden den 1. juli 2001, får mulighed for at tilmelde sig  

 ordningen med virkning fra dette tidspunkt.
Betingelser for at overgå til fleksydelse Hovedbetingelserne for at overgå til fleksydelse er,  

 at ansøgeren :
er fyldt 60 år er visiteret til et fleksjob betaler fleksydelsesbidrag har indbetalt fleksydelsesbidrag i mindst 25 år inden for de  

 sidste 30 år har fået indberettet værdien af pensionsformuen har bopæl her i riget eller i et andet  

 EU/EØS-land Ved opgørelsen af den opnåede optjeningstid i  

 ordningen medregnes eventuelt perioder med medlemskab af en anerkendt  

 arbejdsløshedskasse og indbetaling af efterlønsbidrag fra 1.  

 april 1999 og indtil visitation til fleksjob.
Overgang til fleksydelse Der er ingen rådighedsforpligtelse forud for  

 overgangen til fleksydelse.
Vedkommende skal blot umiddelbart før  

 overgang til fleksydelse være visiteret til et fleksjob.
De seneste 12 måneder forud for tilmelding til  

 fleksydelsesordningen vil altid tælle som et fuldt optjeningsår,  

 uanset om der er betalt bidrag, når optjeningstiden skal  

 opgøres.
Dette skal kompensere for, at overgangen til fleksjob ofte  

 sker efter en periode på sygedagpenge eller med kontanthjælp,  

 hvor medlemskab af en arbejdsløshedskasse og bidragsbetaling til  

 efterlønsordningen typisk vil være afbrudt.
Det skal  

 understreges, at godskrivning af op til 12 måneders anciennitet kun kan  

 medregnes ved opfyldelse af de almindelige betingelser i lovens § 2.
Fleksydelsens størrelse Fleksydelsen udgør som udgangspunkt et fast  

 beløb, der svarer til 91 pct. af den maksimale dagpengesats ved  

 sygdom eller fødsel, jf. sygedagpengeloven.
Fleksydelsesbidrag Fleksydelsesbidraget udgør et beløb, der  

 svarer til 7 gange det beløb, der efter lov om dagpenge ved sygdom  

 eller fødsel højest kan ydes pr. dag.
Bidraget skal indbetales  

 til Fleksydelseskontoret.
Dagpengenes højeste beløb er i  

 sygedagpengeloven opført på ugebasis.
Fleksydelsesbidraget  

 udgør 7/5-dele af dette.
Bidraget til fleksydelsesordningen er ens for  

 alle tilmeldte.
Arbejde i fleksydelsesperioden Beskæftigelse i fleksjob kan ikke kombineres med  

 modtagelse af fleksydelse.
Der vil dog ikke være noget til hinder for  

 at have et almindeligt ustøttet arbejde ved siden af modtagelsen af  

 fleksydelse.
Nedsættelse af fleksydelse som følge af pensionsordninger og  

 indtægter ved personligt arbejde Pensionsordninger og indtægter ved personligt  

 arbejde medfører fradrag i fleksydelsen.
Udbetaling af fleksydelse Fleksydelsen udbetales tidligst med virkning fra den 1. i  

 måneden efter, at der er søgt om fleksydelse, og lovens  

 betingelser er opfyldt.
ATP-bidrag Modtagere af fleksydelse har mulighed for på  

 frivillig basis at indbetale ATP-bidrag.
Socialministeriet betaler den ene  

 halvdel af bidraget, medens fleksydelsesmodtageren betaler den anden.
Der  

 henvises til Socialministeriets bekendtgørelse om betaling- og  

 indberetning af ATP-bidrag for modtagere af fleksydelse nr. 535 af 12. juni  

 2001.
Administration Socialministeriets Fleksydelseskontor træffer  

 afgørelser efter loven og varetager i øvrigt  

 sagsbehandlingen.
Fleksydelseskontoret vejleder om fleksydelsesordningen.
Da  

 det er den enkeltes kommune, der visiterer til og giver tilbud om fleksjob,  

 vil det i praksis ofte være kommunen, der udleverer blanketter og  

 generelt informationsmateriale.
Kommunen må dog henvise til  

 Fleksydelseskontoret for konkret vejledning.
Kapitel 1 Betingelser for ret til fleksydelse Lovens § 2:
§ 2. Retten til fleksydelse er  

 betinget af, at modtageren 1) er fyldt 60 år, 2) før overgang til fleksydelse er visiteret til  

 fleksjob, jf. kapitel 7 i lov om aktiv socialpolitik, 3) betaler fleksydelsesbidrag, 4) har indbetalt fleksydelsesbidrag eller været  

 medlem af en anerkendt arbejdsløshedskasse og har indbetalt  

 efterlønsbidrag, som ikke senere er tilbagebetalt, i sammenlagt mindst  

 25 år inden for de sidste 30 år, jf. § 40, 5) har fået indberettet værdien af  

 pensionsformuen, jf. § 18, og 6) har bopæl her i riget eller i et andet  

 EU/EØS-land.
 Stk. 2. Perioder med medlemskab  

 af en anerkendt arbejdsløshedskasse før 1. april 1999 medregnes  

 ved opgørelsen af optjeningstiden efter stk. 1, nr. 4.
 Stk. 3. Personer, der tidligere  

 har indbetalt efterlønsbidrag, og som i de 12 måneder, der  

 ligger umiddelbart forud for den første tilmelding til  

 fleksydelsesordningen, ikke har optjent anciennitet i  

 efterlønsordningen, får medregnet den manglende optjeningstid  

 ved opgørelsen efter stk. 1, nr. 4.
 Stk. 4. Socialministeren  

 fastsætter regler om dispensation fra betingelserne i stk. 1, nr.  

 4.
1. Almindelige betingelser for ret til  

 fleksydelse Almindelige betingelser Betingelserne for at  få ret til fleksydelse  

 fremgår af lovens § 2, stk. 1, nr. 1 til 6. Alle betingelser skal  

 være opfyldt, for at modtageren er berettiget til fleksydelse.
Efter  

 lovens § 2, stk. 4, er der i bekendtgørelsen fastsat regler om  

 dispensation fra kravet om optjeningstid, se pkt. 1.7.
 I lovens § 40 og § 41 er der endvidere fastsat  

 overgangsbestemmelser for optjeningstid, jf. pkt. 1.8 og 1.9.
1.1. Aldersbetingelse Fleksydelse kan udbetales til personer fra det 60.  

 år.
Fleksydelsen kan udbetales indtil folkepensionsalderen.
1.2. Visitation til fleksjob Personen skal ved overgangen til fleksydelse være  

 visiteret til fleksjob.
At være visiteret til fleksjob betyder, at  

 kommunen har truffet afgørelse om, at den pågældende skal  

 have tilbudt ansættelse i fleksjob efter aktivloven.
Fleksjob er job  

 med løntilskud til personer med varig nedsat arbejdsevne, der ikke  

 modtager førtidspension efter pensionsloven og som ikke kan opnå  

 eller fastholde beskæftigelse på normale vilkår på  

 arbejdsmarkedet.
1.3. Indbetaling af  fleksydelsesbidrag Det er en betingelse, at fleksydelsesmodtageren betaler  

 fleksydelsesbidrag, jf. kapitel 3.
1.4. Opfyldelse af kravet om optjeningstid Retten til fleksydelse er endvidere betinget af, at  

 personen har indbetalt fleksydelsesbidrag i sammenlagt mindst 25 år  

 indenfor de sidste 30 år.
Ved opgørelsen af optjeningstiden  

 inden for de sidste 30 år medregnes den anciennitet, der er optjent i  

 forhold til efterløn og seniorydelse.
Anciennitet fra andre ordninger,  

 herunder ordninger i udlandet, medregnes derimod ikke.
Optjeningsperioden fra indbetaling af medlemsbidrag til  

 arbejdsløshedskassen regnes i hele måneder fra den 1. i  

 måneden for indmeldelse.
I tilfælde af udmeldelse regnes  

 udmeldelsesdatoen fra den 1. i måneden efter, at udmeldelsen af  

 arbejdsløshedskassen er foretaget.
 Som en konsekvens af efterlønsreformen  

 forudsætter optjening af anciennitet fra efterlønsreformen, at  

 der fra 1. april 1999 tillige er indbetalt efterlønsbidrag, jf. § 2,  

 stk. 1, nr. 4.  Dog kan medlemmer af efterlønsordningen, der er  

 født før den 1. juli 1964, opfylde kravet om indbetaling af  

 efterlønsbidrag ved indbetaling fra den 1. juli 1999.
 Medregning af anciennitet fra efterlønsordningen  

 forudsætter, at indbetalte efterlønsbidrag ikke er  

 tilbagebetalt.
Det følger endvidere af lovens § 2, stk. 3, at  

  personer, der tidligere har indbetalt efterlønsbidrag, og som i 12  

 måneder, der ligger umiddelbart forud for visitationen til fleksjob,  

 ikke har optjent anciennitet i efterlønsordningen, får medregnet  

 den manglende optjeningstid ved opgørelsen af ancienniteten.
Der kan  

 højst blive tale om 12 måneder i alt.
1.5. Pensionsformuen Pensionsformuen skal indberettes, da pensionsopsparing har  

 betydning for beregningen af størrelsen af fleksydelsen.
 Fleksydelsen nedsættes for pensionsordninger  

 omfattet af kapitel 1 i pensionsbeskatningsloven, jf. lovens § 18. Der  

 henvises til kapitel 5.
1.6. Bopæl Personen skal have bopæl her i riget eller i et  

 andet EU/EØS-land.
Grønland og Færøerne er omfattet af  

 riget.
EU/EØS-landene er de 15 EU-medlemslande og medlemslandene af  

 det europæiske økonomiske samarbejdsområde   nemlig Norge,  

 Island og Liechtenstein § 1 i bekg.:
 § 1. De  

 almindelige betingelser i lovens § 2, stk. 1, nr. 4 for ret til  

 fleksydelse kan fraviges, jf. lovens § 2, stk. 4, som følger.
 Stk. 2. Personer kan få  

 beregnet anciennitet i fleksydelsesordningen efter reglerne i stk. 4, hvis  

 de:
1) er født før 1. juli 1966, 2) på grund af en varig nedsat arbejdsevne ikke har  

 kunnet opnå eller fastholde job på normale vilkår, og 3) har haft en vis tilknytning til arbejdsmarkedet via  

 lønnet beskæftigelse, deltagelse i revalideringstilbud m.v., Stk. 3. Det er en  

 forudsætning for at være omfattet af stk. 2, at personen på  

 grund af nedsat arbejdsevne ikke har mulighed for at opnå 25 års  

 anciennitet i fleksydelsesordningen, inklusiv overført anciennitet fra  

 efterlønsordningen.
Der skal være betalt uafbrudt bidrag til  

 fleksydelsesordningen fra 1. juli 2001 eller fra den 1. i måneden efter  

 den første visitation til et fleksjob.
Stk. 4. Personer omfattet af stk.  

 2, kan opfylde kravet til optjeningstid efter lovens § 2, stk. 1, nr. 4,  

 ved uafbrudt indbetaling af fleksydelsesbidrag fra tilmeldingen til mindst  

 det fyldte 60. år.
Den uafbrudte optjeningstid efter 1. pkt., skal  

 mindst være 5 år.
1.7. Dispensation for kravet om optjeningstid i  

 medfør af lovens § 2, stk. 1, nr. 4 Baggrund Der kan dispenseres fra kravet om optjeningstid i lovens §  

 2, stk. 1, nr. 4. Hensigten med dispensationsmuligheden er, at personer, som  

 på grund af en varig nedsat arbejdsevne ikke har haft mulighed for at  

 optjene anciennitet i efterlønsordningen eller seniorydelsesordningen,  

 der medregnes ved opgørelsen af anciennitet i fleksydelsesordningen,  

 efter en konkret vurdering alligevel skal have mulighed for at optjene ret  

 til fleksydelse.
Målgruppen er personer, som på grund af nedsat  

 arbejdsevne ikke har været fuldt til rådighed for  

 arbejdsmarkedet, og som følge deraf ikke har optjent anciennitet i en  

 arbejdsløshedskasse (enten fordi de ikke har kunnet blive optaget i en  

 arbejdsløshedskasse, eller fordi de har udmeldt sig under hensyn til,  

 at de ikke ville være berettiget til dagpenge ved ledighed). De  

 pågældende vil derfor ikke (eller kun i begrænset omfang)  

 have optjent anciennitet i efterløns-/seniorydelsesordningen, som kan  

 overføres til fleksydelsesordningen.
En del vil derved ikke  

 afhængig af tidspunktet for arbejdsevnenedsættelsen - kunne  

 nå at optjene tilstrækkelig anciennitet i fleksydelsesordningen  

 til at blive berettiget til fleksydelse.
Der er tale om en dispensationsbestemmelse.
Den  

 særlige dispensationsmulighed er begrænset til personer  

 født før 1. juli 1966, dvs. personer som er fyldt 35 år  

 ved fleksydelsesordningens ikrafttræden.
Baggrunden herfor er, at der  

 kun er behov for en særlig dispensationsmulighed for denne gruppe i en  

 overgangsperiode.
Fleksjobordningen indebærer, at yngre personer med en  

 varig nedsat arbejdsevne i dag har mulighed for at  blive visiteret til et  

 fleksjob og dermed optjene tilstrækkelig anciennitet i  

 fleksydelsesordningen til at blive berettiget til fleksydelse.
Personkreds I bekendtgørelsen er personkredsen udover den  

 nævnte aldersgrænse afgrænset til:
a)	personer med varig nedsat arbejdsevne, b)	personer som ikke har kunnet opnå eller fastholde et job  

 på almindelige vilkår, c)	personer som har demonstreret tilknytning til arbejdsmarkedet enten  

 gennem ordinær beskæftigelse, eller revalideringsforsøg og  

 andre former for beskæftigelsesfremmende foranstaltninger, d)	personer som ikke kan opnå 25 års anciennitet i  

 fleksydelsesordningen, e)	personer som har betalt uafbrudt bidrag til fleksydelsesordningen  

 fra 1. juli 2001 eller fra den første visitation til et  

 fleksjob.
 Der skal være betalt bidrag i mindst 5 år.
Varig nedsat arbejdsevne Dispensationsbestemmelsen skal kompensere for, at personen  

 på grund af en varig nedsat arbejdsevne ikke har kunne opnå eller  

 fastholde et job på almindelige vilkår.
Det er derfor  

 nødvendig at få fastlagt, i hvilke perioder arbejdsevnen har  

 været varigt nedsat siden det 30. år.
Disse perioder skal  

 dokumenteres ved fx lægeerklæringer, revalideringsforsøg  

 m.v.
Manglende medlemskab af arbejdsløshedskasse Nedsat arbejdsevne er ikke i sig selv nok til at  

 være omfattet af personkredsen for dispensationsbestemmelsen.
Det skal  

 kunne dokumenteres, at den nedsatte arbejdsevne har bevirket, at  

 pågældende ikke har haft eller kunnet få et ordinært  

 job og dermed ikke har kunnet opnå  medlemskab af en  

 arbejdsløshedskasse.
Det skal derfor dokumenteres, at perioder med  

 manglende medlemskab af arbejdsløshedskasse skyldes den nedsatte  

 arbejdsevne, fx via tidligere brevveksling med  

 arbejdsløshedskassen.
Tilknytning til arbejdsmarkedet Det er en forudsætning for  

 dispensationsbestemmelsen, at personen har haft en form for tilknytning til  

 det ordinære arbejdsmarked.
Nedsat arbejdsevne og manglende medlemskab  

 af en arbejdsløshedskasse er således ikke tilstrækkelig.  

 Det skal også dokumenteres, at personen har haft eller forsøgt  

 at få erhvervsarbejde.
Som et led heri skal personens erhvervskarriere  

 siden det 18. år så vidt muligt klarlægges.
Denne  

 erhvervskarriere opdeles i:
a)	perioder med tilknytning til det ordinære arbejdsmarked, hvor  

 pågældende kunne have været eller var medlem af en  

 arbejdsløshedskasse, b)	perioder med  tilknytning til arbejdsmarkedet, hvor  

 pågældende på grund af nedsat arbejdsevne ikke har haft  

 eller kunnet få et ordinært job, og dermed ikke opnå  

 medlemskab af en arbejdsløshedskasse, c)	andre perioder, herunder perioder helt uden for  

 arbejdsmarkedet.
Målet med denne opgørelse er af få  

 afgrænset de perioder under b) ovenfor, hvor pågældende  

 ikke har haft mulighed for at optjene anciennitet i  

 efterløn/seniorydelsesordningen.
Dispensationsmuligheden sigter alene  

 på at kompensere for disse perioder, hvori medregnes perioder med  

 førtidspension efter en konkret vurdering.
Hvis perioderne a) og c)  

 omfatter 25 år eller mere, vil der som udgangspunkt ikke være  

 grundlag for, at personen kan omfattes af dispensationsbestemmelsen.
Manglende mulighed for at opnå 25 års anciennitet Kun personer, som ikke har haft mulighed for at opfylde  

 anciennitetskravene i fleksydelsesordningen, er omfattet af  

 dispensationsbestemmelsen.
Det drejer sig altså om personer, som ikke  

 kan nå at optjene i alt 25 års anciennitet (inkl. overført  

 anciennitet fra efterløns/seniorydelsesordningerne). Ved vurderingen  

 heraf er det uden betydning, at en person selv har meldt sig ud af en  

 arbejdsløhedskasse pga. manglende mulighed for at få dagpenge  

 ved ledighed (som følge af manglende rådighed). Det  

 afgørende er, om personen igen kunne blive optaget i en  

 arbejdsløshedskasse på lige fod med andre.
Ved vurderingen af muligheden for at opnå 25  

 års anciennitet tages udgangspunkt i længden af perioden med
nedsat arbejdsevne, manglende mulighed for medlemskab af  

 arbejdsløshedskasse og demonstreret tilknytning til arbejdsmarkedet,  

 herunder efter en konkret vurdering af perioder med førtidspension.  

  Kun hvis denne periode har en sådan længde, at personen ikke har  

 haft mulighed for at optjene 25 års anciennitet, er  

 pågældende som udgangspunkt omfattet af  

 dispensationsbestemmelsen.
De øvrige perioder medregnes som  

 udgangspunkt til perioder, hvor pågældende kunne have optjent  

 anciennitet, med mindre pågældende fx har været i et  

 behandlingsforløb.
Bidrag til fleksydelsesordningen Det er en betingelse for at blive omfattet af bekg. § 1,  

 at personen er visiteret til fleksjob ved fleksydelesordningen  

 ikrafttræden 1. juli 2001 og betaler uafbrudt bidrag til ordningen til  

 mindst det fyldte 60. år.
Personer, som ikke er visiteret til fleksjob  

 ved fleksydelsesordningens start, skal betale uafbrudt bidrag fra den  

 første visitation til fleksjob til mindst det fyldte 60. år.  

 Bidragsperioden skal mindst være på 5 år.
Det betyder, at  

 en person på 57 år uden tidligere optjeningstid, tidligst kan  

 optjene ret til fleksydelse som 62 årig.
 Lovens § 40:
§ 40. Personer født  

 før 1. marts 1952 kan opfylde kravet til optjeningstiden, jf. § 2,  

 stk. 1, nr. 4, ved uafbrudt medlemskab af en anerkendt  

 arbejdsløshedskasse fra den 31. marts 1992 eller betaling af  

 fleksydelsesbidrag til mindst det fyldte 60. år.
Den uafbrudte  

 optjeningstid efter 1. pkt. skal mindst udgøre 10 år inden for  

 de sidste 15 år.
Personen skal have betalt efterlønsbidrag fra  

 den 1. april 1999 og fleksydelsesbidrag fra visitationen til fleksjob.
Stk. 2. Personer født i  

 perioden 1. marts 1952 - 31. marts 1959 kan opfylde kravet til  

 optjeningstiden, jf. § 2, stk. 1, nr. 4, ved uafbrudt medlemskab af en  

 anerkendt arbejdsløshedskasse og indbetaling af efterlønsbidrag  

 eller indbetaling af fleksydelsesbidrag fra 1. april 1999 til mindst det  

 fyldte 60. år.
Den uafbrudte optjeningstid efter 1. pkt. skal mindst  

 udgøre 20 år inden for de sidste 25 år.
Personen skal have  

 betalt efterlønsbidrag fra den 1. april 1999 og fleksydelsesbidrag fra  

 visitationen til fleksjob Stk. 3. Personer født i  

 perioden 1. april 1959-30. juni 1964 kan opfylde kravet til optjeningstiden,  

 jf. § 2, stk. 1, nr. 4, ved uafbrudt medlemskab af en anerkendt  

 arbejdsløshedskasse og indbetaling af efterlønsbidrag eller  

 indbetaling af fleksydelsesbidrag fra 1. juli 1999 til mindst det fyldte 60.  

 år.
Den uafbrudte optjeningstid efter 1. pkt. skal mindst udgøre  

 20 år inden for de sidste 25 år.
Personen skal have betalt  

 efterlønsbidrag fra den 1. juli 1999 og fleksydelsesbidrag fra  

 visitationen til fleksjob.
 Stk. 4. For personer, der er  

 medlem af en anerkendt arbejdsløshedskasse, og som er omfattet af  

 arbejdsløshedsforsikringslovens § 77, stk. 5, nr. 4, ligestilles  

 medlemskab af arbejdsløshedskassen fra 1. april 1999 til denne lovs  

 ikrafttræden med betaling af efterlønsbidrag efter stk. 1-3.
Stk. 5. Socialministeriet kan  

 undtagelsesvis tillade, at der ses bort fra afbrydelser i indbetaling af  

 bidrag til arbejdsløshedsforsikringen, efterlønsbidrag og  

 fleksydelsesbidrag ved afgørelsen af, om kravene i stk. 1-3 er  

 opfyldt.
Tilladelsen kan gøres betinget af, at personen efterbetaler  

 bidragene for den pågældende periode.
1.8. Overgangbestemmelser for kravet om optjeningstid i  

 lovens § 2, stk. 1, nr. 4 Der gælder forskellige overgangsbestemmelser for  

 krav om optjeningstid for tilmeldte personer født før den 1.  

 juli 1964, jf. lovens § 40, stk. 1.
Personer født før 1. marts 1952 Personer født før den 1. marts 1952, kan opfylde kravet til  

 optjeningstid, hvis de:
har været uafbrudt medlem af en anerkendt  

 arbejdsløshedskasse fra den 31. marts 1992 eller har indbetalt  

 fleksydelsesbidrag, til mindst det fyldte 60. år og har optjent anciennitet i en uafbrudt periode på mindst 10  

 år inden overgangen til fleksydelse og har indbetalt efterlønsbidrag fra den 1. april 1999 og  

 fleksydelsesbidrag fra visitationen til fleksjob.
Personer født i perioden 1. marts 1952 -31. marts 1959 Personer født i perioden 1. marts 1952-31. marts  

 1959  kan opfylde kravet til optjeningstiden, hvis de:
har været uafbrudt medlem af en anerkendt  

 arbejdsløshedskasse og indbetalt efterlønsbidrag fra 1. april  

 1999  eller indbetalt fleksydelsesbidrag, til mindst det fyldte 60. år,  

 og har optjent anciennitet i en uafbrudt periode på mindst 20  

 år inden overgangen til fleksydelse Personer født i perioden 1. april 1959 - 30. juni 1964 Personer født i perioden 1. april 1959 - 30. juni  

 1964 kan opfylde kravet til optjeningstiden, hvis de:
 har været uafbrudt medlem af en anerkendt  

 arbejdsløshedskasse og indbetalt efterlønsbidrag fra 1. juli  

 1999 eller indbetalt fleksydelsesbidrag, til mindst det fyldte 60. år,  

 og.
har optjent anciennitet i en uafbrudt periode på mindst 20  

 år inden overgangen til fleksydelse Undtagelse for reglen om uafbrudte optjeningsperioder Socialministeriet kan undtagelsesvis tillade, at der ses  

 bort fra afbrydelser i indbetaling af medlemsbidrag til  

 arbejdsløshedsforsikringen, efterlønsbidrag og  

 fleksydelsesbidrag ved afgørelsen af, om kravene i lovens § 40, stk.  

 1-3 er opfyldt.
Tilladelsen kan gøres betinget af, at personen  

 efterbetaler bidragene for den pågældende periode.
Det  

 forudsættes, at der foreligger særligt undskyldelige  

 omstændigheder i sagen, og afbrydelsen har været af kortere  

 varighed.
Der kan også lægges vægt på, at der er tale  

 om en beskeden restance.
 Lovens § 41:
§ 41. Personer, som er  

 visiteret til fleksjob ved fleksydelsesordningens ikrafttræden den 1.  

 juli 2001, og som senest tilmelder sig fleksydelsesordningen den 1. oktober  

 2001, får ved opgørelsen af optjeningstiden, jf. § 2, stk.  

 1, nr. 4, og § 40, medregnet de perioder, som den pågældende  

 har været visiteret til fleksjob i, herunder perioder med  

 beskæftigelse i 40/60- eller 50/50-stillinger.
Medregningen er betinget  

 af, at den pågældende betaler et beløb til  

 fleksydelsesordningen, der svarer til summen af bidragene til  

 efterlønsordningen frem til 1. juli 2001 og til fleksydelsesordningen  

 for perioden derefter.
Der modregnes for de bidrag, som den  

 pågældende eventuelt har betalt til efterlønsordningen i  

 perioden.
 Stk. 2. Personer, som er  

 overgået til fleksjob før det fyldte 50. år, og som har  

 fået tilbagebetalt bidrag til efterlønsordningen for en periode  

 forud for overgang til fleksjob, kan mod efterbetaling af disse bidrag til  

 fleksydelsesordningen få medregnet denne periode ved opgørelse  

 af anciennitet i fleksydelsesordningen.
1.9. Ikrafttrædelsesbestemmelser Personer, som er visiteret til fleksjob ved fleksydelsesordningens  

 ikrafttræden den 1. juli 2001 Personer, som er visiteret til fleksjob ved  

 fleksydelsesordningens ikrafttræden den 1. juli 2001, og som senest  

 tilmelder sig fleksydelsesordningen den 1. oktober 2001, får ved  

 opgørelsen af optjeningstiden, jf. lovens § 2, stk. 1, nr. 4, og  

 § 40, medregnet de perioder, som pågældende har været  

 visiteret til fleksjob i, herunder perioder med beskæftigelse i 40/60-  

 eller 50/50-stillinger   de tidligere fleksjob-lignende ordninger.
Optjening  

 for den periode man har været visiteret til fleksjob, regnes i hele  

 måneder fra den 1. i måneden  efter visitationen.
Efterbetaling Medregningen er betinget af, at den pågældende  

 betaler et beløb til fleksydelsesordningen, der svarer til summen af  

 bidragene til efterlønsordningen frem til 1. juli 2001 og til  

 fleksydelsesordningen for perioden derefter.
Der modregnes for de bidrag, som  

 den pågældende eventuelt har betalt til efterlønsordningen  

 i perioden.
Efterbetaling af tilbagebetalte efterlønsbidrag Personer, der blev visiteret til fleksjob før det  

 fyldte 50. år, kunne ikke optjene ret til seniorydelse og har derfor  

 haft mulighed for at få tilbagebetalt indbetalte efterlønsbidrag  

 for en periode forud for overgangen til fleksjob.
Disse personer kan mod  

 efterbetaling af de tilbagebetalte efterlønsbidrag få medregnet  

 denne periode ved opgørelsen af anciennitet i fleksydelsesordningen,  

 jf. lovens § 41, stk. 2.
Eksempel En person født 1956, som har været visiteret  

 til fleksjob siden 1. april 2000, henvender sig den 15. august 2001 til  

 Fleksydelseskontoret for at tilmelde sig fleksydelsesordningen med virkning  

 fra den 1. september 2001. Personen har været medlem af en  

 arbejdsløshedskasse siden 1. januar 1993 og indbetalt  

 efterlønsbidrag  fra 1. april 1999 til 31. maj 2000, hvor vedkommende  

 blev visiteret  til fleksjob, og derfor meldte sig ud af ordningen. (Personen  

 blev visiteret til fleksjob før det fyldte 50 år og fik derfor  

 tilbagebetalt de indbetalte efterlønsbidrag til en  

 pensionsordning).
Personen får overført den optjente  

 anciennitet i efterlønsordingen, der dækker perioden 1. januar  

 1993 til 1. april 1999. Da personen tilmelder sig fleksydelsesordningen inden  

 den 1. oktober 2001, kan vedkommende mod efterbetaling optjene anciennitet  

 for den periode, som den pågældende har været visisteret  

 til fleksjob i.
Personen skal således ved tilmeldingen efterbetale  

 fleksydelsesbidrag for det der svarer til summen af efterlønsbidrag  

 for perioden 1. april 1999 til 1. juli 2001 og ordinært  

 fleksydelsesbidrag for perioden 1. juli 2001 og frem til tilmeldingen den 1.  

 september 2001.
Personen skal i henhold til lovens  § 40, stk. 2 have  

 optjent anciennitet i en uafbrudt periode på mindst 20 år for at  

 opnå ret til fleksydelse.
Personen kan ved efterbetaling af  

 fleksydelsesbidrag for perioden i fleksjob opfylde denne betingelse ved det  

 fyldte 60. år.
Personen kan i forbindelse med efterbetalingen anmode  

 Fleksydelseskontoret om en afdragsordning.
Se pkt. 3.2 med eksempel på  

 en sådan afdragsordning.
Undtagelse for arbejdsløshedskassemedlemmer i fleksjob, der er  

 fyldt 50 år Medlemmer af en arbejdsløshedskasse, som er fyldt  

 50 år ved visitationen til fleksjob, skal i henhold til  

 arbejdsløshedsforsikringslovens § 77, stk. 5, nr. 4, ikke indbetale  

 bidrag til efterlønsordningen.
Medlemskab af en  

 arbejdsløshedskasse fra 1. april 1999 til denne lovs  

 ikrafttræden den 1. juli 2001 sidestilles derfor med betaling af  

 efterlønsbidrag for denne periode.
Eksempel En person født 1941 år har været  

 visiteret til fleksjob siden 1. september 1999. Vedkommende har været  

 medlem af en arbejdsløshedskasse siden 1. januar 1974 og har indbetalt  

 efterlønsbidrag - som ikke er blevet tilbagebetalt - fra 1. april 1999  

 til 1. september 1999, hvor personen blev visiteret til fleksjob.
Hvis personen tilmelder sig fleksydelsesordningen inden  

 den 1. oktober 2001, får vedkommende medregnet anciennitet for perioden  

 i fleksjob fra 1. september 1999 og frem til tilmeldingen til  

 fleksydelsesordningen.
Personen var over 50 år ved visitationen til  

 fleksjob og har derfor været undtaget fra at skulle betale  

 efterlønsbidrag.
Indbetaling af medlemsbidrag frem til 1. juli 2001  

 ligestilles derfor med efterlønsbidrag.
Personen skal således  

 kun efterbetale ordinært fleksydelsesbidrag fra 1. juli 2001 og frem  

 til tilmeldingsdatoen, fx 1. september 2001.
Hvis personen først tilmelder sig efter den 1.  

 oktober 2001 kan personen ikke blive omfattet af  

 ikrafttrædelsesbestemmelsen i § 41. Optjeningsperioden vil derfor blive  

 afbrudt fra 1. juli 2001, da der ikke kan overføres anciennitet fra  

 efterlønsordningen, og frem til tilmeldingen til  

 fleksydelsesordningen.
Personen vil derfor ikke opnå ret til  

 fleksydelse medmindre, der er særlige undskyldelige  

 omstændigheder, jf. § 40, stk. 5, som giver mulighed for efterbetaling  

 af fleksydelsesbidrag.
Personen skal i henhold til lovens § 40, stk. 1 have  

 optjent anciennitet fra den 31. marts 1992 til det fyldte 60. år, og  

 optjeningstiden skal mindst udgøre 10 år.
Personen kan ved  

 tilmelding inden 1. oktober og efterfølgende efterbetaling opfylde  

 betingelsen ved det fyldte 60. år.
 § 2 i bekg.:
§ 2. En person kan få  

 udbetalt fleksydelse under midlertidigt ophold i lande uden for  

 EU/EØS-området, Grønland og Færøerne i op  

 til sammenlagt 3 måneder inden for hvert kalenderår.
Overstiger  

 opholdet sammenlagt 3 måneder, skal Socialministeriet standse  

 udbetalingen af fleksydelse, jf. § 45, stk. 1.
 Stk. 2. Socialministeriet  

 standser udbetalingen af fleksydelse, hvis personen tager fast ophold i et  

 land uden for EU/EØS-området, Grønland og  

 Færøerne.
 § 3 i bekg.:
 § 3. En person, der modtager  

 fleksydelse, og som tager midlertidigt eller fast ophold i et land uden for  

 EU/EØS-området, Grønland og Færøerne, skal  

 give Socialministeriet oplysning om opholdets begyndelses- og sluttidspunkt,  

 jf. lovens § 34.
 Stk. 2. Socialministeriet  

 registrerer perioder, hvor en person opholder sig i lande uden for  

 EU/EØS-området, Grønland og Færøerne og  

 standser udbetaling af fleksydelse i overensstemmelse med reglerne i  

 § 2.
1.10. Ophold og arbejde i lande uden for riget og  

 EU/EØS-området Ophold og arbejde i lande uden for riget og  

 EU/EØS-området Reglerne i bekg. § 2 og § 3, gælder for såvel  

 modtagere af fleksydelse med bopæl i riget som i de øvrige lande  

 inden for EU/EØS-området.
Det skal bemærkes, at riget  

 udgør Danmark, Færøerne og Grønland.
 En fleksydelsessmodtager, der fx har bopæl i  

 Tyskland, er omfattet af disse regler ved ophold i fx USA.
Udbetaling under arbejde og ophold i lande uden for riget og  

 EU/EØS-området En fleksydelsesmodtager skal for at opretholde retten til  

 udbetaling af fleksydelse bevare sin faste bopæl i riget eller et andet  

 EU/EØS-land.
En fleksydelsesmodtager kan således ikke bevare  

 retten til fleksydelse i en 3-måneders periode, hvis  

 pågældende tager fast ophold i lande uden for riget og  

 EU/EØS-området, i mere end 3 måneder.
 Kun i de tilfælde, hvor det tilladte 3  

 måneders ophold i lande uden for riget og EU/EØS-området,  

 ikke er brugt inden udgangen af et kalenderår, kan en ny 3  

 måneders periode påbegyndes i direkte forlængelse heraf,  

 uden at pågældende forinden tager ophold i riget eller et andet  

 EU/EØS-land.
 Endagsrejser, der ikke er forbundet med overnatning i  

 udlandet, betragtes ikke som udlandsophold.
 På grundlag af personens oplysninger om  

 udlandsophold standser Fleksydelseskontoret udbetalingen af fleksydelse, hvis  

 pågældende ikke længere opfylder betingelserne i bekg.  

 § 2.
Genoptagelse af udbetaling af fleksydelse Når en person vender tilbage til riget eller et  

 andet EU/EØS-land efter længere tids ophold i lande uden for  

 riget og EU/EØS-området, kan udbetaling af fleksydelse  

 genoptages.
Det forudsætter dog, at pågældende opfylder de  

 almindelige betingelser for at få udbetalt fleksydelse.
Se kapitel  

 1.
Kapitel 2 Tilmelding og udmeldelse af fleksydelsesordningen Lovens § 4:
 § 4. Kommunen har pligt til at  

 meddele Socialministeriet, at den har visiteret en borger til fleksjob.  

 Meddelelsen skal ske inden 2 uger efter visitationen.
 Stk. 2. Tilmelding til  

 fleksydelsesordningen sker ved kommunens meddelelse til Socialministeriet.  

 Socialministeriet orienterer borgeren om tilmelding og om muligheden for  

 udmeldelse.
 Stk. 3. Tilmeldingen har virkning  

 fra den første i måneden, efter at visitation til fleksjob er  

 sket.
Stk. 4. En person, der er  

 visiteret til fleksjob, kan tilmelde sig ved skriftlig henvendelse til  

 Socialministeriet.
Tilmeldingen har virkning fra den første i  

 måneden, efter at Socialministeriet har modtaget  

 henvendelsen.
2.1. Tilmelding 2.1.1. Automatisk tilmelding ved kommunal visitation Fra den 1. juli 2001 har den kommune, som visiterer til  

 fleksjob, jf. kap. 7 i aktivloven ansvaret for, at den visiterede bliver  

 tilmeldt fleksydelsesordningen.
Den kommune, som visiterer personen til  

 fleksjob, skal meddele Fleksydelseskontoret inden 2 uger, at personen er  

 visiteret.
Begrundelsen for den automatiske tilmelding er, at følgerne  

 for den enkelte kan være betydelige, hvis tilmelding undlades eller  

 forsinkes.
Tilmeldingen får virkning fra den første i  

 måneden efter den dato, hvor kommunen har truffet afgørelse om  

 visitation til fleksjob.
Det gælder uanset tidspunktet for modtagelsen  

 af tilmeldingen i Fleksydelseskontoret.
Det er kommunens ansvar, at  

 Fleksydelseskontoret modtager meddelelsen om visitation rettidigt.
Formkrav Meddelelsen om visitation skal ske skriftligt på en  

 blanket udarbejdet af Fleksydelseskontoret og skal mindst indeholde  

 oplysninger om personens navn, adresse, cpr-nummer og dato for visitationen  

 til fleksjob.
Skemaet  kan hentes i elektronisk form på  

 Fleksydelseskontorets hjemmeside - www.fleksydelse.dk.
Hvis indsendelse ikke  

 kan ske rettidigt elektronisk på grund af tekniske problemer eller  

 lignende, sendes meddelelsen som brev, telefax eller lignende for at  

 overholde fristen.
 Hvis skemaet er ufuldstændig udfyldt fra kommunens  

 side, anses personen alligevel for tilmeldt på modtagelsestidspunktet,  

 i det omfang personen kan identificeres.
Anke af visitationsafgørelsen En anke af kommunens afgørelse om visitation har  

 ikke opsættende virkning for tilmeldingen til fleksydelsesordningen.
En  

 anke har således ingen betydning for kommunens pligt til tilmelding, og  

 det får ikke konsekvenser i forhold til Fleksydelseskontorets  

 sagsbehandling.
2.1.2. Andre personer visiteret til fleksjob Ansøgere, som allerede er visiteret til fleksjob  

 ved lovens ikrafttræden den 1. juli 2001, skal selv tilmelde sig  

 ordningen.
Det gælder også personer visiteret til fleksjob, som  

 er blevet udmeldt af ordningen, men som igen ønsker at tilmelde sig  

 ordningen.
 Tilmeldingen får virkning fra den første i  

 måneden efter, at Socialministeriet har modtaget en  

 ansøgning.
Formkrav Ansøgningen skal være skriftlig.
Der er ikke  

 yderligere formkrav, men det er afgørende, at personen kan  

 identificeres.
Ansøgning kan ske ved at benytte en blanket udarbejdet  

 af Fleksydelseskontoret.
Blanketten kan rekvireres i Fleksydelseskontoret  

 eller findes på Fleksydelseskontorets hjemmeside.
Fuldmagt Ansøgning kan ske ved fuldmagt, der  

 vedlægges.
Ansøger kan således give fuldmagt til fx  

 kommuner, fagforeninger eller arbejdsløshedskasser m.v. forestår  

 tilmeldingen.
 § 8 i bekg.:
 § 8. Socialministeriet kan  

 fastsætte en frist for, hvornår personen skal indsende  

 oplysninger af betydning for ret til fleksydelse, herunder oplysninger om  

 anciennitet.
Stk. 2. På grundlag af  

 anciennitet optjent ved indbetaling af fleksydelsesbidrag, medlemskab af  

 arbejdsløshedskasse og indbetalt efterlønsbidrag m.v., jf.  

 lovens § 2, stk. 1, nr. 4 , stk. 3, og stk. 4, som overføres til  

 fleksydelsesordningen, sender Socialministeriet en opgørelse til  

 personen over den optjente anciennitet.
Socialministeriet angiver samtidig,  

 om der er mulighed for at optjene ret til fleksydelse inden det fyldte 65.  

 år.
2.2. Procedure efter tilmelding Da fleksydelsesordningen er frivillig, er det  

 afgørende, især af hensyn til de personer, som automatisk  

 tilmeldes ordningen, at der hurtigt sker en generel orientering om  

 betingelserne for at deltage i ordningen.
Kvitteringsbrev Fleksydelseskontoret skal senest 7 dage efter, at  

 tilmeldingen er modtaget, sende en skriftlig bekræftelse på, at  

 ansøgeren er tilmeldt fleksydelsesordningen.
Brevet skal indeholde en  

 kort orientering med følgende indhold:
at ordningen er frivillig de formelle betingelser for at modtage fleksydelse, fx visitation til  

 fleksjob, alder, bidragsbetaling og dispensationsmuligheder, jf. pkt. 1 krav til optjening af anciennitet og de afledte konsekvenser af en  

 udmeldelse.
I den forbindelse skal det understreges, at for personer  

 født før 1. juli 1964 vil udmeldelse indebære en  

 fraskrivelse af muligheden for genindmeldelse på et senere tidspunkt,  

 jf. pkt. 1.4 og 1.8 den tilmeldtes oplysningspligt, herunder at Fleksydelseskontoret har  

 ret til at hente oplysninger fra myndigheder, arbejdsløshedskasser,  

 arbejdsgivere m.v., jf. pkt. 9.1 fleksydelsesbidragets størrelse og muligheden for eventuel  

 efterbetaling, se kapitel 3 og kapitel 5 at fleksydelsesbidraget er fradragsberettiget i skattepligtig  

 indkomst at fleksydelsen er indkomstskattepligtig (personlig indkomst) proceduren for udmeldelse, jf. pkt. 2.3 at en evt. anke af kommunens afgørelse om visitation ikke har  

 opsættende virkning, jf. pkt. 2.1 Indhentelse af oplysninger For at få dokumenteret, at den tilmeldte er omfattet  

 af ordningen, vil der normalt være behov for at indhente yderligere  

 oplysninger, fx til beregning af  anciennitet, se bekg. § 8, stk. 2.
Bekg. § 8 giver mulighed for at fastsætte en frist  

 for Fleksydelseskontorets modtagelse af de ønskede oplysninger.  

 Fristen er vejledende, men der skal oplyses om mulige konsekvenser for en  

 overskridelse af fristen.
Det kan fx være, at der indbetales bidrag  

 uden det med sikkerhed er dokumenteret, at den pågældende kan  

 optjene tilstrækkelig anciennitet til fortsat at være med i  

 ordningen.
Dokumentation Det skal sikres, at de indhentede oplysninger af betydning  

 for retten til fleksydelse er dokumenteret af de relevante myndigheder,  

 arbejdsløshedskasse, pensionsinstitut m.v.
Opgørelse Det følger af bekg. § 8, stk. 2, at der udarbejdes  

 opgørelse over anciennitet på baggrund af de indhentede  

 oplysninger.
Det skal fremgå, hvorvidt der er mulighed for at optjene  

 ret til fleksydelse inden det 65. år.
Grundlaget for  

 anciennitetsberegningen skal fremgå af opgørelsen.
 Lovens § 5:
§ 5. Borgeren skal skriftligt  

 meddele Socialministeriet, hvis denne vil melde sig ud af ordningen eller  

 ikke ønsker tilmelding.
Udmeldelsen har virkning fra den 1. i  

 måneden efter, at Socialministeriet har modtaget den skriftlige  

 meddelelse.
2.3. Udmeldelse Generelt gælder det, at retten til fleksydelse  

 bortfalder fra det tidspunkt, hvor udmeldelsen får virkning.
Indbetalt  

 fleksydelsesbidrag kan herefter tilbagebetales efter reglerne om  

 tilbagebetaling, jf. pkt. 8.1.
2.3.1. Frivillig udmeldelse Fleksydelsesordningen er frivillig, og den tilmeldte kan  

 til enhver tid melde sig ud af ordningen.
Udmeldelsen skal være  

 skriftlig og får virkning fra den 1. i måneden efter modtagelsen  

 af udmeldelsen, jf. lovens § 5.
 Fleksydelseskontoret skal bekræfte modtagelsen af  

 udmeldelsen og orientere om betingelserne for tilbagebetaling af indbetalte  

 bidrag.
 Fremsættes krav om tilbagebetaling af  

 fleksydelsesbidrag anses det for en anmodning om udmeldelse, i det omfang  

 kravet om tilbagebetaling kan imødekommes, jf. lovens § 31   § 33.
 I de tilfælde, hvor Fleksydelseskontoret modtager en  

 udmeldelse, før den tilmeldte har modtaget et kvitteringsbrev, jf.  

 pkt. 2.2, sendes en orientering om ordningen sammen med en anmodning om at  

 bekræfte udmeldelsen.
 Fleksydelseskontoret har en særlig  

 vejledningsforpligtigelse over for den tilmeldte i situationer, hvor  

 opgørelsen over anciennitet viser, at der ikke er mulighed for at  

 optjene ret til fleksydelse, jf. bekg. § 8, stk. 2. Vejledningen skal sikre,  

 at den tilmeldte er bevidst om, at fortsat indbetaling af fleksydelsessbidrag  

 ikke vil medføre ret til fleksydelse, og at indbetalte  

 fleksydelsesbidrag kan tilbagebetales, hvis den tilmeldte anmoder herom.  

 Tilbagebetaling kan ske kontant, hvis de indbetalte fleksydelsesbidrag ikke  

 overstiger den fastsatte bagatelgrænse på 7 gange dagpengesatsen.  

 Der henvises i øvrigt til kapitel 8 om tilbagebetaling af  

 fleksydelsesbidrag.
Fuldmagt Kravet til personlig udmeldelse kan alene fraviges, hvis  

 der foreligger en gyldig fuldmagt til, at andre kan foretage udmeldelsen, fx  

 fagforening, kommune m.v.
2.3.2. Tvungen udmeldelse Er betingelserne for ret til fleksydelse ikke opfyldt,  

 træffer Fleksydelseskontoret afgørelse om udmeldelse med  

 angivelse af begrundelsen herfor.
 I modsætning til den frivillige udmeldelse, som  

 altid har virkning fra den 1. i måneden efter udmeldelsen, så er  

 datoen for den tvungne udmeldelse afhængig af årsagen til  

 udmeldelsen.
 Tvungen udmeldelse kan ske ved:
1)	Manglende indbetaling.
Ved manglende indbetaling af  

 fleksydelsesbidrag får udmeldelsen virkning fra udløbet af den  

 seneste periode for indbetaling.
Der henvises i øvrigt til bekg. § 14  

 og § 15, for så vidt angår muligheden for annullering af  

 udmeldelsen.
2)	Ordinær beskæftigelse.
Ved overgang til ordinær  

 beskæftigelse får udmeldelsen virkning fra den første i  

 måneden efter datoen for overgangen til ordinær  

 beskæftigelse.
 3)	Dødsfald.  Ved dødsfald får udmeldelsen virkning  

 fra dagen for dødsfaldet.
4)	Fast bopæl uden for riget og EU/EØS.
Ved fast  

 bopæl i andet land uden for riget og EU/EØS-området  

 får udmeldelse virkning fra den 1. i måneden efter 3  

 måneders ophold i udlandet.
5)	Tilkendelse af ydelser efter pensionsloven.
Ved tilkendelse af  

 ydelser efter pensionsloven, bortset fra invaliditetsydelse, eller  

 tilsvarende udenlandsk pension, får udmeldelse virkning fra den dag  

 pensionen tilkendes.
6)	Ny visitation ved revalidering.
Sker der en fornyet visitation, fx  

 til revalidering  i forbindelse med overgang til et andet tilbud om  

 aktivering eller lignende, skal den mellemliggende periode anses for at  

 være en del af den periode, hvor den tilmeldte er visiteret til  

 fleksjob.
Der kan ikke stilles krav om udmeldelse fra fleksydelsesordningen  

 før denne periode er afsluttet, og den pågældende ikke  

 opfylder lovens krav om visitation til et fleksjob fx beskæftigelse  

 på almindelige vilkår.
Derved sikres, at personer som  

 gennemgår et revalideringsforløb som følge af, at de ikke  

 kan bestride det oprindelige fleksjob bevarer tilknytningen til  

 ordningen.
 Sammen med afgørelsen om udmeldelse orienteres om  

 muligheden for tilbagebetaling af fleksydelsesbidrag, jf. kapitel 8.
2.3.3. Gentilmelding En ansøgning om gentilmelding behandles efter de  

 almindelige regler for tilmelding, jf. pkt. 2.1.
Kapitel 3 Indbetaling af fleksydelsesbidrag Lovens § 7:
 § 7. Socialministeriet  

 opkræver fleksydelsesbidrag af alle, der er tilmeldt ordningen og er  

 fyldt 30 år.
 Stk. 2. Det er en  

 betingelse, at personen er visiteret til fleksjob.
 Lovens § 8:
 § 8. Fleksydelsesbidraget udgør  

 på årsbasis et beløb, der svarer til 7 gange det  

 beløb, der efter lov om dagpenge ved sygdom eller fødsel  

 højst kan ydes pr. dag.
 Lovens § 9:
 § 9. Undlader en tilmeldt at  

 indbetale fleksydelsesbidrag til det tidspunkt, socialministeren har fastsat,  

 skal Socialministeriet skriftligt erindre den pågældende om  

 restancen og samtidig oplyse, at undladelse af at betale det skyldige bidrag  

 vil medføre, at den tilmeldte vil blive anset for udmeldt af  

 fleksydelsesordningen, hvis bidraget ikke er betalt inden 3 uger.  

 Socialministeriet skal skriftligt underrette den tilmeldte, når den  

 pågældende udmeldes.
 Stk. 2. Hvis det skyldige  

 fleksydelsesbidrag samt senere forfaldent bidrag betales senest 4 uger efter,  

 at den tilmeldte er blevet skriftligt underrettet om, at denne er udmeldt,  

 ophæves udmeldelsen.
 Stk. 3. Forfaldent  

 fleksydelsesbidrag kan tilbageholdes i Socialministeriets udbetaling af  

 fleksydelse.
 Lovens § 10:
 § 10. Socialministeren  

 fastsætter regler om bidragsbetalingen, herunder regler om  

 restancegebyr.
3.1. Opkrævning af fleksydelsesbidrag Fleksydelsesbidrag opkræves af alle personer, der er  

 tilmeldt fleksydelsesordningen og er fyldt 30 år.
Se i øvrigt  

 kapitel 2.
 Fleksydelseskontoret skal opkræve fleksydelsesbidrag  

 fra det tidspunkt, hvor tilmeldingen til fleksydelsesordningen får  

 virkning, jf. lovens § 4, stk. 3.
Fleksydelsesbidraget udgør på årsbasis  

 et beløb, som svarer til 7 gange det beløb, der efter  

 sygedagpengeloven højst kan ydes pr. dag.
Dagpengenes højeste  

 beløb er i sygedagpengeloven opført på ugebasis.  

 Fleksydelsesbidraget udgør 7/5-dele af dette.
Bidraget til  

 fleksydelsesordningen er ens for alle tilmeldte.
Det vil sige, at det  

 årlige fleksydelsesbidrag kvartalsvis udgør 1028 kr. (2001).  

 Bidraget er skattefrit.
Satsregulering af fleksydelsesbidrag Det højeste dagpengebeløb ved sygdom eller  

 fødsel reguleres én gang årligt den 1. januar med  

 satsreguleringsprocenten, jf. satsreguleringsloven.
Beløbet afrundes  

 til nærmeste hele kronebeløb.
Afrundingsregler Fleksydelsesbidrag opkræves kvartalsvis forud og  

 udgør ¼ af det årlige beløb afrundet til nærmeste  

 hele kronebeløb.
Den første bidragsopkrævning efter  

 tilmeldingen til fleksydelsesordningen kan være henholdsvis 1, 2 eller  

 3 måneders optjening af anciennitet (se nedenfor). Ved opkrævning  

 af 1 eller 2 måneders anciennitetsoptjening opkræves  

 fleksydelsesbidraget månedsvis afrundet til nærmeste hele  

 kronebeløb.
Udsendelse af bidragsopkrævning Fleksydelseskontoret skal tilrettelægge  

 opkrævningen af fleksydelsesbidrag således, at opkrævningen  

 kan udsendes senest den 8. sidste bankdag i måneden før,  

 bidraget skal indbetales.
 Det skal fremgå af opkrævningen, hvilken  

 periode fleksydelsesbidraget dækker.
Den første opkrævning efter tilmelding til  

 fleksydelsesordningen Tilmeldingen til fleksydelsesordningen får virkning  

 fra den første i måneden efter, at Socialministeriet har  

 modtaget meddelelse om visitation til fleksjob eller har modtaget tilmelding  

 fra en person, der var visiteret til fleksjob ved ordningens  

 ikrafttræden den 1. juli 2001 eller genindmeldes efter tidligere  

 udmeldelse.
Den første opkrævning, der udsendes til den  

 tilmeldte person, kan således udgøre et fleksydelsesbidrag, der  

 dækker enten 1, 2 eller 3 måneders optjening af anciennitet.
Fleksydelseskontoret kan ved den første  

 bidragsopkrævning efter tilmelding til fleksydelsesordningen fravige  

 princippet om forudbetaling af fleksydelsesbidrag.
Fleksydelseskontoret skal  

 dog søge at få gennemført den første  

 bidragsopkrævning inden udsendelse af den første ordinære  

 kvartalsvise bidragsopkrævning i oktober.
Eksempel En person, der bliver visiteret til et fleksjob den 15.  

 juli 2001, vil automatisk være tilmeldt fleksydelsesordningen den 1.  

 august 2001. Fleksydelseskontoret skal søge at udsende  

 bidragsopkrævning for august og september måned den 8. sidste  

 bankdag i august måned, således at beløbet kan være  

 indbetalt inden den første ordinære kvartalsvise  

 opkrævning i september 2001.
Betaling af et mindre beløb end det, bidragsopkrævningen  

 lyder på Fleksydelseskontoret skal, hvis tilmeldte indbetaler et  

 mindre beløb end det, bidragsopkrævningen lyder på,  

 igangsætte rykkerprocedure.
Se pkt. 3.4. Hvis Fleksydelseskontoret  

 vurderer, at det forfaldne beløb ikke står mål med  

 omkostningerne ved rykkerproceduren, overføres det forfaldne  

 beløb til næste bidragsopkrævning.
3.2. Afdragsordning ved efterbetaling af  

 fleksydelsesbidrag Personer, der er visiteret til fleksjob ved  

 fleksydelsesordningens ikrafttræden den 1. juli 2001, og som senest  

 tilmelder sig ordningen den 1. oktober 2001, får ved opgørelsen  

 af optjeningstiden medregnet de perioder, som pågældende har  

 været visiteret til fleksjob i.
 Medregningen er betinget af, at der indbetales et  

 beløb til ordningen, der svarer til summen af efterlønsbidrag  

 frem til den 1. juli 2001 og til fleksydelsesordningen for perioden derefter,  

 jf. lovens § 41.
 Den tilmeldte person kan i forbindelse med efterbetalingen  

 til fleksydelsesordningen skriftligt anmode Fleksydelseskontoret  om en  

 afdragsordning.
Betingelser for en afdragsordning Fleksydelsesbidraget, som skal efterbetales, udgør  

 summen af efterlønsbidrag for den periode, hvor vedkommende har  

 været visiteret til fleksjob, frem til 1. juli 2001. For perioden 1.  

 juli 2001 og frem til tilmeldingen (inden 1. oktober 2001) skal personen  

 efterbetale ordinære fleksydelsesbidrag for perioden.
Hovedbetingelsen for en afdragsordning er, at personen  

 hvert kvartal som minimum skal afdrage med et beløb, der svarer til 3  

 måneders bidragsopkrævning i henholdsvis  

 efterlønsordningen eller fleksydelsesordningen.
Beregningen af  

 beløbet sker på grundlag af størrelsen af  

 efterløns- eller fleksydelsesbidraget for den optjeningsperiode, som  

 efterbetalingen knytter sig til.
 Endvidere skal afdragsordningen tilrettelægges  

 således, at efterbetalingen sker hurtigst muligt og senest er afsluttet  

 ved overgangen til fleksydelse.
 Fleksydelseskontoret og personen, der ønsker en  

 afdragsordning, skal indgå en skriftlig aftale om en afdragsordning.  

 Aftalen skal indeholde en indbetalingsoversigt over de kvartalsvise  

 afdrag.
 Fleksydelseskontoret kan efter skriftlig anmodning fra  

 personen ændre den indgåede skriftlige aftale om en  

 afdragsordning under hensyn til de ovennævnte betingelser.
 I forbindelse med en afdragsordning af beløb til  

 efterbetaling skal der ikke betales renter.
Opkrævning af afdrag Afdraget betales kvartalsvis og følger de  

 ordinære betingelserne for indbetaling af fleksydelsesbidrag jf. pkt.  

 3.1. På opkrævningen skal afdraget fremstå særskilt  

 med  angivelse af, hvilken periode efterbetalingen dækker.
Ved misligholdelse af afdragsordningen kan  

 Fleksydelseskontoret opsige aftalen og kræve det resterende  

 efterbetalingsbeløb indbetalt.
Opkrævningen vil følge de  

 ordinære betingelser for indbetaling af fleksydelsesbidrag.
Eksempel En person født i 1956 har været visiteret til  

 fleksjob siden den 1. april 2000. Vedkommende henvender sig den 15. august  

 2001 til Fleksydelseskontoret for at tilmelde sig fleksydelsesordningen med  

 virkning fra den 1. september 2001. Personen har været medlem af en  

 arbejdsløshedskasse siden 1. januar 1993 og indbetalt  

 efterlønsbidrag  fra 1. april 1999 til 31. maj 2000, hvor vedkommende  

 blev visiteret  til fleksjob, og derfor meldte sig ud af ordningen. (Personen  

 blev visiteret til fleksjob før det fyldte 50 år og fik derfor  

 tilbagebetalt de indbetalte efterlønsbidrag til en pensionsordning.)  

 Eksemplet er tidligere brugt i pkt. 1.9.
 Som anført skal personen ved tilmeldingen til  

 fleksydelsesordningen efterbetale fleksydelsesbidrag for det, der svarer til  

 summen af efterlønsbidrag for perioden 1. april 1999 til 1. juli 2001  

 og ordinært fleksydelsesbidrag for perioden 1. juli 2001 og frem til  

 tilmeldingen den 1. september 2001.
 Personen sender derfor en skriftlig anmodning til  

 Fleksydelseskontoret om en afdragsordning for efterbetalingen af  

 fleksydelsesbidrag frem til 1. september 2001.
Fleksydelseskontoret og den pågældende  

 indgår efterfølgende en skriftlig aftale om en afdragsordning,  

 der opfylder de ovennævnte minimums-betingelser.
Afdragene forfalder  

 sammen med de ordinære kvartalsvise bidragsbetalingerne.  

 Forfaldsdatoerne er fiktive, idet de fastsættes af  

 Fleksydelseskontoret.
Afdragsordning Afdragsperiode Fleksydelses-bidrag, der skal efterbetales Forfaldsdato 01.04.99   30.06.99 552*) 15.10.01 01.07.99   30.09.99 552 15.01.02 01.10.99   31.12.99 552 15.04.02 01.01.00   31.03.00 855**) 15.07.02 01.04.00   30.06.00 855 15.10.02 01.07.00   30.09.00 855 15.01.03 01.10.00   31.12.00 855 15.04.03 01.01.01   30.03.01 1029***) 15.07.03 01.04.01   30.06.01 1029 15.10.03 01.07.01   31.08.01 686****) 15.01.04 Summen af bidrag til efterbetaling 7820 * Efterlønsbidraget for 1999:   184 kr. per  

 måned ** Efterlønsbidraget for 2000: 285 kr. per måned *** Efterlønsbidraget for 2001: 343 kr. per måned **** Fleksydelsesbidraget for 2001: 343 kr. per måned 3.3. Betaling af fleksydelsesbidrag Betaling via privatpersoner Hvis den tilmeldte overlader betalingen af  

 fleksydelsesbidrag til tredjemand, fx en ægtefælle, samlevende,  

 pårørende eller andre, har den tilmeldte selv ansvaret for, at  

 betalingen sker rettidigt.
Betaling via et pengeinstitut m.v Den tilmeldte kan altid betale fleksydelsessbidrag gennem  

 et pengeinstitut eller gennem postvæsenet.
Den tilmeldte har selv  

 ansvaret for, at betalingen sker rettidigt, se dog nedenfor om fejl fra  

 pengeinstituttets side.
 Vælger den tilmeldte at betale via »home-banking«,  

 er det således vedkommendes eget ansvar, at betalingsordren  

 gennemføres.
 Betaling via automatisk betalingsservice anses for sket,  

 når beløbet er registreret på Socialministeriets  

 konto.
 Hvis der sker betaling efter betalingsfristens  

 udløb, og dette udelukkende skyldes fejl fra pengeinstituttets side,  

 vil en for sen indbetaling være rettidig, hvis der på sidste  

 rettidige indbetalingsdag var dækning på den tilmeldtes konto.  

 Det forudsættes dog, at den tilmeldte betaler straks efter at  

 være blevet gjort opmærksom på fejlen, fx ved et  

 rykkerbrev.
 Som eksempel kan nævnes tilfælde, hvor  

 pengeinstituttet har modtaget girokortet rettidigt, og hvor tilmeldte, inden  

 fleksydelsesbidraget forfalder, har indgået aftale om, at  

 fleksydelsesbidraget løbende og inden betalingsfristens udløb  

 skal betales via betalingsservice.
 Ved betaling af fleksydelsesbidrag via egen girokonto  

 eller via »home-banking« anses betaling for sket, når beløbet er  

 registreret på Socialministeriets konto.
 Ved betaling af fleksydelsesbidrag med check anses  

 betaling for sket, når checken modtages i Socialministeriet.
 Betaling på et posthus eller i et pengeinstitut er  

 sket på det tidspunkt, hvor posthuset/pengeinstituttet datostempler  

 girokortet som kvittering for, at betaling er sket.
3.4. Rykkerprocedure ved manglende indbetaling Udsendelse af rykkerskrivelse Fleksydelseskontoret skal sende en skriftlig  

 påmindelse om restance til de personer, der overskrider den  

 anførte betalingsfrist på girokortet for indbetaling af  

 fleksydelsesbidrag.
Det skal fremgå af påmindelsen, at personen  

 udmeldes af fleksydelsesordningen, hvis det forfaldne fleksydelsesbidrag ikke  

 betales senest 3 uger efter rykkerskrivelsen er sendt.
Det skal oplyses, at  

 forfaldent fleksydelsesbidrag ikke kan gøres til genstand for en  

 afdragsordning.
Hvis personen modtager fleksydelse, skal det i  

 påmindelsen oplyses, at det forfaldne fleksydelsesbidrag vil blive  

 modregnet i den førstkommende udbetaling af fleksydelse, hvis det  

 forfaldne tilgodehavende ikke betales senest 3 uger efter rykkerskrivelsen er  

 sendt.
Se pkt. 3.6.
Dokumentation for afsendelse af rykkerskrivelse Dokumentation for, at personen er blevet rykket  

 skriftligt, kan enten bestå af brevkopi af den afsendte rykkerskrivelse  

 eller af elektronisk udskrift eller lignende, der viser, hvilken dato  

 rykkerskrivelsen er sendt til personen.
Endelig kan dokumentationen for  

 afsendelse af brevet ske ved, at postvæsenet kvitterer for, at brevet  

 er indleveret til afsendelse hos postvæsenet.
3.5. Opkrævning af restancegebyr Restancegebyr Ved udsendelse af en rykkerskrivelse opkræves et  

 restancegebyr på 100 kr.
 Restancegebyret kan bortfalde, hvis det kan dokumenteres,  

 at personen er uden skyld i iværksættelsen af  

 rykkerproceduren.
 Det skal tydeligt fremgå af rykkerskrivelsen,  

 hvilken andel af det forfaldne beløb, der er restancegebyr.
Der er ikke hjemmel til at opkræve andre gebyrer end  

 restancegebyret.
Fleksydelseskontoret kan således ikke  

 pålægge personen særligt gebyr fx for at sende breve til  

 udlandet eller for at modtage betaling fra personer i udlandet.
 Restancegebyret er ikke en del af fleksydelsesbidraget.  

 Undlader den tilmeldte at betale, kan personen ikke udmeldes af  

 fleksydelsesordningen.  Det betyder, at Fleksydelseskontoret må  

 inddrive restancegebyr efter de samme regler, som gælder ved  

 inddrivelse af almindelige fordringer.
3.6. Tvungen modregning i fleksydelse ved manglende  

 betaling af fleksydelsesbidrag Ved overskridelse af betalingsfristen på 3 uger skal  

 Fleksydelseskontoret foretage modregning for det forfaldne fleksydelsesbidrag  

 og restancegebyr i den førstkommende udbetaling af fleksydelse.
Fleksydelseskontoret skal senest samtidig med, at  

 modregningen foretages, give den tilmeldte en skriftlig meddelelse om  

 modregningen i fleksydelsen.
Dette kan fx ske på den opgørelse,  

 som udleveres til personen i forbindelse med fleksydelsens udbetaling.
Det  

 skal fremgå af meddelelsen, hvilken bidragsperiode fleksydelsesbidraget  

 dækker.
3.7. Udmeldelsesprocedure ved manglende betaling af  

 fleksydelsesbidrag Udsendelse af udmeldelsesbrev Fleksydelseskontoret skal umiddelbart efter, at  

 betalingsfristen på rykkerskrivelsen er overskredet, meddele personen,  

 at der er foretaget udmeldelse.
Udmeldelsen har virkning fra udløbet  

 af den seneste periode med indbetalt fleksydelsesbidrag.
Datoen for  

 udmeldelse skal fremgå af brevet.
Det skal desuden fremgå af brevet, at tilmeldingen  

 genoprettes, hvis de fleksydelsesbidrag, der er forfaldne på det  

 tidspunkt, hvor udmeldelsesbrevet sendes, betales inden for en frist på  

 4 uger efter, at Fleksydelseskontoret har sendt meddelelsen.
Det skal  

 tydeligt fremgå af brevet, hvilken betydning en eventuel udmeldelse kan  

 få for senere ret til fleksydelse.
Dokumentation for afsendelsen af udmeldelsesbrev Dokumentation for at udmeldelsesbrevet er sendt, kan fx  

 være at postvæsenet har kvitteret for, at udmeldelsesbrevet er  

 indleveret til afsendelse, eller at det er fremsendt som anbefalet post.
Udsendelse af brev om genoprettelse af tilmelding Der skal altid sendes brev om genoprettelse af tilmelding,  

 hvis personen betaler hele det skyldige fleksydelsesbidrag inden for 4-ugers  

 fristen.
Da genoprettelsesbrevet er en afgørelse, skal der henvise til  

 de relevante bestemmelser i loven og bekendtgørelsen, og brevet skal  

 indeholde en klagevejledning samt en begrundelse for afgørelsen.
 Betaler personen det opkrævede beløb samme  

 dag, som Fleksydelseskontoret sender udmeldelsesbrevet (indbetalingen og  

 udmeldelsesbrevet krydser hinanden) eller bliver det opkrævede  

 beløb betalt efter udmeldelsesbrevets modtagelse, men inden for  

 4-ugers fristen, skal Fleksydelseskontoret sende et genoprettelsesbrev.
 Genoprettelse af tilmelding sker fra det tidspunkt, hvor  

 personen har betalt hele det skyldige fleksydelsesbidrag.
 Virkningen af genoprettelse af tilmeldingen er, at  

 optjeningsperioden ikke anses for afbrudt.
 I de tilfælde, hvor personen indbetaler det  

 forfaldne fleksydelsesbidrag efter 4-ugers fristens udløb, anses  

 indbetalingen som en ny tilmelding til fleksydelsesordningen.
 Virkningen er, at optjeningsperioden for den  

 pågældende person anses for afbrudt.
3.8. Beregning af frister ved rykker- og  

 udmeldelsesprocedurer En rykker- eller udmeldelsesskrivelse, der fx sendes  

 onsdag den 10. oktober 2001 anses for at være kommet frem torsdag den  

 11. oktober 2001. 3 ugers fristen udløber torsdag den 1. november 2001  

 og 4 ugers fristen udløber torsdag den 29. november 2001.
Det er vigtigt, at brevenes datering og den faktiske  

 afsendelsesdag er samme dag, da en oplyst seneste betalingsdag ellers ikke  

 kan lægges til grund ved indbetalingen.
Sender Fleksydelseskontoret  

 derfor et rykker- eller udmeldelsesbrev senere, end brevet er dateret, skal  

 Fleksydelseskontoret være særlig opmærksom på, om  

 betaling er sket rettidig.
Betalingsfristen regnes fra og med den  

 første hverdag, herunder lørdag, efter at Fleksydelseskontoret  

 har sendt rykker- eller slettebrevet.
Hvis fristen udløber på en lørdag, en  

 søndag eller en helligdag, er betaling den førstkommende  

 hverdag rettidig.
Tilsvarende gælder, hvis fristen udløber den  

 5. juni, 24. december eller 31. december.
Hvis personen godtgør, at rykkerbrevet er kommet  

 senere frem, skal fristen regnes fra dette tidspunkt.
Det gælder dog  

 ikke, hvis forsinkelsen skyldes personens egne forhold, fx omadressering,  

 adresse i udlandet m.v.
Kapitel 4 Overgang til fleksydelse Lovens 15:
 § 15. Overgang til fleksydelse  

 kan ske for personer, der er visiteret til et fleksjob.
 Stk. 2. Fleksydelse ydes  

 efter skriftlig ansøgning, som skal indgives til  

 Socialministeriet.
 Stk. 3. Socialministeren  

 fastsætter regler om overgang til fleksydelse, herunder om, at en  

 person kan overgå til fleksydelse, selv om der ikke er sket en  

 indberetning af værdien af pensionsformuen, jf. § 18.
Stk. 4. En person, der  

 modtager ydelser efter lov om social pension eller tilsvarende udenlandsk  

 lovgivning, kan ikke samtidig modtage fleksydelse.
Personen kan dog modtage  

 invaliditetsydelse samtidig med fleksydelse.
 Lovens § 16:
§ 16. Socialministeriet skal som  

 hovedregel træffe afgørelse om tilkendelse af fleksydelse senest  

 5 uger efter tidspunktet for modtagelsen af ansøgningen.
Kan  

 afgørelsen i særlige tilfælde ikke træffes, inden  

 der er forløbet 5 uger, skal ansøgeren have en nærmere  

 redegørelse for, hvad der er årsag til den forlængede  

 sagsbehandlingstid, og meddelelse om, hvornår sagen forventes  

 afgjort.
4.1. Ansøgning Det er en forudsætning for udbetaling af  

 fleksydelse, at der er indgivet skriftlig ansøgning herom.  

 Ansøgning indgives til Fleksydelseskontoret, der undersøger om  

 betingelserne for overgang til fleksydelse er opfyldt.
Ansøgningen anses for indgivet den dato, hvor  

 ansøgningen modtages i Fleksydelseskontoret.
Denne dato har betydning  

 for, fra hvilket tidspunkt fleksydelse tidligst kan udbetales, se pkt.  

 6.1.
Arbejdsmarkedets Tillægspension I forbindelse med ansøgningen om fleksydelse, skal  

 det oplyses, hvorvidt ansøger ønsker índbetalt bidrag  

 til Arbejdsmarkedets Tillægspension (ATP). Indbetaling sker med  

 virkning fra den første måned, der udbetales fleksydelse.
Der  

 kan i øvrigt henvises til Socialministeriets bekendtgørelse om  

 betaling- og indberetning af ATP-bidrag for modtagere af fleksydelse.
 4.2. Pension.
Hvis en person modtager førtidspension efter  

 pensionsloven eller efter tilsvarende udenlandsk lovgivning, kan  

 pågældende ikke samtidig modtage fleksydelse.
Ved tilsvarende  

 udenlandsk lovgivning menes det pågældende lands almindelige  

 eller særlige sociale sikringsordninger, herunder bidragspligtige  

 ordninger.
Pensioner omfattet af reglerne i Rådets forordning nr.  

 1408/71 om social sikring for vandrende arbejdstagere eller omfattet af en  

 bilateral konvention om social sikring kan ligeledes henføres under  

 begrebet tilsvarende udenlandsk lovgivning.
4.3. Meddelelse om sagsbehandlingsfrist Fleksydelseskontoret skal skriftligt bekræfte  

 modtagelsen af ansøgningen om fleksydelse med en angivelse af,  

 hvornår Fleksydelseskontoret senest vil træffe afgørelse  

 om tildeling af fleksydelse.
 Fleksydelseskontoret skal senest 5 uger efter tidspunktet  

 for modtagelsen af den skriftlige ansøgning træffe en  

 afgørelse.
Hvis der i særlige tilfælde ikke kan  

 træffes afgørelse indenfor 5-ugers fristen fx på grund af  

 utilstrækkeligt beslutningsgrundlag, skal det skriftligt meddeles  

 personen inden  udløbet af sagsbehandlingsfristen.
I brevet oplyses om  

 de faktiske årsager til den forlængede sagsbehandlingstid  

 herunder hvilke oplysninger, der mangler i afgørelsesgrundlaget, og  

 hvornår sagen forventes afgjort.
Kapitel 5 Beregning af fleksydelse Lovens § 17:
 § 17. Fleksydelsen udgør  

 årligt et beløb, der svarer til 91 pct. af dagpengenes  

 højeste beløb beregnet på årsbasis, jf. lov om  

 dagpenge ved sygdom eller fødsel.
 Stk. 2. Fleksydelsen efter stk. 1  

 kan højst udgøre et beløb, der svarer til, hvad den  

 pågældende i gennemsnit har modtaget i fleksjob, ledighedsydelse  

 eller den særlige ydelse efter § 74 f i lov om aktiv socialpolitik i de  

 forudgående 12 måneder.
 Stk. 3. Fleksydelse udbetales  

 efter, at der er foretaget fradrag for pensionsordninger, jf. § 18, og  

 fradrag på grund af erhvervsarbejde, jf. § 20.
 Stk. 4. Der foretages en  

 årlig omregning på grundlag af arbejdstiden i  

 fleksydelsesperioden i det foregående kalenderår, jf. § 24,  

 stk. 1. Der skal endvidere foretages omregning på baggrund af de  

 oplysninger, Socialministeriet modtager efter § 34.
5.1. Beregning af fleksydelse Fleksydelseskontoret beregner på baggrund af de  

 indhentede oplysninger den fleksydelse, som ansøgeren har ret til at  

 få udbetalt.
5.2. Fleksydelsens størrelse Fleksydelsens størrelse opgøres i et  

 årlige beløb.
Beløbet svarer til 91 pct. af  

 sygedagpengenes højeste beløb beregnet på årsbasis.  

 Det maksimale årlige fleksydelsesbeløb udgør 139.528 kr.  

 (2001).
Den enkelte person kan dog ikke få udbetalt en  

 fleksydelse, der er højere end, hvad pågældende i  

 gennemsnit har modtaget i indtægt i de forudgående 12  

 måneder.
Den indtægt, der medregnes, er indtægten  

 før der foretages fradrag for arbejdsmarkedsbidrag.
 Ved beregning af gennemsnittet medregnes alene perioder  

 med indtægter fra fleksjob, ledighedsydelse eller den særlige  

 ydelse efter § 74 f i aktivloven.
 Hvis pågældende således har modtaget  

 løn fra et ustøttet arbejde i de første 4 måneder  

 af de forudgående 12 måneder, og derefter i 8 måneder har  

 modtaget indtægt fra fleksjob, ledighedsydelse eller den særlige  

 ydelse efter § 74 f i aktivloven, beregnes gennemsnittet på baggrund af  

 indtægten i de 8 måneder i fleksjob.
 Når fleksydelsens størrelse er beregnet efter  

 lovens § 17, stk. 2, foretages der først fradrag for pension og  

 derefter for arbejde.
 Lovens § 18:
§ 18. For personer, der er  

 omfattet af § 2, stk. 1, foretages der nedsættelse af fleksydelsen  

 på grund af pensionsordninger omfattet af afsnit I i  

 pensionsbeskatningsloven, dog ikke pensioner omfattet af  

 pensionsbeskatningslovens § 2, nr. 3, og § 2, nr. 4, litra b-e,  

 samt for opsparing fra Lønmodtagernes Dyrtidsfond.
Reglerne  

 gælder endvidere for tilsvarende udenlandske pensionsordninger.
Stk. 2. Pengeinstitutter,  

 livsforsikringsselskaber og pensionskasser m.v. samt offentlige myndigheder,  

 der forvalter pensionsordninger, som er omfattet af stk. 1, 1. pkt., har  

 pligt til at foretage indberetning af værdien af de omfattede  

 pensionsrettigheder ved personens fyldte 60. år.
For pensionsordninger  

 med løbende livsvarige udbetalinger indberettes en beregnet  

 årlig livsvarig ydelse ved udbetaling fra det 60. år.
For alle  

 øvrige pensionsordninger indberettes depotet.
Nærmere  

 bestemmelser om indberetningen, herunder om tidspunktet for indberetningen,  

 fastsættes af skatteministeren efter aftale med socialministeren.
Sker  

 indberetning ikke rettidigt, skal den indberetningspligtige betale en afgift  

 til staten på 500 kr.
Reglerne i kildeskatteloven om redegørelse  

 for indeholdelsen efter kildeskattelovens § 57, jf. kildeskattelovens  

 § 74, stk. 1, nr. 2 og 3, og §§ 85 og 86 finder tilsvarende  

 anvendelse på indberetninger efter 1. pkt.
Indberetning sker  

 elektronisk til Told- og Skattestyrelsen, der videregiver oplysningerne i  

 elektronisk form til Socialministeriet.
Stk. 3. Ved behandling af  

 ansøgningen om fleksydelse opgør Socialministeriet den samlede  

 værdi af ansøgerens pensionsordninger på tidspunktet ved  

 det fyldte 60. år.
Opgørelsen foretages på grundlag af  

 oplysninger, jf. stk. 2, om de i stk. 1, 1. pkt., nævnte ordninger samt  

 på grundlag af erklæring afgivet af ansøgeren om  

 værdien af pensionsopsparingen umiddelbart før det 60. år  

 af de i stk. 1, 2. pkt., nævnte pensioner, pensioner omfattet af  

 pensionsbeskatningslovens § 2, nr. 2, samt pensioner omfattet af  

 firmapensionskasselovens § 1, stk. 2, nr. 2-4, og § 2, stk. 3-5.  

 For pensionsordninger med løbende livsvarige udbetalinger oplyser  

 ansøgeren en beregnet årlig livsvarig ydelse ved udbetaling fra  

 det 60. år.
For alle øvrige pensionsordninger oplyses depotet.  

 Ansøgeren har endvidere pligt til over for Socialministeriet at  

 erklære, om oplysningerne, der er indberettet efter stk. 2, er  

 fyldestgørende.
5.3. Fradrag for pension Nedsættelse af fleksydelse som følge af pensionsordninger Efter lovens § 18, stk. 1, medfører  

 pensionsopsparing nedsættelse af fleksydelse.
Pensioner skal  

 medføre fradrag i fleksydelsen, inden der sker fradrag for arbejde  

 eller andre indtægter, jf. bekg. § 30.
 § 22 i bekg.:
§ 22. For personer, der  

 søger om fleksydelse, skal Socialministeriet foretage en endelig  

 opgørelse af alle pensioner m.v., der skal medføre fradrag  

 efter lovens § 18, ved det fyldte 60. år.
Opgørelsen skal  

 ske på baggrund af de elektronisk indberettede oplysninger om pensioner  

 m.v. samt personens egne erklæringer herom.
Den pågældende  

 skal således selv afgive oplysninger om egne pensioner m.v. fra  

 tilsvarende udenlandske pensionsinstitutter.
Personen skal skriftligt  

 bekræfte indholdet af Socialministeriets opgørelse.
 Stk. 2. Oplysninger om pensioner  

 m.v. skal afgives med værdien ved det fyldte 60. år.
Stk. 3. Personens erklæring  

 om pensioner m.v. efter stk. 1, skal afgives på en blanket, som er  

 udarbejdet af Socialministeriet.
Det enkelte pensionsinstitut m.v. kan  

 udarbejde egne blanketter, der svarer hertil.
Personen skal aflevere  

 oplysningerne til Socialministeriet.
 Stk. 4. Den skriftlige  

 opgørelse fra Lønmodtagernes Dyrtidsfond, som personen modtager  

 ved det fyldte 60. år, om værdien af personens opsparing i  

 Lønmodtagernes Dyrtidsfond, anses for at opfylde kravet til oplysning  

 efter stk. 3. Personen skal aflevere opgørelsen fra  

 Lønmodtagernes Dyrtidsfond til Socialministeriet.
 Stk. 5. Ved indbetaling til  

 pensionsordninger efter det fyldte 60. år, jf.  

  pensionsbeskatningslovens § 15 A, gives oplysninger om værdien af  

 den indbetalte pension i overensstemmelse med Skatteministeriets regler  

 herom, senest Skatteministeriets bekendtgørelse nr. 543 af 30. juni  

 1999 om indberetning af pensioner m.v. til brug for opgørelse af  

 fradrag i efterløn og delpension.
5.3.1. Indberetning af pensionsordninger Automatisk indberetning Lovens § 18 forudsætter, at der skal ske en  

 automatisk indberetning fra pensionsinstitutter m.fl. til Told- og  

 Skattestyrelsen, som derefter videregiver oplysningerne i elektronisk form  

 til Fleksydelseskontoret.
Disse indberettede oplysninger skal suppleres med  

 ansøgerens egne oplysninger om pensionsordninger, der ikke kan  

 indberettes automatisk.
De nærmere regler om procedurerne for indberetning  

 fra pensionsinstitutter m.fl. er fastsat af Skatteministeriet i  

 bekendtgørelse nr. 543 af 30. juni 1999 om indberetning af pensioner  

 m.v. til brug for opgørelse af fradrag i efterløn og  

 delpension.
Bekendtgørelsen forventes revideret i sommeren 2001.
De pensionsinstitutter og myndigheder, der forvalter  

 ordningerne, har pligt til at indberette værdien af pensionsordningerne  

 lige før det fyldte 60. år.
Som eksempler på  

 pensionsinstitutter m.v., der har pligt til at afgive oplysningerne kan  

 nævnes:
Livs- og pensionsforsikringsselskaber, der driver virksomhed i  

 Danmark Tværgående pensionskasser under dansk tilsyn Økonomistyrelsen  

 (statstjenestemænd) Kommuner (kommunale  

 tjenestemandspensioner) Lønmodtagernes Dyrtidsfond Pengeinstitutter og godkendte institutter  

 vedrørende rateopsparing og opsparing i pensionsøjemed i  

 Danmark Firmapensionskasser under dansk  

 tilsyn Ansøgerens oplysningspligt Eksempler på ordninger, hvor ansøgeren om  

 fleksydelse selv skal oplyse om pensioner m.v.:
Ordninger i udenlandske livsforsikrings-  

 eller pensionsforsikringsselskaber Pensionstilsagn fra udenlandske  

 arbejdsgivere Pensioner til tjenestemænd ved EU,  

 FN eller andre internationale organisationer Uafdækkede pensionstilsagn til  

 direktører Særskilt lovregulerede  

 pensionsordninger, fx til lodser Folketings-, minister- og  

 borgmesterpensioner En person, som har fået sine pensioner indberettet  

 elektronisk efter bekg. § 22, skal altid på tro og love afgive  

 oplysning om eventuelle udenlandske pensionsforhold eller andre pensioner,  

 som ikke er indberettet elektronisk til Fleksydelseskontoret.
Pensionen skal  

 oplyses med værdien ved det fyldte 60. år.
Samlet opgørelse af pensionsformuen Alle former for pension, der er omfattet af afsnit I i  

 pensionsbeskatningsloven, det vil sige pensionsordninger m.v., hvor bidrag  

 eller præmier er skattefri, skal som udgangspunkt opgøres ved  

 overgangen til fleksydelse.
Pensioner fra bl.a.
Arbejdsmarkedets  

 Tillægspension (ATP) og pensioner til efterlevende  

 ægtefæller er dog undtaget.
Alle pensionsordninger skal indgå i  

 opgørelsen, uanset om det er aftalt, at ordningerne skal komme til  

 udbetaling i perioden med fleksydelse eller ej.
Der skal således  

 også ske opgørelse af pensioner, der er led i et  

 ansættelsesforhold, selvom disse ikke kommer til udbetaling i perioden  

 med fleksydelse.
 Følgende pensioner skal således indgå i  

 opgørelsen:
Alderspensioner med løbende udbetalinger  

 (privattegnede ordninger såvel som ordninger som følge af  

 ansættelsesforhold) Rateforsikringer i  

 pensionsøjemed Kapitalforsikringer i  

 pensionsøjemed Rateopsparing i pensionsøjemed Opsparing i pensionsøjemed Indeksordninger Opsparing i Lønmodtagernes  

 Dyrtidsfond Tilsvarende udenlandske  

 ordninger De indberettede beløb For pensionsordninger med løbende livsvarig  

 udbetaling indberettes en beregnet årlig livsvarig ydelse ved  

 udbetaling fra det 60. år.
For alle øvrige pensionsordninger  

 indberettes depotet.
Som depot forstås i denne forbindelse  

 pensionshensættelser, hvis der er tale om en pensionskasse,  

 livsforsikringshensættelser, hvis der er tale om et  

 livsforsikringsselskab, og indestående, hvis der er tale om et  

 pengeinstitut.
5.3.2. Bekræftelse af oplysninger om pensionsordninger Fleksydelseskontoret skal sende en oversigt til  

 ansøgeren over alle elektronisk indberettede pensionsbeløb, og  

 ansøgeren skal derefter skriftligt bekræfte oplysningerne.  

 Når opgørelsen er på plads, skal Fleksydelseskontoret  

 vejlede ansøgeren om, hvordan pensionsformuen vil påvirke  

 fleksydelsen.
 Lovens § 18, stk. 4   7:
 Stk. 4.
Stk. 5. For alle, der  

 overgår til fleksydelse, medfører løbende udbetaling af  

 pension (inklusiv tillæg), som er led i et ansættelsesforhold,  

 nedsættelse af fleksydelsen fra det tidspunkt, den kommer til  

 udbetaling i fleksydelsesperioden.
Nedsættelsen sker med 50 pct. af det  

 udbetalte pensionsbeløb.
Stk. 6. Det fradragsbeløb,  

 der er nævnt i stk. 4, reguleres med satsreguleringsprocenten, jf. lov  

 om en satsreguleringsprocent.
Reguleringen sker første gang den 1.  

 januar 2002, og beløbet afrundes til nærmeste hele  

 kronebeløb, der kan deles med 100.
 Stk. 7. Økonomiministeren  

 kan fastsætte regler om beregningsforudsætninger med hensyn til  

 nedsættelse af fleksydelse på grund af pensionsopsparing.
 § 27 i bekg.:
§ 27. Løbende udbetaling af  

 pension (inklusive tillæg) jf. lovens § 18, stk. 5, som er led i et  

 ansættelsesforhold, medfører fradrag i fleksydelsen.
Det samme  

 gælder løbende udbetaling fra en tilsvarende pension, som er  

 etableret i forbindelse med en arbejdsperiode i udlandet.
 Stk. 2. Løbende  

 udbetaling af pension og pensionslignende ydelser til tidligere borgmestre,  

 udvalgsformænd, rådmænd m.fl. samt medlemmer af Folketinget  

 eller Europaparlamentet medfører fradrag.
Stk. 3. Løbende  

 udbetaling af beløb fra en tidligere arbejdsgiver, som kan sidestilles  

 med pension, medfører fradrag.
Dette gælder uanset om  

 beløbet udbetales ved arbejdsophør eller som supplement til  

 fleksydelse.
 Stk. 4. Ved overgangen til  

 fleksydelse, skal personen oplyse Socialministeriet om alle pensioner, der  

 skal medføre fradrag efter denne bestemmelse.
5.3.3. Beregning af nedsættelse på grund af  

 pensionsordninger Pensionsformer Af lovens § 18, stk. 4 og 5, fremgår det,  

 hvordan værdien af pensionsordningerne, der medfører  

 nedsættelse af fleksydelse, beregnes.
 Lovens § 18, stk. 4 og 5, bygger på en sondring  

 mellem følgende former for pensioner:
Livsvarige pensioner, der ikke er led i ansættelsesforhold Livsvarige pensioner, der er led i ansættelsesforhold Ikke-livsvarige pensioner, der ikke er led i  

 ansættelsesforhold Ikke-livsvarige pensioner, der er led i  

 ansættelsesforhold Lovens § 18, stk. 4, omfatter alle pensionsordninger,  

 der medfører nedsættelse af fleksydelse.
De ikke-livsvarige  

 pensioner, kan både omfatte engangsudbetalinger samt pensioner, der  

 kommer løbende til udbetaling.
Pensioner, der kommer til udbetaling  

 med engangsbeløb, vil altid være omfattet af lovens § 18,  

 stk. 4. Pensioner, der kommer løbende til udbetaling, er altid  

 omfattet af § 18, stk. 4, hvis de ikke er led i  

 ansættelsesforhold.
Opsatte pensioner, der er led i  

 ansættelsesforhold, er ligeledes omfattet af lovens § 18, stk.  

 4.
 Løbende udbetaling af pension, som er led i  

 ansættelsesforhold, medfører nedsættelse af fleksydelse  

 efter lovens § 18, stk. 5, fra det tidspunkt, hvor den kommer til  

 udbetaling i fleksydelsesperioden.
Fradragsbeløb For henholdsvis pensionsordninger med løbende  

 livsvarige udbetalinger på den ene side og alle øvrige  

 (ikke-livsvarige) ordninger på den anden side, sker nedsættelsen  

 af fleksydelse med 60 pct. af et beregnet beløb, der overstiger et  

 årligt fradragsbeløb på 10.600 kr. (2001) Beregning af pensionsordningens værdi Det beregnede beløb for pensionsordninger med  

 løbende livsvarige udbetalinger beregnes som 80 pct. af den  

 indberettede beregnede årlige livsvarige ydelse.
Det beregnede  

 beløb for alle øvrige (ikke-livsvarige) ordninger beregnes som  

 5 pct. af det indberettede depot.
Fleksydelsen nedsættes kun, hvis den samlede  

 beregnede pensionsydelse før skat overstiger et årligt  

 fradragsbeløb på 10.600 kr. (2001). Fradragsbeløbet  

 betyder, at en mindre pensionsopsparing ikke vil medføre  

 nedsættelse af fleksydelsen.
Fradragsbeløbet satsreguleres efter  

 reglerne herom og skal også satsreguleres i fleksydelsesperioden.
Udbetalingstidspunkt Nedsættelsen af fleksydelse efter lovens § 18,  

 stk. 4, foretages, uanset om pensionen udbetales i fleksydelsesperioden.
Løbende pensionsudbetalinger efter lovens  

 § 18, stk. 5, omfatter pensionsudbetalinger, der udbetales i  

 fleksydelsesperioden, og som er led i et ansættelsesforhold.
Disse  

 udbetalinger medfører nedsættelse af fleksydelsen med 50 pct. af  

 det udbetalte pensionsbeløb fra det tidspunkt, den kommer til  

 udbetaling.
Ny beregning af fleksydelsen Såfremt en løbende udbetaling af pension, som  

 er led i et ansættelsesforhold, påbegyndes i løbet af  

 fleksydelsesperioden, skal der foretages en ny beregning af fleksydelsen.  

 Dette skyldes, at pensionsordningen indtil udbetalingstidspunktet  

 medfører nedsættelse efter lovens § 18, stk. 4, mens  

 pensionsordningen efter påbegyndt udbetaling medfører  

 nedsættelse efter lovens § 18, stk. 5. Pensionsordningen skal  

 dermed ikke længere indgå i beregningsgrundlaget for  

 nedsættelse af fleksydelse efter lovens § 18, stk. 4, men i stedet  

 indgå i beregningen efter stk. 5.
 § 24 i bekg.:
§ 24. Pensionsinstitutter  

 m.fl. indberetter ved det fyldte 59½ år i elektronisk form oplysninger  

 om værdien af pensioner m.v. ved det fyldte 60 år.
Ved  

 indbetaling til pensionsordninger efter det fyldte 60. år, jf.  

  pensionsbeskatningslovens § 15 A, gives oplysninger om værdien af  

 pensionen i overensstemmelse med Skatteministeriets regler herom.  

 Indberetning sker efter Skatteministeriets regler om indberetning af  

 pensioner m.v.
Stk. 2. En person, som  

 overgår til fleksydelse, skal skriftligt oplyse over for  

 Socialministeriet, om der i perioden fra det 59 ½ år til det fyldte 60.  

 år er sket ekstraordinære indbetalinger til pension m.v.
Personen  

 har endvidere pligt til at oplyse om indbetalinger til pension m.v. efter det  

 fyldte 60. år.
 Stk. 3. For ekstraordinær  

 indbetaling kan anses:
1) indbetaling til livsvarig alderspension (livrente eller  

 lignende), som ligger udover det indberettede beløb ved det 59 ½  

 år, 2) indbetaling, som ligger udover det det indberettede  

 beløb ved det 59 ½ år, i henhold til ikke-livsvarig pension,  

 hvor ordningen er indberettet med størrelsen af depotet ved det 59 ½  

 år, tillagt forrentning og aftalte bidrag frem til det 60.  

 år, 3) indbetaling til ikke-livsvarig pension, hvor ordningen  

 er opgjort og indberettet med størrelsen af depotet ved det 59 ½  

 år, 4) indbetaling til nyoprettet pension efter det 59 ½  

 år.
 Stk. 4. Hvis der er sket  

 ekstraordinær indbetaling til kapitalforsikring i pensionsøjemed  

 og til opsparing i pensionsøjemed med beløb, der tilsammen  

 overstiger en mindste grænse, som svarer til det efter § 16,  

 stk. 1, i lov om beskatningen af pensionsordninger m.v., til enhver tid  

 fastsatte beløb, skal Socialministeriet opgøre den eller de  

 pågældende pensioner som følger:
 1) Det årlige livsvarige pensionsbeløb efter  

 stk. 3, nr. 1, opgøres med den faktiske årlige ydelse  

 på datoen for det fyldte 60. år.
2) Depotværdien af pensionsbeløb efter  

 stk. 3, nr. 2 og 3, tillægges det eller de ekstraordinært  

 indbetalte beløb.
Renter, kursudvikling m.v. i perioden fra  

 indberetningen af pension til det fyldte 60. år tilskrives ikke eller  

 trækkes ikke fra ved opgørelsen af ny reguleret depotværdi  

 af pensionen.
 3) Værdien af den nyoprettede pension efter  

 stk. 3, nr. 4, opgøres ved det fyldte 60. år.
Stk. 5. Hvis en person i perioden  

 efter den elektroniske indberetning har ophævet en pension, eller en  

 pension helt eller delvist er ophørt i forhold til personen med  

 virkning forud for datoen for det fyldte 60. år, udgår pensionen  

 af den samlede opgørelse.
Personen skal over for Socialministeriet  

 dokumentere, at en pension er ophævet eller ophørt.
Stk. 6. Socialministeriets nye  

 opgørelse af pensioner m.v. skal ske på baggrund af, at personen  

 selv indhenter oplysninger herom til Socialministeriet.
Oplysning om  

 pensioner m.v. kan afgives på en blanket, som er udarbejdet af  

 Socialministeriet.
 5.3.4. Særligt om elektronisk indberettede oplysninger om  

 pensioner m.v.
Pensionsinstitutter m.v. skal automatisk foretage  

 elektronisk indberetning af pensioner.
Det skal ske månedligt til Told  

 og Skattestyrelsen ved udgangen af den kalendermåned, der følger  

 efter den kalendermåned, hvor ejeren af pensionsordningen bliver 59 ½  

 år.
Fx skal der ske indberetning ultimo maj måned 2002 for en  

 person, der fylder 60 år den 25. oktober 2002. Told og Skattestyrelsen  

 videregiver oplysningerne til Socialministeriet.
Indberetning af pensionsværdier De nævnte pensionsinstitutter m.v. skal indberette  

 pensionsværdier ud fra tre opgørelsesmetoder.
Det drejer sig om  

 følgende:
Metode 1: Den beregnede årlige, livsvarige ydelse  

 ved udbetaling fra det 60. år.
Det vil sige, at der ved det 59 ½  

 år sker en fremskrivning til det 60. år ud fra kendte forhold i  

 henhold til pensionsaftalen m.v.
Metode 2: Depotet ved det fyldte 59 ½ år inklusiv  

 forrentning og aftalte bidrag frem til det 60. år.
Det vil sige, at der  

 sker en fremskrivning til det 60. år ud fra kendte forhold i henhold  

 til pensionsaftalen m.v.
Metode 3: Depotet ved det fyldte 59 ½ år.
Der sker  

 ikke fremskrivning som ved Metode 1 og 2, men opgørelse ud fra aktuel  

 værdi ved det 59 ½ år.
Metode 1 gælder for ordninger, hvor der er aftalt en  

 løbende livsvarig ydelse, mens Metode 2 og 3 gælder  

 øvrige ordninger.
Forsikrings- og pensionsselskaber m.v. vil anvende  

 Metode 1 eller 2, mens Metode 3 anvendes af pengeinstitutter.
Fejl eller mangler ved pensionsindberetningen Pensionsinstitutter m.v. skal kun foretage én  

 indberetning om pension.
Dette gælder dog ikke, hvis der er tale om en  

 direkte fejl eller mangel i den indberettede oplysning.
 Hvis en person er i tvivl om opgørelsen af  

 pensioner m.v., skal personen kontakte sit pensionsinstitut med henblik  

 på at afklare, om alle pensioner er indberettet korrekt.
Opgørelsen af værdien ved det fyldte 59 ½  

 år af pensioner bygger på, at en person i perioden op til det  

 fyldte 60. år fortsætter sine ordinære faste aftalte  

 indbetalinger.
Det gælder ordninger, hvor arbejdsgiveren indbetaler  

 enten en fast sum eller en fast procentdel som led i et  

 ansættelsesforhold, og hvor personen har en normal forventelig  

 lønudvikling.
Det gælder også private ordninger i  

 forsikringsselskaber eller pensionskasser, hvor der fx er aftalt indbetaling  

 af en fast sum, der fremsendes via en betalingsservice.
5.3.5. Ekstraordinære indbetalinger Oplysningspligt En person skal altid på tro og love oplyse over for  

 Fleksydelseskontoret, om der i perioden fra den elektroniske indberetning af  

 pensioner og indtil datoen, hvor personen er fyldt 60 år, er sket  

 ekstraordinære indbetalinger til pension m.v., jf. nedenfor.
Grænsebeløb Hvis en person i tiden fra opgørelsen af det  

 elektronisk indberettede beløb ved det 59 ½ år og indtil datoen,  

 hvor personen er fyldt 60 år, foretager ekstraordinære  

 indbetalinger til allerede bestående eller nye ordninger, og som  

 tilsammen er højere end grænsebeløbet (på 36.500  

 kr. i 2001), skal depotet for den eller de berørte pensioner  

 forhøjes med den fulde indbetaling til ordningen.
Hvis der er tale om  

 en pension med en årlig livsvarig ydelse, skal pensionen gøres  

 op på ny med beløbet ved det fyldte 60. år.
Grænsebeløbet reguleres årligt med  

 virkning fra den 1. januar.
Grænsebeløbet er det beløb,  

 der gælder på det tidspunkt, hvor personen fylder 60  

 år.
 Hvis en person ikke har foretaget ekstraordinære  

 indbetalinger, skal denne skriftligt på tro og love erklære dette  

 over for Fleksydelseskontoret.
Hvis en person erklærer at have indbetalt, hvad der  

 svarer til ekstraordinære indbetalinger, skal Fleksydelseskontoret have  

 oplysninger om beløbet.
Hvis summen af de indbetalte  

 ekstraordinære beløb tilsammen ikke er over  

 grænsebeløbet, skal der dog ikke ske nogen regulering af den  

 eller de elektronisk indberettede pensioner.
Det afhænger normalt af den konkrete pension,  

 hvordan pågældende skal give oplysning til Fleksydelseskontoret  

 om en ekstraordinær indbetaling.
Det kan fx være i form af et  

 kontoudtog fra et pengeinstitut, en erklæring fra en pensionskasse  

 eller en ny opgørelse fra pensionsinstituttet ved det fyldte 60.  

 år.
 Hvis pågældende er i tvivl om, hvorvidt der er  

 foretaget en ekstraordinær indbetaling eller om størrelsen af de  

 foretagne indbetalinger i perioden indtil datoen, hvor personen er fyldt 60  

 år, skal personen henvende sig til det eller de pågældende  

 pensionsinstitutter for at få de nødvendige oplysninger.
 Fleksydelseskontoret skal ud fra personens oplysninger  

 ændre opgørelsen af den eller de elektronisk indberettede  

 pensioner m.v., og lægge den justerede værdiopgørelse til  

 grund for beregningen af fradrag for pension i fleksydelse.
 Følgende anses for ekstraordinære  

 indbetalinger:
1.	Indbetalinger til ordninger med årlige, livsvarige ydelser,  

 som i øvrigt indberettes med årlig livsvarig ydelse ved det 60.  

 år (Metode 1).  

 Der sker ved indberetningen fremskrivning til det 60. år i henhold til  

 kendte forhold, fx aftalte bidrag m.v.
En ekstraordinær indbetaling er  

 derfor en indbetaling, som går ud over det aftalte, og som ikke var  

 pensionsinstituttet bekendt på indberetningstidspunktet.
Det kan bl.a.  

 være en indbetaling på baggrund af lønforhøjelse,  

 som fx ikke følger af overenskomsten på området;  

 forhåndsindbetaling i forbindelse med fratrædelse af  

 pensionsbidrag, som går flere år frem i tiden; indbetaling af fx  

 skattepligtig del af fratrædelsesgodtgørelse, hvor den skattefri  

 del vælges udbetalt straks.
2.	Indbetalinger til andre ordninger, som i øvrigt indberettes  

 med størrelse af depot ved det 59 ½ år inkl. forrentning og  

 aftalte bidrag frem til det 60. år (Metode 2).  

 Der foretages som ved Metode 1 fremskrivning ud fra kendte forhold.  

 Ekstraordinære indbetalinger er derfor indbetalinger, som går ud  

 over det aftalte, og som ikke var pensionsinstituttet bekendt på  

 indberetningstidspunktet.
Det vil sige som omtalt under pkt. 1.
3.	Indbetalinger til ordninger, som i øvrigt indberettes som  

 størrelsen af depot ved det 59½ år, men uden fremskrivning  

 (Metode 3).  

 Der sker ikke fremskrivning til det 60. år som ved Metode 1 og 2 ved  

 indberetningen, men alene indberetning på baggrund af opgørelse  

 efter aktuel værdi ved det 59½ år.
Ekstraordinære  

 indbetalinger er derfor indbetalinger efter det tidspunkt (59½ år),  

 hvor pengeinstituttet opgjorde værdien af ordningen.
Det gælder  

 fx for kapitalpension i en bank.
Det gælder også, uanset om  

 pågældende eller arbejdsgiveren fortsætter med den samme  

 indbetaling som hidtil.
 4.	Indbetalinger til ordninger, der er nyoprettede efter det 59 ½  

 år.  

 Ekstraordinære indbetalinger er indbetalinger til ordninger, der er  

 nyoprettede efter 59½ år, og som derfor ikke har kunnet indberettes  

 automatisk.
5.3.6. Ekstraordinær udbetaling af fleksydelse på trods af  

 manglende pensionsoplysninger Fleksydelseskontoret kan i særlige tilfælde  

 påbegynde udbetalingen af fleksydelse til en person, der ikke har  

 fået opgjort og indberettet alle pensioner m.v. efter  

 bekendtgørelsens kapitel 5. Fleksydelseskontoret må i den  

 enkelte sag vurdere, hvad årsagen er til den lange sagsbehandlingstid  

 for opgørelse og indberetning af pensioner m.v.
I de tilfælde, hvor Fleksydelseskontoret finder, at  

 årsagen til de manglende oplysninger ikke ligger hos ansøgeren  

 selv, kan Fleksydelseskontoret påbegynde udbetalingen i en periode  

 på op til 6 måneder.
Det er en betingelse for at få  

 udbetalt fleksydelse i denne periode, at ansøgeren skriftligt  

 erklærer sig villig til at betale den fleksydelse tilbage, som er  

 udbetalt for meget på grund af manglende opgørelse af pension  

 m.v.
5.3.7. Klage over værdien af pensionen En klage fra en person over oplysning fra et  

 pensionsinstitut m.v. om værdien af pensioner m.v. indgives til det  

 pågældende pensionsinstitut m.v.
Når en pension enten er oplyst elektronisk, eller  

 manuelt via personen selv, skal Fleksydelseskontoret ikke selv vurdere, om  

 pensionen kan anses for livsvarig eller ikke.
Fleksydelseskontoret skal  

 heller ikke vurdere, hvordan værdien af de enkelte pensioner, der kan  

 medføre fradrag, er opgjort i forbindelse med pensionsindberetningen.  

 Denne opgave varetages af pensionsselskaberne m.v.
Oplysningerne skal  

 være af en sådan karakter, at Fleksydelseskontoret umiddelbart  

 kan foretage en beregning af fleksydelsens eventuelle nedsættelse.
Selv om Fleksydelseskontoret ikke kan vurdere, om  

 opgørelsen er foretaget korrekt i pensionsinstituttet, kan der  

 være forhold, som Fleksydelseskontoret bør være  

 behjælpelig med at undersøge, inden personen indgiver klage til  

 pensionsinstituttet.
Det kan være fejl, som ligger uden for  

 pensionsinstituttets regi.
 Socialministeriet fortsætter udbetaling af  

 fleksydelse på det foreliggende grundlag.
 Lovens § 20:
 § 20. En fleksydelsesmodtager kan  

 mod fradrag i fleksydelsen have erhvervsarbejde uden begrænsning.  

 Arbejdet må dog ikke udføres i et fleksjob eller i en  

 selvstændig virksomhed, der ejes eller drives af modtagerens  

 ægtefælle, eller i en virksomhed, som er bortforpagtet af  

 modtageren eller af modtagerens ægtefælle.
Stk. 2. Fradraget efter stk. 1  

 foretages forholdsmæssigt i fleksydelsen afhængig af den  

 gennemsnitlige ugentlige arbejdstid.
Nedsættelsen foretages efter, at  

 der er foretaget fradrag for pension, jf. § 18.
 § 33 i bekg.:
 § 33. Erhvervsarbejde, der  

 udføres af en person i en periode, hvor personen modtager fleksydelse,  

 medfører fradrag i fleksydelsen.
 Stk. 2. Ved erhvervsarbejde  

 forstås aktiviteter, som medfører lønindtægt,  

 indtægt der erstatter lønindtægt, og selvstændig  

 erhvervsindtægt.
 Stk. 3. Fradraget sker for den  

 periode, hvor erhvervsarbejdet udføres.
 §  34 i bekg.:
 § 34. Til lønindtægt  

 medregnes de indkomster m.v., som medregnes til lønindtægt efter  

 kapitel 1 i lov om dagpenge ved sygdom eller fødsel.
 § 35 i bekg.:
 § 35. For lønmodtagere,  

 hvis arbejdstid ikke kendes, opgøres den gennemsnitlige ugentlige  

 arbejdstid efter samme beregningsmåde, som anvendes i  

 bekendtgørelse om Arbejdsmarkedets Tillægspension, ved udregning  

 af det timetal, der lægges til grund ved bidragsbetaling.
 § 36 i bekg.:
 § 36. Socialministeriet kan  

 pålægge arbejdsgiveren at afgive de oplysninger om  

 lønindtægt og arbejdstid, der er nødvendige for at  

 beregne og udbetale fleksydelse.
 § 37 i bekg.:
 § 37. Fradrag i fleksydelsen  

 foretages forholdsmæssigt afhængig af det gennemsnitlige  

 ugentlige antal arbejdstimer.
 § 38 i bekg.:
 § 38. Personer, som udøver  

 selvstændig virksomhed som hovedbeskæftigelse, får ikke  

 udbetalt fleksydelse.
 Stk. 2. Personer, som  

 udøver selvstædig virksomhed som bibeskæftigelse,  

 får foretaget fradrag i fleksydelsen for den periode, hvor den  

 selvstændige virksomhed udføres.
 § 39 i bekg.:
§ 39. Indtægt ved  

 selvstændig virksomhed er de indkomster m.v., som medregnes til  

 indtægt ved selvstændig virksomhed efter kapitel 1 i lov om  

 dagpenge ved sygdom eller fødsel Stk. 2. For at arbejdet i en  

 selvstændig virksomhed kan anses for bibeskæftigelse, er det en  

 betingelse, at den samlede arbejdstid i virksomheden højst  

 udgør 400 timer pr. kalenderår og virksomhedens indtægt  

 ikke overstiger 53.251 kr. pr. år (2001 niveau). Beløbet  

 reguleres med satsreguleringsprocenten, jf. lov om en  

 satsreguleringsprocent.
 § 40 i bekg.:
 § 40. Personen skal senest 3  

 måneder efter regnskabsårets afslutning oplyse om virksomhedens  

 indtægt m.v.
 Stk. 2. Har virksomheden haft en  

 nettoomsætning på mindre end 53.251 kr. (2001 niveau), skal  

 personen blot oplyse om omsætningens størrelse.
 Stk. 3. Oplysningerne, jf. stk. 1  

 og 2, skal være attesteret af en registreret revisor, en  

 statsautoriseret revisor, eller en særligt sagkyndig, jf. § 29 i  

 Fødevareministeriets bekendtgørelse nr. 191 af 26. marts  

 1999.
Stk. 4. Har personen ikke inden fristens  

 udløb overholdt sin oplysningspligt, jf. stk. 1, skal  

 Socialministeriet indstille udbetalingen af fleksydelse.
Udbetalingen kan  

 først genoptages, når personen har givet de ønskede  

 oplysninger.
 § 41 i bekg.:
§ 41. Overstiger tidsforbruget i  

 virksomheden 400 timer, skal Socialministeriet indstille udbetalingen af  

 fleksydelse.
Socialministeriet skal træffe afgørelse om  

 tilbagebetaling af for meget udbetalt fleksydelse fra det tidspunkt, hvor  

 tidsforbruget overstiger 400 timer.
Stk. 2. Udbetalingen kan først genoptages  

 fra den 1. januar i det følgende år.
Det er en betingelse, at  

 personen sandsynliggør over for Socialministeriet, at arbejdet i  

 virksomheden ikke vil overstige det tilladte timetal.
Ophører personen  

 varigt med den selvstændige virksomhed kan udbetalingen dog genoptages  

 fra dette tidspunkt.
 § 42 i bekg.:
 § 42. Konstaterer  

 Socialministeriet, jf. § 40, stk. 2, at indtægten i virksomheden i et  

 regnskabsår har oversteget beløbsgrænsen, jf. § 39, stk.  

 2, skal Socialministeriet indstille udbetalingen af fleksydelse.
Stk. 2. Det er en betingelse for  

 genoptagelse af udbetalingen, at personen har tilbagebetalt fleksydelse  

 svarende til overskridelsen.
Udbetalingen kan også genoptages, hvis  

 personen har indgået frivilligt forlig om tilbagebetaling af  

 fleksydelse svarende til overskridelsen.
Det frivillige forlig kan indeholde  

 en aftale om, at tilbagebetaling sker ved modregning.
5.4. Fradrag for arbejde Erhvervsarbejde i fleksydelsesperioden En fleksydelsesmodtager kan mod fradrag i fleksydelsen  

 have erhvervsarbejde uden begrænsning.
Arbejdet må dog ikke  

 udføres i et fleksjob eller i en selvstændig virksomhed som  

 hovedbeskæftigelse.
Arbejdet må desuden ikke udføres i en  

 selvstændig virksomhed, der ejes eller drives af modtagerens  

 ægtefælle, eller i en virksomhed, som er bortforpagtet af  

 modtageren eller af modtagerens ægtefælle.
Oplysninger om erhvervsarbejde Oplysninger om erhvervsarbejde skal indberettes af  

 ansøgeren på en blanket udarbejdet af Fleksydelseskontoret.
Lønindtægt Lønindtægt, og indtægter der erstatter  

 lønindtægt, medfører fradrag i fleksydelsen.
Ved  

 opgørelsen af lønindtægten medregnes de indkomster, der  

 efter kapitel 1 i sygedagpengeloven, medregnes ved opgørelse af  

 lønindtægt.
 Der henvises til kapitel 1 i Socialministeriets  

 bekendtgørelse nr. 442 af 23. juni 1998 om dagpenge ved sygdom eller  

 fødsel med senere ændringer og til Den Sociale Ankestyrelses  

 vejledning af 18. september 1998 om syge- og barselsdagpenge, pkt. 9-11.
Fradrag i fleksydelsen Fradrag for arbejde skal ske time for time.
Fradraget  

 foretages efter, at der er foretaget fradrag for pension.
Fradraget beregnes  

 forholdsmæssigt afhængig af den gennemsnitlige ugentlige  

 arbejdstid.
Nedsættelsen sker efter forholdet mellem den gennemsnitlige  

 ugentlige arbejdstid og normal overenskomstmæssig ugentlige arbejdstid  

 på det danske arbejdsmarked (37 timer 2001 niveau). En person, der i  

 gennemsnit har en arbejdstid på 5 timer ugentlig, skal således  

 have nedsat den månedlige udbetalte fleksydelse (efter fradrag for  

 pension) med 5/37.
Lønmodtagere med ukendt arbejdstid Opgørelsen af den gennemsnitlige ugentlige  

 arbejdstid for lønmodtagere med ukendt arbejdstid foretages ved at  

 dividere den årlige lønindtægt opgjort med et fastsat  

 timebeløb, som Den Sociale Ankestyrelse offentliggør hvert  

 år i januar.
I 2001 er timebeløbet 123,83 kr. for mandlige  

 lønmodtagere og 111,82 for kvindelige lønmodtagere.
Det  

 beregnede timetal omregnes til ugebasis ved at dividere med 52.
 For lønmodtagere med atypisk arbejdstid  

 opgøres den gennemsnitlige ugentlige arbejdstid på  

 årsbasis.
5.4.1. Selvstændig virksomhed Bibeskæftigelse Det er en forudsætning for at kunne modtage  

 fleksydelse, at der er tale om begrænset drift af selvstændig  

 virksomhed, som kan karakteriseres som bibeskæftigelse.
Den samlede  

 arbejdstid i virksomheden må således ikke overstige 400 timer  

 årligt.
Dette gælder også, hvis fleksydelsesmodtageren har  

 personale ansat.
Desuden må virksomhedens indtægt ikke overstige  

 53.251 kr. (2001) i et regnskabsår.
 Det tilladte timetal skal nedsættes  

 forholdsmæssigt afhængigt af, på hvilket tidspunkt i  

 kalenderåret pågældende går på fleksydelse.
Indtægtsgrænsen på 53.251 kr. (2001) er  

 den samme, uanset hvornår i et regnskabsår pågældende  

 overgår til fleksydelse.
Det betyder, at indtægten i virksomheden  

 i et helt regnskabsår aldrig må udgøre mere end 53.251 kr.  

 (2001), uanset om pågældende kun har modtaget fleksydelse i en  

 del af regnskabsåret.
Indtægt ved selvstændig virksomhed Til indtægt ved selvstændig virksomhed  

 medregnes de indkomster, der efter kapitel 1 i sygedagpengeloven medregnes  

 ved opgørelse af indtægt ved selvstændig  

 erhvervsvirksomhed.
Der henvises til kapitel 1 i Socialministeriets  

 bekendtgørelse nr. 442 af 23. juni 1998 om dagpenge ved sygdom eller  

 fødsel og til Den Sociale Ankestyrelses vejledning af 18. september  

 1998 om syge- og barselsdagpenge, pkt. 9-11. Erhvervsindtægter, som i  

 væsentlig grad skyldes den pågældendes egen arbejdsindsats  

 ved selvstændig erhvervsvirksomhed, og som ikke regnes som  

 lønindtægt, medregnes.
Oplysning om tidsforbrug og indtægt Fleksydelsesmodtageren skal oplyse om sit tidsforbrug i  

 virksomheden.
Har fleksydelsesmodtageren fået hjælp til arbejdet  

 i virksomheden, skal det oplyses, hvor mange timer medhjælperen har  

 arbejdet i virksomheden.
Det gælder uanset, om det er  

 fleksydelsesmodtagerens ægtefælle, samlever, børn, en  

 ansat eller en anden selvstændig erhvervsdrivende, der har  

 udført arbejde i virksomheden.
 Har virksomheden haft en nettoomsætning på  

 mindre end 53.251 kr. (2001), kan dækningsbidraget ikke blive på  

 mere end 53.251 kr. (2001). Fleksydelsesmodtageren kan derfor nøjes  

 med at oplyse omsætningens størrelse.
Oplysningerne skal altid være attesteret af en  

 statsautoriseret eller registreret revisor.
Oplysningerne kan dog i stedet  

 attesteres af en økonomikonsulent eller lignende, forudsat at  

 vedkommende er godkendt af Strukturdirektoratet som særligt sagkyndig.  

 Der henvises til § 29 i Fødevareministeriets bekendtgørelse nr.  

 191 af 26. marts 1999 om tilskud til dyrevelfærdsinvesteringer i  

 forbindelse med gennemførelse af forbedringsplaner for  

 jordbrugsbedrifter.
 Da blanketterne skal indsendes senest 3 måneder  

 efter afslutningen af virksomhedens individuelle regnskabsår, er  

 der ikke fastsat en dato for indsendelse af blanketterne.
Afleverer fleksydelsesmodtageren ikke oplysningsskemaet  

 rettidigt, skal Fleksydelseskontoret indstille udbetalingen af fleksydelse.  

 Udbetalingen kan genoptages, når pågældende har afleveret  

 oplysningerne.
Ville personen have været berettiget til fleksydelse i  

 den mellemliggende periode, kan personen få fleksydelse med  

 tilbagevirkende kraft for perioden.
Mere end 400 timer Konstaterer Fleksydelseskontoret inden kalenderårets  

 udgang, at virksomhedens timetal overstiger 400 timer, skal  

 Fleksydelseskontoret indstille udbetalingen af fleksydelse i måneden  

 før, det forventes, at de 400 timer overskrides.
Udbetaling af  

 fleksydelse kan ikke genoptages før den 1. januar i det  

 følgende år.
Hvis pågældende således  

 overskrider grænsen på 400 timer, skal fleksydelsen  

 tilbagebetales forholdsvist med det antal timer grænsen overskrides, se  

 kap. x, om tilbagebetaling.
Over 53.251 kr. i indtægt Konstaterer Fleksydelseskontoret, at indtægten i  

 regnskabsåret har oversteget 53.251 kr. (2001), indstiller  

 Fleksydelseskontoret udbetalingen af fleksydelse.
 Vurderer Fleksydelseskontoret, at pågældende  

 har været i god tro om overskridelsen, kan udbetalingen genoptages  

 på det vilkår, at fleksydelse tilbagebetales svarende til  

 overskridelsen.
5.4.2. Kontrol af arbejdstid Kontrol Lovens § 24, stk. 1, er en kontrolbestemmelse, som skal  

 sikre, at der ikke udbetales fleksydelse på grundlag af forkerte  

 oplysninger om arbejdstid.
Blanket Fleksydelseskontoret skal i rimelig tid inden den 1. april  

 hvert år, sende en blanket til fleksydelsesmodtageren.
Det er  

 fleksydelsesmodtageren, som skal sikre, at blanketten udfyldes af en eventuel  

 arbejdsgiver.
Senest 14 dage efter den 1. april meddeles  

 størrelsen på fleksydelse og begrundelsen herfor.
Viser det sig,  

 at den opgjorte fleksydelse skal ændres, fx på grund af nye  

 oplysninger om pensionsforhold og arbejdstid, sker udbetaling af det  

 tilgodehavende beløb ved den førstkommende udbetaling eller  

 tilbageholdelse i næste udbetaling.
Se pkt. 7.1 om tilbagebetaling af  

 fleksydelse m.v.
 Er det ikke muligt at tilvejebringe de fornødne  

 oplysninger til brug for beregningen af fleksydelsen, udbetales det hidtidige  

 beløb med oplysning om, at beløbet ikke nødvendigvis er  

 korrekt, og der  kan være grundlag for tilbagebetaling eller udbetaling  

 af tilgodehavende beløb.
Det gælder dog ikke i tilfælde, hvor det  

 utilstrækkelige oplysningsgrundlag beror på  

 fleksydelsesmodtageren.
I så fald vil fleksydelsen blive indstillet,  

 indtil oplysningsgrundlaget er tilvejebragt.
Løbende omregning Omregning af fleksydelsen skal ske løbende i  

 året, hvis der er tale om ændring af den gennemsnitlige ugentlige  

 arbejdstid på mere end to timer om ugen.
Omregningen har virkning fra  

 næste indbetalingsdag.
 Det påhviler fleksydelsesmodtageren, at meddele  

 Fleksydelseskontoret om den ændrede arbejdstid.
 Er den udbetalte fleksydelse ikke korrekt henvises til  

 reglerne om tilbagebetaling, jf. pkt. 7.1 om tilbagebetaling.
Kapitel 6 Udbetaling af fleksydelse Lovens § 22, stk. 1:
§ 22. Fleksydelse udbetales  

 tidligst med virkning fra måneden efter, at der er ansøgt om  

 fleksydelse.
Fleksydelsen udbetales månedsvis bagud fra den 1. i  

 måneden efter, at der er ansøgt om fleksydelse, og lovens  

 betingelser er opfyldt.
 § 43 i bekg.:
 § 43. Fleksydelse kan udbetales  

 fra det fyldte 60. år efter skriftlig ansøgning, jf. kapitel 4,  

 om overgang til fleksydelse.
 Stk. 2. Udbetaling af fleksydelse  

 forudsætter oplysninger om følgende forhold:
1) indtægter de foregående 12 måneder,  

 jf. lovens § 17, stk. 2, og 2) pensioner, jf. lovens § 18, og 3) erhvervsarbejde, jf. lovens § 20, 4) selvstændig virksomhed m.v., jf. lovens § 21.
 Stk. 3. Socialministeriet  

 udsender et ansøgningsskema i de tilfælde, hvor oplysninger i  

 henhold til stk. 2, ikke foreligger på  

 ansøgningstidspunktet.
 § 44 i bekg.:
 § 44. Fleksydelse bliver udbetalt  

 månedsvis bagud, således at den er til disposition for personen  

 senest den sidste bankdag i måneden.
Stk. 2. Personer med bopæl  

 i udlandet modtager fleksydelse ved overførsel til en konto i et dansk  

 eller udenlandsk pengeinstitut.
Ved valg af dansk pengeinstitut  

 overføres fleksydelsen til disposition senest den sidste bankdag i  

 måneden.
Ved valg af udenlandsk pengeinstitut overføres  

 fleksydelsen således, at den bør være til disposition den  

 sidste bankdag i måneden.
 § 46 i bekg.:
 § 46. Udbetaling af  

 tilgodehavende fleksydelse sker på tidspunktet for den først  

 kommende udbetaling jf. § 44.
 Stk. 2. Socialministeriet kan i  

 særlige situationer fremskynde udbetaling af tilgodehavende fleksydelse  

 i henhold til stk. 1, hvis der er et særligt behov herfor.
6.1. Betingelser for udbetaling Ansøgning Fleksydelse udbetales tidligst med virkning fra den  

 første i måneden efter, at der er ansøgt om fleksydelse,  

 og lovens betingelser er opfyldt.
 Fleksydelseskontoret skal altid træffe  

 afgørelse om udbetaling, før udbetaling kan finde sted, jf.  

 lovens § 16.
Månedlige udbetaling Fleksydelsen udbetales månedsvis bagud med et  

 beløb svarende til 1/12 af den årlige fleksydelse.
Fleksydelsen  

 kan dog højst udgøre et beløb, der svarer til, hvad den  

 pågældende i gennemsnit har modtaget i fleksjob, ledighedsydelse  

 eller særlig ydelse efter § 74 f i aktivloven, i de foregående 12  

 måneder.
Fleksydelsen nedsættes endvidere som følge af  

 pensionsordninger og indtægter ved erhvervsarbejde.
 Vedrørende dispositionsdato i danske og udenlandske  

 pengeinstitutter henvises til bekg. § 44.
Fleksydelsesmodtageren skal senest 14 dage før  

 dispositionsdatoen for udbetaling oplyse konto og reg.-nr. i dansk eller  

 udenlandsk pengeinstitut.
Er kontooplysninger ikke modtaget i tide, udbetales  

 beløbet på en check.
Denne udbetalingsform anvendes tillige,  

 hvis fleksydelsesmodtageren fremsætter et konkret ønske  

 herom.
Tilgodehavende Udbetaling af tilgodehavende fleksydelse sker på  

 tidspunktet for den først kommende udbetaling af fleksydelse.  

 Størrelsen af det tilgodehavende beløb skal fremgå af  

 udbetalingen.
 Fleksydelseskontoret kan efter en konkret vurdering, og  

 under hensyn til beløbets størrelse, fremskynde udbetaling af  

 et tilgodehavende fleksydelsesbeløb, hvis der et ønske herom,  

 jf. bekg § 46, stk. 2. Det kan fx være i en situation, hvor  

 pågældende ikke har anden indtægt i den måned.
 Der udbetales ikke rente af tilgodehavende  

 beløb.
A conto udbetaling Der er ligeledes mulighed for i særlige  

 tilfælde efter anmodning at udbetale fleksydelse som a conto  

 beløb i en situation, hvor fleksydelsesmodtageren er uden skyld i, at  

 der ikke er et fornødent afgørelsesgrundlag til udbetaling af  

 fleksydelse.
I sådanne tilfælde skal fleksydelsesmodtageren  

 skriftligt forpligte sig til at tilbagebetale et eventuelt for meget udbetalt  

 fleksydelsesbeløb.
 Lovens § 22, stk. 2 og 3:
 Stk. 2.
 Stk. 3. Fleksydelse kan ikke  

 udbetales til en person, som ved domstols- eller administrativ  

 afgørelse er berøvet sin frihed.
 § 47 i bekg.:
 § 47. Fleksydelse bliver udbetalt  

 sidste gang for den måned, hvori personen fylder 65 år.
 Stk. 2. Fleksydelseskontoret  

 meddeler datoen for fleksydelsens ophør senest 3 måneder  

 før det fyldte 65 år.
 Stk. 3. For personer, der er  

 født 1. juli 1939 eller tidligere, gælder stk. 1 og 2 ved det  

 fyldte 67 år.
 § 48 i bekg.:
 § 48. Ved dødsfald vil  

 udbetaling af fleksydelse ophøre ved udgangen af den måned,  

 hvori dødsfaldet indtræffer.
 § 49 i bekg.:
 § 49. I tilfælde af  

 dødsfald, hvor fleksydelsen er udbetalt eller bogført på  

 modtagerens konto i et pengeinstitut for perioden efter dødsfaldet,  

 kræves beløbet tilbagebetalt efter reglerne i stk. 2 - 4.
 Stk. 2. Socialministeriet  

  tilbagefører fleksydelsen for perioden efter dødsfaldet,  

 når følgende forudsætninger er opfyldt:
1) fleksydelsen er bogført på  

 fleksydelsesmodtagerens konto i et pengeinstitut, og 2) dødsfaldet indtræder inden  

 dispositionsdagen, og 3) både tilbagekaldelsen og den faktiske disposition  

 kan ske inden dispositionsdatoen.
 Stk. 3. For personer i udlandet  

 kan tilbageførsel ske efter dispositionsdatoen.
 Stk. 4. Socialministeriet kan  

 kræve det for meget udbetalte beløb tilbage fra dødsboet  

 eller dennes ægtefælle, hvis fleksydelsen ikke kan  

 tilbageføres efter stk. 2.
 Stk. 5. Socialministeriet kan  

 opgive krav på tilbagebetaling efter stk. 3, hvis beløbet  

 må anses for uerholdelig, eller de økonomiske og administrative  

 omkostninger ved afkrævningen står i misforhold til  

 tilbagebetalingskravet.
 Stk. 6. Samme regler om  

 tilbageførsel anvendes ved andre midlertidige eller permanente  

 afbrydelser af udbetaling, fx ved bopæl i udlandet,  

 fængselsophold, udmeldelse m.v.
6.2. Ophør af udbetaling af fleksydelse Når udbetaling af fleksydelse skal ophøre, fx  

 ved tvungen udmeldelse, se pkt. 2.3, skal tidspunktet for udbetalingens  

 ophør fremgå af afgørelsen om udmeldelse.
Er der tale om  

 en frivillig udmeldelse, skal personen have en skriftlig bekræftelse  

 på tidspunktet for udbetalingens ophør.
65 år Fleksydelsen udbetales sidste gang for den måned,  

 hvor modtageren fylder 65 år.
Af hensyn til overgangen til folkepension  

 meddeler Fleksydelseskontoret senest 3 måneder før,  

 hvornår udbetaling af fleksydelse ophører.
I brevet henvises til  

 § 20, stk. 1 og 2, i  pensionsloven, hvorefter ansøgning om  

 folkepension skal indgives til kommunen.
67 år For personer født den 1. juli 1939 eller tidligere  

 vil fleksydelsen blive udbetalt sidste gang for den måned, hvori  

 fleksydelsesmodtageren fylder 67 år, jf. lovens § 43.
Frihedsberøvelse m.v Udbetaling af fleksydelse indstilles ved udgangen af den  

 måned, hvor fleksydelsesmodtageren er frihedsberøvet efter  

 domstols- eller administrativ afgørelse, hvis der er tale om  

 frihedsberøvelse på mere end 30 dages varighed.
Uretmæssig udbetaling Fleksydelseskontoret kan i særlige tilfælde  

 straks ophøre med udbetaling af fleksydelse, hvis det er  

 åbenbart, at den udbetales med urette.
Ophør af udbetalingen  

 skal begrundes skriftligt.
Dødsfald Retten til fleksydelse ophører fra dagen for  

 dødsfaldets indtræden.
 Fleksydelsen udbetales sidste gang for den måned,  

 hvori dødsfaldet fandt sted. Ægtefællen får udbetalt  

 et beløb, der svarer til afdødes fleksydelse fra den 1. i  

 måneden indtil dødsfaldstidspunktet.
 For samlevende eller enlige fleksydelsesmodtagere  

 udbetales afdødes fleksydelse indtil dødsfaldstidspunktet til  

 dødsboet   dvs. fra den 1. i måneden for  

 dødsfaldstidspunktet og indtil dødsfaldstidspunktet.
Beløbet som udbetales til ægtefælle for  

 den måned, hvor dødsfaldet fandt sted skal indeholdes A-skat  

 på grundlag af afdødes skattekort.
Der kan i øvrigt  

 henvises til Told og Skattestyrelsens juridiske vejledning om indeholdelse af  

 A-skat, AM-bidrag og SP-bidrag, 2001, afsnit B.I.II.6.
Tilbageførsel ved dødsfald Der henvises til bekg. § 49 om reglerne for  

 tilbageførsel.
 Lovens § 23:
§ 23. Krav på fleksydelse  

 kan ikke gøres til genstand for udlæg eller andre former for  

 retsforfølgning, medmindre der er forløbet tre måneder  

 fra den dag, beløbet kunne kræves udbetalt.
Aftaler om  

 sådanne krav er ugyldige.
6.3. Indeholdelse i fleksydelse Som følge af, at der ikke kan foretages  

 retsforfølgning på den pågældendes krav om at  

 få udbetalt fleksydelse, må modregning i fleksydelsen anses for  

 afskåret.
Fleksydelsesmodtageren kan ikke ved transport forpligte  

 Fleksydelseskontoret til at overføre fleksydelsen til en bestemt  

 kreditor Tilbagebetaling af fleksydelse Der er i lovens § 27 hjemmel til at foretage modregning  

 for krav på tilbagebetaling af for meget udbetalt fleksydelse, se pkt.  

 7.1.
 Det almindelige princip om konneksitet gælder,  

 således at der uanset forbud mod kreditorforfølgning altid kan  

 modregnes i fleksydelsen, hvis der opstår restance.
Kapitel 7 Tilbagebetaling af fleksydelse Lovens § 27:
 § 27. Hvis modtageren har  

 tilsidesat sin oplysningspligt efter § 34, stk. 1, eller i øvrigt  

 mod bedre vidende uberettiget har modtaget fleksydelse, skal modtageren eller  

 dennes dødsbo tilbagebetale det beløb, der er udbetalt med  

 urette.
 Lovens § 28:
 § 28. Socialministeren  

 fastsætter en frist for tilbagebetaling efter § 27. Er  

 tilbagebetaling ikke sket inden denne frist, kan Socialministeriet  

 træffe afgørelse om, at den pågældende mister sin  

 fremtidige ret til fleksydelse.
 Stk. 2. Krav på  

 tilbagebetaling af fleksydelse kan med tillæg af omkostninger inddrives  

 af Finansstyrelsen.
 Stk. 3. Finansstyrelsen kan  

 indhente de oplysninger hos skattemyndigheder og andre myndigheder om den  

 pågældende, som er nødvendige for at varetage inddrivelsen  

 af skyldige beløb.
 Stk. 4. Krav på  

 tilbagebetaling af for meget udbetalt fleksydelse kan tilbageholdes i  

 delpension, sygedagpenge, pension efter lov om social pension og i  

 fleksydelsen.
 Lovens § 29:
§ 29. Socialministeren kan  

 bestemme, at en arbejdsløshedskasse skal betale det beløb  

 tilbage til Socialministeriet, som Socialministeriet har udbetalt for meget  

 til en fleksydelsesmodtager, hvis den fejlagtige udbetaling skyldes urigtige  

 eller mangelfulde oplysninger fra kassen om medlemsanciennitet eller  

 efterlønsbidrag.
Det forudsættes, at  

 arbejdsløshedskassens oplysninger ikke er åbenbart urigtige, og  

 at hverken Socialministeriet eller modtageren af den fejlagtige udbetaling  

 vidste eller burde vide, at oplysningerne var fejlagtige.
 Lovens § 30:
 § 30. Socialministeren  

 fastsætter regler om tilbagebetaling af fleksydelse.
7.1. Tilbagebetaling Fleksydelsesmodtagernes tilbagebetalingspligt For meget udbetalt fleksydelse skal tilbagebetales, hvis  

 modtageren har tilsidesat sin oplysningspligt efter lovens § 34, stk. 1,  

 eller i øvrigt mod bedre vidende uberettiget har modtaget fleksydelse,  

 jf. lovens § 27.
Der er alene tilbagebetalingspligt, hvis  

 fleksydelsesmodtageren vidste eller burde vide, at de manglende oplysninger  

 ville få betydning for retten til eller størrelsen af  

 fleksydelsen.
Ved vurderingen af, om der har været tale om god eller  

 ond tro, indgår den vejledning, som Fleksydelseskontoret har ydet.  

 Bestemmelsen omfatter desuden tilfælde, hvor fleksydelsesmodtageren har  

 udvist svig, d.v.s. udvist fortsæt eller udnyttet, at udbetaling  

 beroede på en misforståelse hos Fleksydelseskontoret.  

 Tilbagebetaling kan, udover de situationer der er omfattet af lovens § 27,  

 kræves ud fra de almindelige retsprincipper og  

 forudsætningssynspunkter.
Bestemmelsen svarer i øvrigt til  

 tilbagebetalingsreglen i § 42 i pensionsloven.
Arbejdsløshedskassernes tilbagebetalingspligt Fleksydelseskontoret kan beslutte, at en  

 arbejdsløshedskasse skal betale det beløb tilbage til  

 Socialministeriet, som Socialministeriet har udbetalt for meget til en  

 fleksydelsesmodtager, hvis den fejlagtige udbetaling skyldes urigtige eller  

 mangelfulde oplysninger fra arbejdsløshedskassen om medlemsanciennitet  

 eller efterlønsbidrag.
Det forudsættes, at  

 arbejdsløshedskassens oplysninger ikke er åbenbart urigtige, og  

 at hverken Fleksydelseskontoret eller modtageren af den fejlagtige udbetaling  

 vidste eller burde vide, at oplysningerne var fejlagtige.  

  Arbejdsløshedskasserne er ansvarlige efter dansk erstatningsrets  

 almindelige regler Fleksydelseskontorets inddrivelsespligt Fleksydelseskontoret skal inddrive tilbagebetalingskrav  

 snarest muligt efter, at der er truffet  afgørelse om for meget  

 udbetalt fleksydelse.
Fleksydelseskontoret skal skriftligt underrette  

 personen om tilbagebetalingskravet, og om at restancen ved fortsat manglende  

 indbetaling overgives til Finansstyrelsen til inddrivelse.
Det skal oplyses,  

 at der ved overdragelse til Finansstyrelsen pålægges et  

 gebyr.
Fleksydelseskontoret fastsætter en frist for  

 indbetaling af tilbagebetalingskravet.
Fristen skal fastsættes ud fra  

 en vurdering af beløbets størrelse og de øvrige  

 omstændigheder ved tilbagebetalingskravets opståen.
Indgåelse af frivillig afdragsordning Hvis det skyldige beløb, under hensyn til  

 beløbets størrelse, personens økonomiske forhold og de  

 nærmere omstændigheder ved gældens opståen, ikke  

 bør kræves tilbagebetalt med det samme, skal  

 Fleksydelseskontoret søge at opnå en frivillig afdragsordning,  

 der kan danne grundlag for tvangsfuldbyrdelse.
 Fleksydelseskontorets vurdering af muligheden for en  

 afdragsordning af tilbagebetalingskravet skal bygge på en samlet  

 afvejning af hensynet til personens forsørgelsesgrundlag og  

 omstændighederne omkring den fejlagtige udbetaling af fleksydelse  

 overfor tilbagebetalingsbeløbets størrelse.
Modregning i fleksydelse Afdragsordningen skal baseres på månedlige  

 afdrag, der modregnes i  fleksydelsen.  Fleksydelseskontoret stiller som  

 betingelse, at tilbagebetalingskravet skal være afsluttet ved  

 fleksydelsens ophør.
Fleksydelseskontoret og personen skal indgå en  

 skriftlig aftale om afdragsordningen.
Af aftalen skal fremgå det  

 månedlige afdrag på tilbagebetalingskravet, tidspunktet for  

 fuldbyrdelse af tilbagebetalingskravet,  samt fleksydelsens størrelse  

 efter modregning af afdrag.
7.2. Overgivelse af tilbagebetalingskrav til  

 Finansstyrelsen til inddrivelse Hvis personen ikke har betalt det skyldige beløb  

 efter påkrav, og Fleksydelseskontoret ikke kan opnå en frivillig  

 afdragsordning, skal Fleksydelseskontoret anmode Finansstyrelsen om at  

 inddrive kravet.
Dog kan tilbagebetalingskravet ikke overføres til  

 Finansstyrelsen i de tilfælde, hvor der er tvist om  

 tilbagebetalingskravet, og hvor manglende betaling skyldes andet end  

 personens manglende evne eller vilje til at betale.
Fx i en situation, hvor  

 en person har gjort skriftlig indsigelse, kan overførsel tidligst ske,  

 når Fleksydelseskontoret har taget skriftligt stilling til  

 indsigelserne, og den fastsatte  frist  for eventuelle bemærkninger er  

 overskredet.
I brevet oplyses konsekvenserne af, at fristen overskrides.
Overgivelse af tilbagebetalingskrav til Finansstyrelsen  

 skal foretages på en af Finansstyrelsen udarbejdet blanket.
Anmodningen  

 om inddrivelse skal være bilagt dokumentation for kravets  

 størrelse, det hidtidige inddrivelsesforløb samt Den Sociale  

 Ankestyrelses afgørelse om tilbagebetaling, hvis en sådan  

 afgørelse foreligger.
Fleksydelseskontoret orienterer  

 pågældende om overgivelsen.
Kapitel 8 Tilbagebetaling af fleksydelsesbidrag Lovens § 31:
§ 31. En person, som har  

 indbetalt fleksydelsesbidrag, har ret til det indbetalte bidrag, hvis denne  

 inden det fyldte 66. år anmoder herom, eller hvis denne inden det  

 fyldte 65. år får tilkendt førtidspension efter lov om  

 social pension eller tilsvarende udenlandsk lovgivning.
Tilsvarende har boet  

 efter personen ret til at få bidraget tilbagebetalt, hvis denne  

 dør inden det fyldte 65. år.
 Stk. 2. Ret til tilbagebetaling  

 af bidrag efter stk. 1 forudsætter, at der ikke er påbegyndt  

 udbetaling af fleksydelse.
Stk. 3. En person, der anmoder om  

 at få det indbetalte bidrag tilbagebetalt, jf. stk. 1, skal skriftligt  

 fravælge muligheden for at modtage fleksydelse.
Hvis personen ikke er  

 fyldt 60 år, er det yderligere en betingelse, at bidraget  

 overføres til en pensionsordning som led i et ansættelsesforhold  

 omfattet af pensionsbeskatningslovens kapitel 1, bortset fra § 2, nr. 3,  

 eller, hvis den pågældende ikke er omfattet af en sådan  

 ordning eller der ikke kan indbetales til en sådan ordning, til en  

 bestående eller nyoprettet privattegnet pensionsordning omfattet af  

 pensionsbeskatningslovens kapitel 1. Bidraget kan endvidere overføres  

 til en tilsvarende udenlandsk pensionsordning.
Hvis personen er fyldt 60  

 år, udbetales beløbet kontant til personen.
 § 55 i bekg.:
 § 55. Ved tilbagebetaling til  

 personer, som ikke er fyldt 60 år på tidspunktet for anmodningen,  

 overføres beløbet til en pensionsordning.
 Stk. 2.  Beløbet  

 overføres til en pensionsordning, der er et led i et  

 ansættelsesforhold, og som er omfattet af pensionsbeskatningslovens  

 kapitel 1, bortset fra § 2, nr. 3.
 Stk. 3. Er personen ikke omfattet  

 af den i stk. 2. nævnte ordning, eller er der ikke mulighed for at  

 indbetale til en sådan ordning, udbetales fleksydelsesbidrag til en  

 bestående eller nyoprettet privattegnet pensionsordning, der er  

 omfattet af pensionsbeskatningslovens kapitel 1, eller en tilsvarende  

 udenlandsk ordning.
 Stk. 4. Personer under 60  

 år skal ved anmodning om tilbagebetaling oplyse om de relevante  

 pensionsforhold jf. stk. 2 og stk. 3.
 Stk. 5. For personer over 60  

 år kan beløbet udbetales kontant.
8.1. Betingelser for tilbagebetaling Fleksydelsesbidrag kan tilbagebetales til de personer, som  

 har indbetalt til fleksydelsesordningen.
Iværksættelse af tilbagebetaling af fleksydelse En forudsætning for tilbagebetaling af  

 fleksydelsesbidrag er, at personen skriftligt ansøger om  

 tilbagebetaling inden udbetaling af fleksydelse er påbegyndt.
Er  

 anmodningen om tilbagebetaling ikke modtaget af Socialministeriet dagen  

 før dispositionsdagen for udbetaling, anses udbetalingen for  

 påbegyndt, og fleksydelsesbidrag kan ikke tilbagebetales.
Alder Det er endvidere en forudsætning, at personen  

 søger inden det fyldte 66. år.
For personer født 1. juli  

 1939 eller tidligere gælder, at personen skal søge inden det  

 fyldte 68. år, jf. lovens § 43. Der er således mulighed for at  

 få bidragene tilbagebetalt efter overgangen til folkepension.
Pension Tilbagebetaling kan endvidere ske, hvis personen inden det  

 fyldte 65. år er tilkendt førtidspension efter pensionsloven  

 eller tilsvarende udenlandsk lovgivning.
Det er personen selv, som skal  

 dokumentere, at der er tale om en tilsvarende udenlandsk lovgivning.
For  

 personer født 1. juli 1939 eller tidligere er aldersgrænsen sat  

 til det fyldte 67. år, jf. lovens § 43.
Dødsfald Tilbagebetaling til boet er muligt ved dødsfald  

 inden det fyldte 65. år.
For personer født før 1. juli  

 1939, gælder, at boet kan foretage anmodningen, hvis dødsfaldet  

 er sket inden det fyldte 67. år.
 Anmodning om tilbagebetaling skal ske skriftligt fra  

 fleksydelsesmodtageren eller boet efter afdøde.
Bekræftelse på fravalg af fleksydelsesordningen En forudsætning for tilbagebetaling af  

 fleksydelsesbidrag er, at personen aktivt har valgt fleksydelsesordningen fra  

 ved at bekræfte, at vedkommende ikke på et senere tidspunkt  

 ønsker at modtage fleksydelse.
Der er ikke tale om et fravalg af  

 fleksydelsesordningen, hvis personen meddeler Fleksydelseskontoret, at  

 vedkommende »ikke længere  

 vil betale fleksydelsesbidrag «.
 I dette tilfælde skal Fleksydelseskontoret  

 skriftligt anmode personen om at oplyse, om personen ønsker at holde  

 pause med indbetalingen, hvis der er mulighed herfor, eller om personen  

 fravælger muligheden for at få fleksydelse og ønsker at  

 få bidrage tilbagebetalt.
 For folkepensionister vil selve anmodningen om  

 tilbagebetalingen være tilstrækkelig.
 8.2. Udbetaling af tilbagebetalingsbeløbet.
Pensionsordning Da indbetaling af fleksydelsesbidrag er en opsparing til  

 en tilbagetrækningsordning, skal de indbetalte bidrag som hovedregel  

 overføres til en pensionsordning for personer under 60 år.
 Det påhviler personen at dokumentere, at den valgte  

 pensionsordning er i overensstemmelse med kap. 1 i pensionsbeskatningsloven.  

 Den pågældende kan opfylde sin dokumentationspligt gennem en  

 erklæring fra sit pensionsinstitut, der bekræfter, at  

 pensionsordningen er omfattet af kap.1 i pensionsbeskatningsloven, jf. § 55,  

 stk. 3, i pensionsbeskatningsloven.
Det skal som hovedregel være en pensionsordning, som  

 er et led i et ansættelsesforhold.
Hvis der ikke er mulighed for at  

 overføre bidraget til en sådan pensionsordning, kan bidraget i  

 stedet overføres til en privattegnet pensionsordning, som ligeledes  

 opfylder betingelserne i pensionsbeskatningslovens kap. 1.
Udenlandsk pension Ønsker personen fleksydelsesbidraget  

 overført til en udenlandsk pensionsordning, er det op til den  

 pågældende selv at dokumentere, at den valgte ordning svarer til  

 en pensionsordning omfattet af kap. 1. i pensionsbeskatningsloven.  

 Dokumentationen kan fx. bestå i det udenlandske pensionsinstituts  

 beskrivelse af ordningen.
Fleksydelseskontoret kan til enhver tid  

 efterprøve, om oplysningerne er i overensstemmelse med betingelserne i  

 pensionsbeskatningsloven.
Kontant Udbetaling kan ske kontant til personer, der er fyldt 60  

 år.
Kontant til boet Beløbet tilbagebetales enten til skifteretten eller  

 til en advokat eller arving, der i henhold til en skifteretsattest er  

 bemyndiget til at handle på boets vegne.
Er der givet skiftefuldmagt  

 til en medarving eller en advokat, skal fuldmagten også vedlægges  

 som dokumentation.
Hvis anmodningen ikke kommer fra skifteretten eller  

 bobestyrer, skal Fleksydelseskontoret have forevist en bekræftet kopi  

 af skifteretsattest og bekræftet kopi af fuldmagt.
Bagatelgrænse Bekg. § 56, stk. 2, nr. 1, giver desuden mulighed for at  

 tilbagebetale fleksydelsesbidraget kontant, hvis det bidrag, der skal  

 tilbagebetales højst udgør 7 dagpengesatser eller svarende til  

 12 måneders indbetalt fleksydelsesbidrag.
Rimelighedsbetragtning Kontant udbetaling kan desuden ske, hvis personen kan  

 dokumentere, at overførsel af beløbet til en pensionsordning  

 ikke kan medføre bedre pensionsforhold, end hvis beløbet  

 udbetales kontant.
Frist for tilbagebetaling Fleksydelseskontoret skal træffe afgørelse om  

 tilbagebetaling, således at tilbagebetaling kan foretages ved udgangen  

 af den måned, hvor udmeldelsen, som ligger til grund for  

 tilbagebetaling, har virkning fra.
Er det ikke muligt at gennemføre  

 tilbagebetalingen, fx på grund af utilstrækkeligt  

 oplysningsgrundlag, skal Fleksydelseskontoret skriftligt oplyse den  

 pågældende om begrundelsen for den manglende tilbagebetaling, og  

 hvornår en afgørelse om tilbagebetalingen kan forventes.
 Lovens § 32:
 § 32.  

 Tilbagebetalingsbeløbet udgør det antal indbetalte  

 dagpengesatser efter lov om dagpenge ved sygdom eller fødsel, som  

 fleksydelsesmodtageren har indbetalt som fleksydelsesbidrag, jf. §§ 7 og  

 8. Ved tilbagebetalingen gælder § 49 B, stk. 2-9, i  

 pensionsbeskatningsloven.
 Stk. 2.  

 Tilbagebetalingsbeløbet opgøres på grundlag af  

 dagpengenes størrelse på tilbagebetalingstidspunktet eller  

 på det tidspunkt, hvor beløbet overføres til en  

 pensionsordning.
 Stk. 3. Aftaler om overdragelse  

 af retten til indbetalte fleksydelsesbidrag er ugyldige, ligesom indbetalte  

 bidrag ikke kan gøres til genstand for  

 retsforfølgning.
Opgørelse af tilbagebetalingsbeløbet Tilbagebetalingsbeløbet skal opgøres i henhold til lovens §  

 31, stk 1 og 2,  og der skal enten betales skat eller afgift af beløbet  

 inden udbetalingen kan finde sted, jf. § 49 B i pensionsbeskatningsloven.  

 Overdrages beløbet til en pensionsordning, beskattes beløbet  

 dog først, når pensionsordningen kommer til udbetaling.
 Fleksydelseskontoret skal gøre hele indbetalingen  

 op under ét og beregne skat eller afgift af den samlede  

 indbetaling.
Aftale om overdragelse Der henvises til pkt. 6.1 om udbetaling.
Kapitel 9 Administration m.v.
 Lovens § 34:
 § 34. Personer, der er tilmeldt  

 fleksydelsesordningen, har pligt til at oplyse Socialministeriet om alle  

 forhold, der har betydning for retten til fleksydelse eller kan  

 medføre nedsættelse eller bortfald af fleksydelsen.
 Stk. 2. Socialministeriet kan  

 forlange, at myndigheder, arbejdsgivere, arbejdsløshedskasser og  

 Arbejdsmarkedets Tillægspension giver oplysninger, der er eller  

 må anses for at være nødvendige for at behandle en sag om  

 fleksydelse.
 Stk. 3. Socialministeriet skal  

 oplyse ansøgeren eller modtageren af fleksydelse om pligten til at  

 medvirke og om adgangen til at indhente oplysninger efter stk. 1 og 2, og  

 samtidig orientere om konsekvenserne, hvis pågældende ikke  

 opfylder sin oplysningspligt.
9.1. Oplysningspligt For udbetaling af fleksydelse vil det primært  

 være relevant at indhente oplysninger om den pågældendes  

 medlemsperiode af arbejdsløshedskasse, indbetalinger til  

 efterlønsordningen, perioder med visitation til fleksjob,  

 ATP-indbetalinger, pensionsordninger og indtægter ved arbejde.
Ansøgerens oplysningspligt Som hovedregel er det ansøgeren, som er ansvarlig  

 for indhentelse af oplysninger.
 For kommunens oplysningspligt henvises til pkt. 2.1.
Pengeinstitutter. livsforsikringsselskaber og  

 pensionsinstitutter m.v. jf. lovens § 18 har pligt til at indberette  

 værdien af de omfattede pensionsrettigheder ved personens fyldte 60.  

 år.
Se pkt. 5.3.
9.2. Indhentelse af oplysninger Fleksydelseskontoret skal indhente de oplysninger, der har  

 betydning for beregningen af den fleksydelse, der søges om.
Personen,  

 der ansøger om fleksydelse, har pligt til at give oplysninger, der er  

 eller må anses for at være nødvendige for at behandle  

 sagen.
 Det kan i den forbindelse være relevant at indhente  

 leveattester i forbindelse med udbetaling af fleksydelse til personer med  

 bopæl i udlandet.
 Lovens § 35:
§ 35. Socialministeriet skal  

 kontrollere, at fleksydelsesmodtagerens oplysninger om arbejde ved siden af  

 fleksydelsen svarer til det, der ligger til grund for beregningen af  

 fleksydelsen.
Socialministeriet skal indhente oplysninger herom mindst  

 én gang om året.
 Stk. 2. Socialministeren  

 fastsætter regler om denne kontrol.
9.3. Kontrol af oplysninger Kontrollen kan ske ved, at Fleksydelseskontoret én  

 gang årligt indhenter oplysninger fra fleksydelsesmodtageren, som denne  

 afgiver på tro og love.
Kontrollen kan også ske ved, at  

 Socialministeriet indhenter indtægtsoplysninger fra  

 skattemyndighederne, arbejdsgiver m.v., som sammenholdes med det oplyste om  

 arbejdstiden.
9.4. Vejledning Fleksydelseskontoret skal skriftligt orientere tilmeldte  

 personer senest 3 måneder før det fyldte 60 år om  

 muligheden for at overgå til fleksydelse.
I orienteringen  

 fastsættes en ansøgningsfrist for at overgå til  

 fleksydelse ved det fyldte 60 år eller senere.
 Lovens § 36:
 § 36. Socialministeriet varetager  

 administrationen af denne lov.
9.5. Administration Pligt og ansvar for konkret rådgivning og vejledning  

 om fleksydelse ligger i Fleksydelseskontoret.
Da det er kommunen, der giver  

 tilbud om fleksjob, vil det i praksis ofte være kommunen, der udleverer  

 forskellige blanketter og generelt informationsmateriale.
Kommunen må  

 dog henvise til Fleksydelseskontoret for nærmere konkret vejledning,  

 jf. principperne i § 5, 2. pkt., i  retssikkerhedsloven.
 Lovens § 37:
 § 37. Socialministeriets  

 afgørelser om fleksydelse efter denne lov kan påklages til Den  

 Sociale Ankestyrelse af den person, afgørelsen vedrører.
 Stk. 2. Afgørelser efter  

 § 29 kan påklages til Ankestyrelsen af den  

 arbejdsløshedskasse, som afgørelsen vedrører.
 Stk. 3. I øvrigt finder  

 kapitel 9 og 10 i lov om retssikkerhed og administration på det sociale  

 område anvendelse.
9.6. Klageadgang Der henvises til Socialministeriets vejledning om lov om  

 retssikkerhed og administration på det sociale område.
Kapitel 10 Særlige betingelser for personer som overgår  

 fra seniorydelsesordningen Lovens § 39:
 § 39. Loven træder i kraft  

 den 1. juli 2001.
 Stk. 2. Lov om seniorydelse, jf.  

 lovbekendtgørelse nr. 258 af 2. maj 1998, ophæves med virkning  

 fra den i stk. 1 nævnte dato.
 Lovens § 42:
§ 42. Personer, der ved lovens  

 ikrafttræden modtager seniorydelse efter lov om seniorydelse,  

 overgår til at modtage fleksydelse.
Socialministeren fastsætter  

 regler om overgang fra seniorydelse til fleksydelse.
 Stk. 2. Ved overgangen fra  

 seniorydelsesordningen til fleksydelsesordningen kan fleksydelsen på  

 overgangstidspunktet ikke udgøre et mindre beløb, end hvad den  

 pågældende umiddelbart før overgangstidspunktet var  

 berettiget til efter reglerne i lov om seniorydelse.
Overgang til fleksydelse De personer, der ved fleksydelsesordningens  

 ikrafttrædelse modtager seniorydelse, tilmeldes automatisk  

 fleksydelsesordningen med virkning fra den 1. juli 2001. Dette bevirker, at  

 fleksydelsesbidrag skal betales fra den 1. juli 2001.
 Fleksydelseskontoret skal oplyse om konsekvenserne ved  

 overgangen til fleksydelsesordningen.
 I henhold til pkt. 3.1. kan Fleksydelseskontoret ved den  

 første bidragsopkrævning efter tilmelding til  

 fleksydelsesordningen fravige princippet om forudbetaling af  

 fleksydelsesbidrag.
Indhentelse af oplysninger Fleksydelseskontoret skal indhente de oplysninger, der har  

 betydning for beregningen af den fleksydelse, som personen har ret til.  

  Udover de i pkt. 2.1 nævnte oplysninger, skal Fleksydelseskontoret  

 indhente oplysninger om størrelsen af seniorydelsen, som personen  

 umiddelbart før overgangen til fleksydelse er berettiget til.
Udbetaling af fleksydelse Fleksydelse udbetales månedsvis bagud, jf pkt.  

 6.1.
 Fleksydelseskontoret skal sikre, at fleksydelsen på  

 overgangstidspunktet ikke udgør et mindre beløb, end hvad den  

 pågældende umiddelbart før overgangstidspunktet var  

 berettiget til efter reglerne i lov om seniorydelse.
I sammenligningen mellem den opgjorte fleksydelse og den  

 ydelse, som personen var berettiget til efter lov om seniorydelse, skal der  

 tages hensyn til den merudgift, der pålægges personen som  

 følge af, at det årlige fleksydelsesbidrag i  

 fleksydelsesordningen er større end det særlige bidrag til  

 arbejdsløshedskassen i seniorydelsesordningen.
Der skal i beregningen  

 af merudgiften ikke tages hensyn til, at bidragene er  

 fradragsberettigede.
 Fleksydelseskontoret skal ved overgangen til fleksydelse  

 kontrollere, at personens pensions- og arbejdsforhold ikke har ændret  

 sig på tidspunktet for overgang fra seniorydelse til fleksydelse.
Kapitel 11 Ikrafttrædelse Vejledningen træder i kraft den 1. juli 2001.
Socialministeriet, den 25. juni 2001 Henrik Dam Kristensen /Leif Sondrup Bilag Indholdsfortegnelse Indledning Forord Førtidspensionsreform og det rummelige arbejdsmarked Fleksydelsesloven Kapitel 1: Betingelser for ret til fleksydelse 1. Almindelige betingelser for ret til fleksydelse 1.1. Aldersbetingelse 1.2. Visitation til fleksjob 1.3. Indbetaling af  fleksydelsesbidrag 1.4. Opfyldelse af kravet om optjeningstid 1.5. Pensionsformuen 1.6. Bopæl 1.7. Dispensation for kravet om optjeningstid i medfør af lovens §  

 2, stk. 1, nr. 4 1.8. Overgangbestemmelser for kravet om optjeningstid i lovens § 2, stk.  

 1, nr. 4 1.9. Ikrafttrædelsesbestemmelser 1.10. Ophold og arbejde i lande uden for riget og  

 EU/EØS-området Kapitel 2: Tilmelding og udmeldelse af fleksydelsesordningen 2.1. Tilmelding 2.1.2. Andre personer visiteret til fleksjob.
2.2. Procedure efter tilmelding 2.3. Udmeldelse 2.3.1. Frivillig udmeldelse 2.3.2. Tvungen udmeldelse 2.3.3. Gentilmelding Kapitel 3: Indbetaling af fleksydelsesbidrag 3.1. Opkrævning af fleksydelsesbidrag 3.2. Afdragsordning ved efterbetaling af fleksydelsesbidrag 3.3. Betaling af fleksydelsesbidrag 3.4. Rykkerprocedure ved manglende indbetaling 3.5. Opkrævning af restancegebyr 3.6. Tvungen modregning i fleksydelse ved manglende betaling af  

 fleksydelsesbidrag 3.7. Udmeldelsesprocedure ved manglende betaling af fleksydelsesbidrag 3.8. Beregning af frister ved rykker- og udmeldelsesprocedurer Kapitel 4: Overgang til fleksydelse 4.1. Ansøgning 4.2. Pension 4.3. Meddelelse om sagsbehandlingsfrist Kapitel 5: Beregning af fleksydelse 5.1. Beregning af fleksydelse 5.2. Fleksydelsens størrelse 5.3. Fradrag for pension 5.3.1. Indberetning af pensionsordninger 5.3.2. Bekræftelse af oplysninger om pensionsordninger 5.3.3. Beregning af nedsættelse på grund af  

 pensionsordninger 5.3.4. Særligt om elektronisk indberettede oplysninger om pensioner  

 m.v.
5.3.5. Ekstraordinære indbetalinger 5.3.6. Ekstraordinær udbetaling af fleksydelse på trods af  

 manglende pensionsoplysninger.
5.3.7. Klage over værdien af pensionen 5.4. Fradrag for arbejde 5.4.1. Selvstændig virksomhed 5.4.2. Kontrol af arbejdstid Kapitel 6: Udbetaling af fleksydelse 6.1. Betingelser for udbetaling 6.2. Ophør af udbetaling af fleksydelse 6.3. Indeholdelse i fleksydelse Kapitel 7: Tilbagebetaling af fleksydelse 7.1. Tilbagebetaling 7.2. Overgivelse af tilbagebetalingskrav til Finansstyrelsen til  

 inddrivelse Kapitel 8: Tilbagebetaling af fleksydelsesbidrag 8.1. Betingelser for tilbagebetaling 8.2. Udbetaling af tilbagebetalingsbeløbet.
 Kapitel 9: Administration m.v.
9.1. Oplysningspligt 9.2. Indhentelse af oplysninger 9.3. Kontrol af oplysninger 9.4. Vejledning 9.5. Administration 9.6. Klageadgang Kapitel 10: Særlige betingelser for personer som overgår  

 fra seniorydelsesordningen Kapitel 11: Ikrafttrædelse 1)   Bilagene med  

 lov og bekendtgørelse udelades her.
