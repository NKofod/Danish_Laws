 Det meddeles herved, at Finansministeriet den 20. juli 1987 har indgået  

 medfølgende overenskomst, som afløser overenskomst af 5. januar 1984  

 vedrørende håndværkeres ansættelsesforhold ved Statens Seruminstitut.  

 Overenskomsten er indgået med Dansk Metalarbejderforbund, afdeling 13, Dansk  

 EL-Forbund, Københavns afdeling, Snedker- og Tømrerforbundet i Danmark,  

 afdeling 43, Malernes Fagforening, Københavns afdeling og Murersvendenes  

 Fagforening af 1919.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 I den forbindelse er bl.a. protokollat af 5. januar 1985 indføjet i  

 overenskomsten.
 Ændringer i forhold til den hidtidige overenskomst er ikke markeret med  

 streger i margenen.
Bemærkninger til de enkelte paragraffer i overenskomsten ad § 1. Løn Det hidtidige dyrtidstillæg er indregnet i overenskomstens begyndelsesløn.
ad § 8. Holddrift Optjening af frihed i henhold til § 8 berøres ikke  

 afarbejdstidsnedsættelsen.
Der skal således fortsat arbejdes 40 timer for at  

 optjene 3 timers frihed.
ad § 16. Opsigelse Ansatte inden for de organisationsområder, der er tilsluttet CO-STAT, er  

 omfattet af aftale af 4. december 1985 mellem Finansministeriet og CO-STAT.  

 Aftalen er optrykt som bilag 3 til dette cirkulære.
ad bilag 1. Tillægsaftalen Med virkning fra 1. april 1988 er det aftalt, at sats 8 udgår, således at  

 der herefter kun er en sats.
 Eventuelle tvivlsspørgsmål vedrørende overenskomsten forventes forelagt  

 Finansministeriet.
OVERENSKOMST FOR HÅNDVÆRKERE VED STATENS SERUMINSTITUT +++OPSTILBEG § 1.  Løn Anciennitet 1. marts 1987 1. marts 1988 kr. pr. uge begyndelsesløn 3.611,38 3.727,16 efter et års 3.627,76 3.754,07 ansættelse +++OPSTILSLUT § 2.  Regulering Pr. 1. april 1988, 1989 og 1990 foretages eventuel ekstraordinær  

 regulering af den i § 1, stk. 1 anførte løn i overensstemmelse med den for  

 offentligt ansatte gældende reguleringsordning.
§ 3.  Lønberegning/-fradrag Lønberegning og lønfradrag ved til- og fratræden samt fravær.
 Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som 1/39  

 af ugelønnen for de timer, den ansatte er berettiget til løn.
 Efter arbejdstidsnedsættelsen pr. 1. september 1988 til 38 timer og pr. 1.  

 september 1990 til 37 timer foretages lønberegning med henholdsvis 1/38 og  

 1/37.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
§ 4.  Lønudbetaling Den overenskomstmæssige ugeløn udbetales månedsvis bagud.
 Udbetalingen finder sted senest den 3. sidste bankdag i hver måned.
 Den månedlige udbetaling beregnes efter den til enhver tid gældende  

 begyndelsesløn, hvortil kommer eventuelle andre faste tillæg x 4,35.
 Tidspunktet for udbetaling af den overenskomstmæssige feriebetaling  

 aftales lokalt, dog kan udbetaling tidligst finde sted samtidig med den  

 sidste månedsudbetaling, der ligger forud for hovedferien.
 Månedsudbetalingen reduceres med det antal ferietimer, der tilkommer den  

 ansatte.
 Månedsudbetalingen reduceres på tilsvarende måde med et beløb svarende til  

 det timetal, den ansatte er fraværende på grund af sygdom, fridage m.v., når  

 den pågældende efter overenskomsten ikke er berettiget til løn.
 Opgørelsesperioderne for overarbejdsbetaling m.v. fastsættes efter lokal  

 aftale, men udbetaling finder sted samtidig med den sædvanlige løn.
 § 5.  Arbejdsbestemte tillæg.
 Til murere og tømrere ydes 1,00 kr. pr. time i værktøjsgodtgørelse.
Stk. 2.  Til murere ydes for ovnarbejde 5,00 kr. pr.  

 time.
Samme betaling ydes til malere for indvendig rensning og maling af  

 kedler.
§ 6.  Arbejdstid Den normale ugentlige arbejdstid er 39 timer.
Pr. 1. september 1988  

 nedsættes den ugentlige arbejdstid til 38 timer og den 1. september 1990 til  

 37 timer.
 Arbejdstiden lægges som hovedregel mellem kl. 06.00 og 17.00.  

 Håndværkernes mødetid og hverv fastsættes i øvrigt ved en af instituttet  

 udarbejdet instruks i samarbejde med fællestillidsmanden.
 Den ugentlige arbejdstid kan, hvis der mellem institutionen og  

 tillidsmanden er enighed herom, tilrettelægges således, at  

 arbejdstidsnedsættelsen opspares til senere afvikling.
 For enkelte håndværkere kan der, hvis det ønskes, efter aftale etableres  

 kortere arbejdstid (deltid) med forholdsmæssig lønreduktion.
§ 7.  Overarbejde For overarbejde betales timelønnen med følgende tillæg:
1., 2. og 3. time efter normal arbejdstids ophør 50 pct.
 derefter indtil normal arbejdstids begyndelse 100 pct.
på søn- og helligdage samt på forud aftalte fridage 100 pct.
 For overarbejde i tilslutning til holddriftstimer på 2. og 3. hold på  

 hverdage ydes overtidsbetaling for 1., 2. og 3. overarbejdstime med 50 pct.
 Overarbejdsprocenterne beregnes af en begyndelsestimeløn, der pr. 1. maj  

 1987 udgør 92,59 kr. og pr. 1. marts 1988, 95,57 kr.
Stk. 2.  Når overarbejde forlanges, skal dette varsles  

 senest dagen før.
Gives ikke sådant varsel, betales 1 overarbejdstime ekstra  

 pr. mand, såfremt overarbejdet varer ud over 1 time.
Det samme gælder,  

 såfremt varslet overarbejde annulleres.
 Stk. 3.  Ved tilkaldelse til overarbejde uden  

 forbindelse med den normale arbejdstid betales på lørdage og på søn- og  

 helligdage for mindst 6 timer.
 Stk. 4.  Overtimer, der præsteres af håndværkerne i  

 værkstederne, kan afspadseres enten med samme tillæg i tid som gældende  

 procentsats for den/de leverede overtimer eller med det faktiske timetal mod  

 udbetaling af procenttillæg.
§ 8.  Holddrift Til håndværkere, der omfattes af holddriftsarbejde, betales På ugens 5  

 første hverdage følgende tillæg pr. time:
 For holddriftsarbejde på lørdage efter kl. 14 til søndagsdøgnets  

 begyndelse (kl. 6 søndag morgen eller senere) betales følgende tillæg pr.  

 time:
 For holddriftsarbejde på grundlovsdag og den 1. maj (der afspadseres)  

 betales i tiden kl. 12-14 et tillæg som på søn- og helligdage.
 Stk. 2.  Arbejdstiden for 2. og 3. hold er 39 timer  

 ugentlig (pr. 1. september 1988, 38 timer og pr. 1. september 1990, 37 timer  

 ugentligt). For hver 40 timer, der arbejdes på 2. og 3. skift, opnås der ret  

 til 3 timers betalt frihed, som opspares og gives som hele fridage i det  

 følgende ferieår.
 Ved arbejde på 2. og 3. skift i dele af en uge opspares forholdsmæssig  

 frihed.
 Fridagene lægges efter aftale mellem institutionen og håndværkeren  

 samtidig med aftale om ferielægning.
§ 9.  Frokostpause for kedelpassere For kedelpassere, der ikke har mulighed for at holde frokostpause,  

 forholdes i overenstemmelse med den hidtidige lokale praksis.
§ 10.  Ferie Ferie ydes i henhold til ferieloven samt i henhold til ferieoverenskomst,  

 jfr. bilag 2.
§ 11.  Sygdom I sygdomstilfælde gælder lov om dagpenge ved sygdom eller fødsel.
 Stk. 2.  Når en håndværker enten har været ansat ved  

 institutionen i et uafbrudt tidsrum af 52 uger, hvor i kan medregnes sygdom i  

 ialt indtil 12 hverdage og sædvanlig ferie, eller har været beskæftiget ved  

 institutionen i ialt 480 dage inden for de sidste 3 kalenderår og tillige har  

 været uafbrudt beskæftiget ved institutionen de sidste 4 uger før sygdommens  

 indtræden, gælder dog under forudsætning af behørig attestation for sygdommen  

 følgende regler:
 Stk. 3.  Under sygdom som følge af tilskadekomst i  

 tjenesten gælder de under stk. 2, a) og b) nævnte bestemmelser uden hensyn  

 til varigheden af den pågældendes beskæftigelse ved institutionen.
 Stk. 4.  Ved genantagelse af en håndværker, der er  

 afskediget af en ham utilregnelig årsag, indtræder den pågældende fra  

 genantagelsen i de rettigheder, som han havde inden afskedigelsen.
§ 12.  Barns første sygedag Institutionen kan give den ansatte hel eller delvis tjenestefrihed til  

 pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
§ 13.  Grundlovsdag og 1. maj På grundlovsdag og 1. maj gives - i så stor udstrækning, som arbejdet  

 tillader det - fri kl. 12 uden afkortning i lønnen.
De håndværkere, som ikke  

 får fri som anført, gives tilsvarende frihed efter aftale.
Efter forudgående  

 aftale kan der - i så stor udstrækning, som arbejdet tillader det - også  

 gives fri de nævnte dage før kl. 12 mod tilsvarende afkortning i lønnen.
§ 14.  Efterindtægt Ved en håndværkers død i ansættelsestiden ydes der hans efterlevende enke  

 eller børn under 18 år, over for hvem han har forsørgerpligt, efterindtægt  

 som følger:
 Når håndværkeren har været uafbrudt ansat ved Seruminstituttet i mindst 1  

 år, udgør efterindtægten 1 måneds sædvanlig løn.
 Når håndværkeren har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Ved sædvanlig løn forstås den i § 1 gældende løn og eventuelle andre faste  

 tillæg på tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Der er mellem parterne enighed om, at der ikke kan finde udbetaling af  

 efterindtægten sted senere end 1 måned efter udløbet af de i overenskomstens  

 § 11 omhandlede perioder, hvori der udbetales hel eller delvis sygeløn.
§ 15.  Opsigelse Den gensidige opsigelsesfrist er således:
 Derefter gælder følgende opsigelsesvarsler til udgangen af en måned:
efter 1 års beskæftigelse ......... 1 måned For håndværkere, som er fyldt 50 år og har mindst 12 års anciennitet på  

 virksomheden 5 måneder efter 1 års beskæftigelse 1 måned Stk. 2.  Hvor opsigelsesvarslet regnes i dage, sker  

 fratræden til en uges udgang.
 Stk. 3.  Hvor opsigelsesvarsler regnes i måneder, skal  

 opsigelse finde sted, således at fratræden kan ske med udgangen af en måned.
 Det kan lokalt aftales, at fratræden i stedet kan ske til den sidste  

 fredag i en måned.
 Stk. 4.  Ved opsigelse af en tillidsrepræsentant  

 forlænges det sædvanlige opsigelsesvarsel med 4 måneder, idet det samlede  

 opsigelsesvarsel dog højst kan udgøre i alt 6 måneder.
§ 16.  Forsikring mod arbejdsløshed Institutionen forpligter sig til fortrinsvis at antage håndværkere, der er  

 forsikret mod arbejdsløshed i en statsanerkendt arbejdsløshedskasse.
§ 17.  Tillidsrepræsentant Håndværkerne har ret til af deres midte at vælge en tillidsrepræsentant,  

 såfremt der på instituttet beskæftiges mere end 5 medlemmer af forbundet.
 Stk. 2.  Tillidsrepræsentanten skal vælges blandt  

 håndværkere, der har arbejdet på instituttet i 1 år inden for de sidste 2 år.
Såfremt sådanne ikke findes i et antal af mindst 5, suppleres dette tal  

 blandt de håndværkere, der har arbejdet længst på instituttet.
Forbundet  

 meddeler instituttet, hvem der er valgt.
 Hvis instituttet anser en eventuel indsigelse mod valg af en  

 tillidsrepræsentant for begrundet, har instituttet ret til at påtale valget  

 over for forbundet.
 Sådan påtale skal ske senest 3 uger efter, at meddelelse om valget er  

 modtaget.
 Stk. 3.  Når tillidsrepræsentanten inden for  

 virksomhedens normale arbejdstid deltager i møder og forhandlinger eller på  

 anden måde skal varetage de ansattes interesser, aflønnes han af virksomheden  

 med normal løn.
Stk. 4.  Hvis en tillidsrepræsentant er fraværende på  

 grund af sygdom, ferie, deltagelse i kursus eller deltagelse i flerskift (på  

 de skift, hvor tillidsrepræsentanten ikke arbejder), kan der efter aftale med  

 instituttet udpeges en stedfortræder for tillidsrepræsentanten.
En sådan  

 udpeget stedfortræder har i den periode, hvori han fungerer, den samme  

 beskyttelse som den valgte tillidsrepræsentant, såfremt han opfylder  

 betingelserne for at blive valgt til tillidsrepræsentant.
 Stk. 5.  Såfremt tillidsrepræsentanten eller forbundet  

 ønsker, at tillidsrepræsentanten deltager i møder eller kursus, der tager  

 sigte på hans uddannelse som tillidsrepræsentant, er instituttet indforstået  

 med, at der gives tillidsrepræsentanten den fornødne frihed i rimeligt  

 omfang, jfr. lønnings- og pensionsministeriets cirkulære af 23. juni 1971.
 Stk. 6.  Såfremt tillidsrepræsentanten eller enkelte  

 håndværkere har problemer i forhold til virksomheden, som ikke kan løses af  

 de stedlige parter, kan han i arbejdstiden tilkalde en repræsentant fra  

 fagforeningen, der kan deltage i forhandlinger eller i undersøgelse af de  

 forhold, der ligger til grund for uoverensstemmelsen.
§ 18.  Forhandlingsregler Så længe denne overenskomst er gældende, må ingen af parterne tage sig  

 selv til rette, men opstår der strid om fortolkningen af overenskomsten,  

 behandles sådanne uoverensstemmelser mellem seruminstituttet og den  

 pågældende håndværkers fagforbund, og ingen arbejdsstandsning eller  

 afskedigelse må finde sted, før uoverensstemmelsen har været behandlet mellem  

 parterne.
 Stk. 2.  Selv om overenskomsten er opsagt eller udløbet,  

 er parterne dog forpligtede til at overholde dens bestemmelser, indtil anden  

 overenskomst træder i stedet, eller arbejdsstandsning er iværksat efter de  

 derom gældende regler.
§ 19.  Ikrafttræden og opsigelse Denne overenskomst er gældende fra den 1. maj 1987 og kan opsiges med 3  

 måneders varsel til en 30. april, dog tidligst til den 30. april 1989.
 Stk. 2.  Overenskomstens bestemmelser om arbejdstidens  

 længde (§ 6) og ekstraordinær lønregulering (§ 2) kan dog tidligst opsiges  

 til 30. april 1991.
 Stk. 3.  Alle reguleringer får dog virkning fra og med  

 1. marts ved hver enkelt overenskomstfornyelse.
 Denne overenskomst medfører ingen forringelser af bestående goder.
København, den 20. juli 1987 Dansk Metalarbejderforbund, afd. 13 Mogens Christensen Dansk El-forbund, Københavns afd.
Ole Andersen Snedker- og Tømrerforbundet i Danmark, afd. 43 Lau Larsen Malernes Fagforening, Københavns afd.
Preben Jørgensen Murersvendenes Fagforening af 1919 Henrik Lippert Finansministeriet P.M.V.
 E.B.
Claus Nielsen Bilag 1 T I L L Æ G S A F T A L E til overenskomsten vedrørende håndværkeres ansættelsesforhold ved Statens  

 Seruminstitut.
 1. Under hensyn til den gennem mange år bestående  

 praksis vedrørende beskæftigelse af overenskomstlønnede håndværkere på  

 Seruminstituttets gård »Hvidesten« i Lillerød er der enighed om  

 følgende aftale:
 Ved beskæftigelse på instituttets gård »Hvidesten« i Lillerød  

 skal håndværkerne være på dette arbejdssted fra sædvanlig arbejdstids  

 begyndelse og til dens ophør.
 Der betales herfor 2 1/2 normaltime samt den til enhver tid gældende  

 rejsehjemmel med offentligt befordringsmiddel, beregnet fra Seruminstituttet.
 Ved beskæftigelse på instituttets øvrige afdelinger i København betales  

 for normaltime pr. dag i køretid.
 2. Ved udearbejde på instituttets afdelinger i  

 København betales et tillæg på 2,35 kr. pr. time.
 3. Der ydes særligt tillæg på 4,60 kr. pr. time ved  

 udførelse af følgende arbejder:
+++OPSTILBEG 4. Når en håndværker beordres til arbejde på en af  

 instituttets regionalafdelinger i provinsen, ydes der betaling for rejsetid  

 og udearbejde efter følgende regler:
+++OPSTILBEG I Når rejsetiden ligger inden for normal arbejdstid, betales gældende  

 timeløn.
II Når rejsetiden ligger uden for normal arbejdstid, tillægges den  

 officielt medgående rejsetid med offentligt befordringsmiddel 2 timer til  

 forberedelse m.v.
Rejsetiden betales med ansat timeløn uden dyrtidstillæg.
 III Under rejsearbejde ydes time- og dagpenge m.v. (gruppe B), jfr.  

 finansministeriets cirkulære af 17. marts 1981 med senere ændringer.
 IV Befordringsudgiften med offentligt befordringsmiddel til og fra det  

 beordrede arbejdssted afholdes af instituttet.
 V Der vil kunne gives udstationerede håndværkere en gratis hjemrejse på  

 deres fridage for hver fulde 14 dages fravær fra hjemmet, under forudsætning  

 af at afstanden ikke er større, end at hjem- og tilbagerejsen faktisk kan ske  

 på fridagen(e), således at rejsen ikke medfører afbræk i tjenesten.
 Frirejsen ydes med tog på fællesklasse.
København, den 20. juli 1987 Dansk Metalarbejderforbund, afd. 13 Mogens Christensen Dansk El-forbund, Københavns afd.
Ole Andersen Snedker- og Tømrerforbundet i Danmark, afd. 43 Lau Larsen Malernes Fagforening, Københavns afd.
Preben Jørgensen Murersvendenes fagforening af 1919 Henrik Lippert Finansministeriet P.M.V.
 E.B.
Claus Nielsen Bilag F E R I E O V E R E N S K O M S T for håndværkere Statens Seruminstitut.
Idet ferieloven af 4. juni 1970 med senere ændringer og dertil hørende  

 administrative bestemmelser i øvrigt er gældende, er parterne enige om, at  

 nedenstående regler træder i stedet for bestemmelserne i ferielovens §§ 12 og 14, stk. 1 og 2.
 1. Ansatte, der er omfattet af denne  

 ferieoverenskomst, får i stedet for feriegodtgørelse løn under ferie.  

 Endvidere ydes med virkning fra ferieåret 1986/87 en særlig feriegodtgørelse  

 på 1 1/2 pct. af den løn, der er indtjent i det foregående optjeningsår,  

 beregnet efter reglerne i ferielovens § 15.
2. En ansat, der er omfattet af denne  

 ferieoverenskomst, kan dog forud for et optjeningsårs begyndelse i stedet  

 kræve feriegodtgørelse af lønnen i dette optjeningsår.
Feriegodtgørelsen  

 udgør i så fald 12 1/2 pct. af lønnen i optjeningsåret beregnet efter  

 reglerne i ferielovens § 15.
København, den 20. februar 1986 Dansk Metalarbejderforbund, afd. 13 Jan Andersen Dansk El-forbund, Københavns afd.
Ole Andaersen Snedker- og Tømrerforbundet i Danmark, afd. 43 Lau Larsen Malernes Fagforening, Københavns afd.
Preben Jørgensen Murersvendenes Fagforening af 1919 Harry Osborn Finansministeriet P.M.V.
 E.B.
Karen Poulsen Bilag 3 Cirkulæreskrivelse om ændring af aftale om afskedigelsesregler for ansatte  

 i henhold til overenskomster mellem staten og organisationer, tilsluttet  

 CO-STAT.
 Ved cirkulæreskrivelse af 24. juli 1985 (LP. nr. 051/85) udsendte  

 Finansministeriet aftale af 4. juli 1985 vedrørende afskedigelsesregler for  

 ansatte i henhold til overenskomster mellem Finansministeriet og  

 organisationer, tilsluttet CO-STAT.
 Den 13. november 1985 har CO-STAT over for Finansministeriet opsagt  

 aftalen for så vidt angår personer med beskyttelse som tillidsrepræsentant,  

 idet CO-STAT har henvist til, at en konsekvent anvendelse af reglerne i  

 aftalen på disse personer vil indebære en uhensigtsmæssig procedure.
 På baggrund heraf har Finansministeriet og CO-STAT indgået medfølgende  

 aftale af 4. december 1985 vedrørende afskedigelsesregler, som adskiller sig  

 fra aftalen af 4. juli 1985 derved, at den ikke omfatter afskedigelse af  

 personer med beskyttelse som tillidsrepræsentant.
 Ved afskedigelse af sådanne personer følges derfor fortsat de eventuelle  

 procedurer, som måtte være foreskrevet i de enkelte overenskomster mellem  

 staten og organisationer, tilsluttet CO-STAT.
 Aftalen af 4. december 1985 er herefter alene gældende for ansatte uden  

 beskyttelse som tillidsrepræsentant og således, at eventuelle gældende  

 afskedigelsesregler inden for de organisationsområder, der er tilsluttet  

 CO-STAT, jf. fortegnelsen side 2, er bortfaldet.
Aftalen af 4. december 1985 gælder også for ansatte der er omfattet af overenskomster mellem organisationer, tilsluttet  

 CO-STAT, og styrelser, som af Finansministeriet er bemyndiget til at indgå  

 overenskomst.
Dog omfatter aftalen indtil videre ikke statsvirksomheden  

 Bornholmstrafikken.
 Nærværende cirkulæreskrivelse afløser Finansministeriets cirkulære af 24.  

 juli 1985 (LP.nr. 051/85).
 Eventuelle tvivlsspørgsmål forelægges Finansministeriet.
 P.M.V.
 E.B.
Thorkild Rotenberg Organisationer tilsluttet CO-STAT Blik- og Rørarbejderforbundet Dansk Beklædnings- og Textilarbejderforbund Dansk El-Forbund Dansk Metalarbejderforbund Gastronomisk Landsforbund Handels- og Kontorfunktionærernes Forbund i Danmark Husligt Arbejder Forbund Kvindeligt Arbejderforbund i Danmark Snedker- og Tømrerforbundet i Danmark Træindustriforbundet i Danmark A F T A L E mellem Finansministeriet og Centralorganisationen for overenskomstansatte i  

 staten (CO-STAT) vedrørende afskedigelsesregler for ansatte i henhold til  

 overenskomster mellem Finansministeriet og organisationer. tilsluttet  

 CO-STAT.
 Kan enighed om valg af opmand ikke opnås, anmodes Arbejdsrettens formand  

 om at udpege denne.
København, den 4. december 1985 CO-STAT Ove Hygum Finansministeriet P.M.V.
 E.B.
