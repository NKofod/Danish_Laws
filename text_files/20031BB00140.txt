Fremsat den 9. marts 2004 af Lone Møller (S),  

 Sophie Hæstorp Andersen (S),  

 Jette Bergenholz Bautrup (S) og Grete Schødts (S) Forslag til folketingsbeslutning om indførelse af valgfri voksentandpleje for ældre og for  

  

 udsatte grupper i voksenbefolkningen Folketinget pålægger regeringen inden udgangen af dette  

 folketingsår at fremsætte ændringsforslag til tandplejelovgivningen, der  

 giver  

 kommunerne mulighed for at give ældre og udsatte grupper af voksne et  

 valgfrit  

 tilbud om regelmæssig tandpleje.
Tilbuddet skal indeholde opsøgende  

 elementer.
Bemærkninger til forslaget Formål Forslaget er en opfølgning på beslutningsforslag nr.
B 15  

 om indførelse af frihed for kommunerne til at give et supplerende  

 tandplejetilbud fra folketingsåret 2002-03. Se Folketingstidende 2002-03,  

 forhandlingerne side 559 og 9365, tillæg A side 741 og 743 og tillæg B side  

 972. Forslaget fik en grundig behandling i Folketingssalen og i  

 Sundhedsudvalget.
 Beslutningsforslaget blev forkastet, fordi  

 regeringspartierne og DF stemte imod og kun S, SF, RV, EL og KRF stemte for.
Formålet med nærværende forslag er at give ældre og udsatte  

 borgere mulighed for frit at vælge, om de vil bruge private eller offentlige  

 tandplejetilbud.
Beslutningsforslaget tager desuden højde for en række af de  

 indvendinger, som B 15 blev mødt med.
Forslaget tager sigte på at rette op på  

 den eksisterende sociale ulighed i tandsundhed blandt danskerne ved at  

 etablere  

 et partnerskab mellem den private sektor (de privatpraktiserende klinikejere)  

 og den offentlige sektor (kommunernes tandplejeordninger).  

 Beslutningsforslaget  

 vil, hvis det gennemføres, som primær effekt forbedre tilgængeligheden til  

 det  

 eksisterende voksentandplejesystem, som i dag er baseret på privat praksis.  

 Endvidere vil der for de svageste borgere blive mulighed for at modtage  

 tandpleje på offentlige klinikker.
Forholdene i dag Det almindelige tandplejetilbud til borgerne i Danmark  

 gives i dag i hovedtræk enten i den kommunale tandpleje eller i  

 voksentandplejen.
Den kommunale tandpleje behandler børn og unge i  

 aldersgruppen 0-18 år samt omsorgstandplejepatienterne, der hører til de  

 allersvageste borgere.
Tilbuddet er vederlagsfrit og rummer forebyggelse og  

 behandling samt tandregulering for børn og unge.
I voksentandplejen, hvor privatpraktiserende tandlæger har  

 overenskomst med sygesikringen, tilbydes behandling til de personer, der selv  

 har opsøgt tandlægen.
Behandlingen betales dels af sygesikringen, dels af  

 borgeren selv.
Den såkaldte amtstandpleje, der er under opbygning, vedrører  

 først og fremmest tandpleje for personer med sindslidelser, psykisk  

 udviklingshæmning etc. og for personer med særlige medfødte og  

 sygdomsrelaterede tandsundhedsproblemer.
 Beslutningsforslaget drejer sig overordnet om de borgere,  

 der falder uden for de eksisterende systemer.
Forsøgsordninger Forsøg inden for dansk tandpleje har vist, at mange i  

 øvrigt velfungerende voksne danskere har brug for hjælp til at få deres  

 tandsygdomme under kontrol.
Det er påvist, at disse tandplejeproblemer kan  

 overvindes ved, at der etableres et primærkommunalt opsøgende og supplerende  

 tandplejetilbud primært baseret på forebyggelse og målrettet information.
Det drejer sig først og fremmest om de mindrebemidlede  

 pensionister, typisk dem, der kun har deres folkepension.
Herudover drejer  

 det  

 sig om de personer, der er pensionister af helbredsmæssige årsager, og om  

 kontanthjælpsmodtagere.
Mange af de ældre pensionister har ikke modtaget  

 børnetandpleje og har i en tidlig alder mistet nogle af eller alle deres  

 naturlige tænder.
Disse personer har aldrig eller sjældent fået tilskud til  

 regelmæssig tandpleje.
Disse borgere har den dårligste tandsundhed, har den  

 ringeste tradition for forebyggende tandpleje og anvender tandplejesystemet  

 mindst, sammenlignet med resten af befolkningen.
Forsøgene har vist, at det  

 har  

 været muligt at nedsætte behovet for store, kostbare behandlinger, og at det  

 er  

 lykkedes at forhindre tandtab og destruktion af tandsæt gennem en øget  

 tilslutning til regelmæssig tandpleje og ved at udvikle den enkeltes  

 tradition  

 for forebyggende tandpleje.
Hvis der etableres et primærkommunalt supplerende  

 og opsøgende tandplejetilbud, hvor den kommunale tandpleje og de  

 privatpraktiserende kliniske tandteknikere og tandlæger arbejder tæt sammen,  

 kan der opnås gode resultater i form af forbedret tandstatus og i sidste ende  

 forbedret livskvalitet for de enkelte borgere.
 Forslaget vil som følge heraf også give en langsigtet  

 samfundsøkonomisk gevinst.
Erfaringer fra forsøg Det valgfrie ældretandplejetilbud i Ballerup Kommune trådte  

 i kraft i september 2002 og omfatter i 2003 årgangene 1917, 1918, 1935 og  

 1936.
Blandt de foreløbige konklusioner fra denne periode kan  

 nævnes, at   

 	  

    

 81 pct. af de  

 personer, der er omfattet af valgfrihedsordningen, har taget imod tilbuddet.  

 På  

 landsplan regner man med, at 55-60 pct. går regelmæssigt til tandpleje.  

 Valgfrihedsordningen øger således tilslutningen til regelmæssig tandpleje.
   

 	  

    

 30 pct. vælger en  

 kommunal tandklinik, mens 51 pct. vælger en privatpraktiserende tandlæge.
 Erfaringer viser endvidere, at det er de relativt mest  

 velfungerende og ressourcestærke ældre, der vælger at gå til den private  

 tandlæge, mens de svageste af de ældre vælger den kommunale klinik.
Forsøgstandplejen i Herlev Kommune, hvor man ud over de  

 ældre også giver et opsøgende og behandlende tandplejetilbud til  

 kontanthjælpsmodtagere og helbredspensionister, fungerer fortsat som en frit  

 valgordning.
To ud af tre patienter, der vælger at tilslutte sig ordningen,  

 vælger behandling hos private tandlæger.
Hvis det foreliggende forslag gennemføres, er der således  

 ikke noget, der taler for, at omfanget af de kommunale opgaver på  

 tandplejeområdet vil øges nævneværdigt.
Hovedparten af de borgere, der får  

 mulighed for at modtage et tandplejetilbud, som de magter at gøre brug af,  

 vil  

 i lighed med resten af voksenbefolkningen vælge en privat tandlæge.
Økonomien i forslaget Forslagsstillerne er opmærksomme på, at spørgsmålet  

 vedrørende økonomien i ordningen gav anledning til betænkeligheder ved  

 behandlingen af beslutningsforslag B 15. Forslagsstillerne vurderer, at  

 lovændringen kan gennemføres uden store økonomiske konsekvenser, såfremt der  

 gives mulighed for, at sygesikringstilskuddet til tandbehandling til de  

 omfattede patientkategorier kan medtages.
Denne model er kendt fra  

 forsøgsordningerne.
Den økonomiske merudgift ved ordningens indførelse  

 forventes at udgøre ca. 15 mio. kr. ved indfasningens start, stigende til ca.  

 30 mio. kr. efter 10 år.
Dette er under forudsætning af, at ordningen  

 implementeres i ca. 30 kommuner i løbet af en 10-årig periode.
I beregningen af de offentlige udgifter skal modregnes de  

 ressourcer, der allerede i dag bevilges via lov om social pension og lov om  

 social service.
Kommunerne bruger i dag omkring 300 mio. kr. om året på  

 tandbehandlinger til mindrebemidlede pensionister, personer, der er  

 pensionister af helbredsmæssige årsager, og kontanthjælpsmodtagere.
 Betænkelighederne, ikke mindst repræsenteret i indenrigs-  

 og sundhedsministerens indlæg ved andenbehandlingen af B 15, gik ud på, at en  

 sådan ordning vil skabe et uønsket forventningspres i landets øvrige  

 kommuner.  

 Endvidere gav ministeren udtryk for, at man ønsker at give kommunerne frihed  

 til at løse de kommunale opgaver, men at man ikke ønsker at udvide omfanget  

 af  

 de kommunale opgaver.
Hvad angår den sidstnævnte indvending, er der som oplyst  

 tale om en marginal udvidelse af de kommunale opgaver.
Langt hovedparten af  

 de  

 borgere, der via ordningen får forbedret deres tandsundhed og livskvalitet,  

 vil  

 vælge at modtage behandlingen hos private tandlæger.
Med hensyn til opbygningstakten dokumenterer de frivillige  

 omsorgstandplejeordninger sidst i 1980erne/først i 1990erne, at  

 forventningspresset ikke resulterer i en dramatisk udvidelse af antallet af  

 kommuner, der tilbyder ordningen.
Det afgørende argument for at gennemføre  

 lovændringen som en frivillig ordning for kommunerne er, at sådanne ordninger  

 dokumenterbart giver resultater for de ældres og de svage voksnes  

 tandsundhed.
Der er ikke dokumenteret konkrete positive resultater af  

 andre indsatser over for målgruppen.
Generelle tilskud giver måske nok en  

 vækst  

 i antallet af leverede tandplejeydelser, men ikke nødvendigvis forbedret  

 tandsundhed for gruppen som helhed.
Skriftlig fremsættelse Lone Møller  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af valgfri voksentandpleje for ældre og  

 for  

 udsatte grupper i voksenbefolkningen .
(Beslutningsforslag nr.
B 140).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
