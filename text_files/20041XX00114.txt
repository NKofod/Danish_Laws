Skriftlig fremsættelse (17. november 2004) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social pension (Forbedring af den supplerende  

 pensionsydelse) (Lovforslag nr.
L 115).
 Lovforslaget er et led i finanslovsaftalen mellem Regeringen og  

 Dansk Folkeparti.
 Formålet med lovforslaget er at forbedre den supplerende  

 pensionsydelse til folkepensionister.
 Forslaget indebærer, at folkepensionister, som er berettiget til  

 pension inden den 1. januar i udbetalingsåret, fremover får udbetalt en  

 højere  

 supplerende pensionsydelse på op til 6.200 kr. (2005-sats) før skat, såfremt  

 pensionisten og dennes eventuelle ægtefælle eller samlever har en samlet  

 likvid  

 formue på mindre end 55.700 kr. (2005-sats). Med lovforslaget lempes  

 indtægtsreguleringen, således at den supplerende pensionsydelse   

 ligesom  

 helbredstillæg og varmetillæg - indtægtsreguleres efter den personlige  

 tillægsprocent.
Den supplerende pensionsydelse udbetales uden ansøgning i januar  

 måned.
Hvis kommunen ikke har de nødvendige oplysninger om likvid formue og  

 indtægtsgrundlag, udbetales den supplerende pensionsydelse, når de nødvendige  

 oplysninger foreligger.
 Forslaget skønnes at medføre samlede offentlige merudgifter på  

 338 mio. kr. i 2005. I perioden 2006-2008 forventes de samlede offentlige  

 merudgifterne at være på 341 mio. kr., 359 mio. kr. og 368 mio. kr.
Det fremgår desuden af lovforslaget, at der i henhold til  

 finanslovsaftalen mellem regeringen og Dansk Folkeparti vil blive foretaget  

 en  

 midlertidig forhøjelse af varmetillæg som kompensation for de stigende  

 oliepriser.
Socialministeren har bemyndigelse til at fastsætte disse regler,  

 og  

 ændringen vil blive gennemført ved en bekendtgørelse.
 De økonomiske konsekvenser af forslaget skal forhandles med de  

 kommunale parter.
 Loven træder efter forslaget i kraft den 1. januar 2005.
 Med disse bemærkninger skal jeg indstille lovforslaget til  

 Folketingets velvillige behandling.
