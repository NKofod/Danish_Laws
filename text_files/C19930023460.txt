1. Indledning Med bekendtgørelse nr. 1051 af 17. december 1993 om uddannelser, hvortil  

 der kan opnås uddannelsesgodtgørelse og orlov til uddannelse, udmøntes  

 arbejdsministerens forpligtelse til efter forhandling med  

 undervisningsministeren at fastsætte nærmere regler for, hvilke uddannelser,  

 der kan berettige til uddannelsesorlov, jf. § 3, stk. 2, i lov om orlov.
Baggrunden for denne bestemmelse i orlovsloven er at undgå  

 konkurrence med Statens Uddannelsesstøtte og de i lovgivningen herom  

 adfærdsregulerende elementer.
Hertil kommer et ønske om at undgå, at unge  

 ansøgere, der søger optagelse på en uddannelse som ordinære  

 uddannelsessøgende, fortrænges af orlovssøgende.
Dette skal ses i sammenhæng  

 med det store antal afviste ansøgere ved de videregående uddannelser.
 For så vidt angår uddannelsesgodtgørelse henvises til  

 arbejdsministerens bemyndigelse til at fastsætte nærmere regler om  

 tilrettelæggelsen af arbejdsmarkedsindsatsen, herunder om de enkelte tilbud i  

 indsatsen, jf. § 27 i lov om en aktiv arbejdsmarkedspolitik.
I lov om en aktiv arbejdsmarkedspolitik er der ikke i de enkelte  

 lovbestemmelser om uddannelsesgodtgørelse anført begrænsninger i hvilke  

 uddannelser, der kan bevilges uddannelsesgodtgørelse til.
For ledige under 25  

 år kan der dog ikke bevilges uddannelsesgodtgørelse til uddannelser, der  

 berettiger til Statens Uddannelsesstøtte.
Baggrunden herfor er et ønske om at  

 harmonisere de eksisterende støttemuligheder.
Ønsket om ens forsørgelsesgrundlag for alle uddannelsessøgende fraviges  

 dog for aldersgruppen 25 år og derover.
Dette sker af hensyn til voksne  

 lediges eventuelle forsørgerforpligtelser eller andre økonomiske  

 forpligtelser.
Der kan således være tale om, at der bevilges  

 uddannelsesgodtgørelse til SU-berettigende uddannelser til denne gruppe.
I  

 forarbejderne til § 17 i lov om en aktiv arbejdsmarkedspolitik anføres det,  

 at Arbejdsministeriet og Undervisningsministeriet i fællesskab udarbejder en  

 liste, der vil danne grundlag for Arbejdsformidlingens bevilling af  

 uddannelsesgodtgørelse.
 Arbejdsformidlingen kan dog i forbindelse med uddannelsesgodtgørelse  

 fravige denne liste efter et konkret skøn over den lediges ønsker og  

 forudsætninger og arbejdsmarkedets behov.
De nærmere regler om uddannelsesgodtgørelse er fastsat i  

 Arbejdsministeriets bekendtgørelse nr. 1200 af 27. december 1993 om en aktiv  

 arbejdsmarkedsindsats.
Det skal bemærkes, at når Arbejdsformidlingen tilbyder  

 uddannelsesgodtgørelse - uanset om der er tale om en fravigelse eller ej -  

 skal dette ske indenfor rammerne af den individuelle handlingsplan, som  

 Arbejdsformidlingen og den ledige i fællesskab udarbejder, jf. lov om en  

 aktiv arbejdsmarkedspolitik § 29, stk. 2.
 For så vidt angår orlov til uddannelse henvises til Arbejdsministeriets  

 bekendtgørelse nr. 1202 af 27. december 1993 om orlov til uddannelse, sabbat  

 og børnepasning.
2. Godkendte offentlige uddannelser Der kan bevilges uddannelsesorlov og uddannelsesgodtgørelse til godkendte  

 offentlige uddannelser - herunder efter- og videreuddannelser -, som  

 defineret i § 1, stk. 2. Med denne definition gives meget brede  

 uddannelsesmuligheder.
Baggrunden for indskrænkningen i § 1, stk. 3, hvorefter der ikke kan  

 bevilges orlov til uddannelse, som rekvireres af en virksomhed, organisation  

 eller lignende, er at undgå, at virksomheder m.m. via orlovsmidlerne får  

 finansieret (efter)uddannelse, som de alligevel ville have afholdt.
Dette  

 skal ses i sammenhæng med et af uddannelsesorlovens formål om at udvide den  

 eksisterende efteruddannelsesindsats.
 Det er således ikke muligt at få uddannelsesorlov til  

 efteruddannelsesaktiviteter arrangeret og finansieret af en enkelt  

 virksomhed, ligesom det ikke er muligt at få orlov til fx. uddannelser og  

 uddannelsesaktiviteter, der ikke berettiger til Statens Uddannelsesstøtte, og  

 som udbydes af private firmaer, faglige organisationer m.m.
 Omfattet er således heller ikke for eksempel en kommunes efteruddannelse  

 af egne ansatte i eget regie, hvor der ikke er adgang for andre end kommunens  

 ansatte.
2.a. - Uddannelsesmulighederne på niveauet til og med korte  

 videregående uddannelser Der gives mulighed for at følge kurser på folkeskoleniveau (almen  

 voksenuddannelse), almen gymnasial uddannelse (gymnasium,hf),  

 erhvervsgymnasial uddannelse (HHX,HTX), erhvervsrettede ungdomsuddannelser,  

 de grundlæggende social- og sundhedsuddannelser, kurser på AMU-centre og  

 korte videregående uddannelser.
Blandt de korte videregående uddannelser tæller især de tekniske  

 uddannelser, såsom byggetekniker, maskintekniker, miljøtekniker, tekstil- og  

 beklædningstekniker, gastekniker og datamatikeruddannelsen.
Hertil kommer  

 f.eks. laborantuddannelsen, visse erhvervssprogsuddannelser på  

 handelshøjskoler, landbrugsuddannelser m.m.
Herudover gives der mulighed for at følge f.eks. alment kvalificerende  

 forløb på daghøjskoler, folkehøjskoler, voksenuddannelsescentre, forløb  

 udbudt af folkeoplysningsforbund m.m.
Ligeledes vil de kommunale uddannelser  

 og uddannelsesaktiviteter udbudt af den Kommunale Højskole, Dansk  

 Kommunalkursus og Danmarks Forvaltningshøjskole være omfattet.
De sidstnævnte  

 uddannelser (de kommunale uddannelser m.m.) hører dog ikke under  

 Undervisningsministeriets lovgivningsområde.
2.b. - Uddannelsesmulighederne på niveauet for mellemlange og lange  

 videregående uddannelser Der kan som hovedregel ikke opnås uddannelsesorlov og  

 uddannelsesgodtgørelse til mellemlange og lange videregående uddannelser  

 efter Undervisningsministeriets lovgivning.
 Hvilke uddannelser, der betegnes som mellemlange og lange videregående  

 uddannelser efter Undervisningsministeriets lovgivning, er fastsat i Dansk  

 Uddannelses Nomenklatur, som udarbejdes i fællesskab mellem  

 Undervisningsministeriet og Danmarks Statistik.
Mellemlange videregående uddannelser defineres som uddannelser, der  

 afsluttes i det 15. eller 16. uddannelsesår, mens lange videregående  

 uddannelser er uddannelser, der afsluttes i det 17. eller 18. uddannelsesår.  

 Dette vil i praksis sige, at mellemlange og lange videregående uddannelser er  

 uddannelser, der som hovedregel varer mere end 2 år efter afsluttet  

 uddannelse på erhvervsuddannelsesniveauet eller en gymnasial uddannelse.
For  

 en konkret afgørelse i tvivlstilfælde kontaktes Danmarks Statistik eller  

 Undervisningsministeriet, Datakontoret.
2.b.1. - 1. undtagelse For så vidt angår mellemlange og lange videregående uddannelser efter  

 Undervisningsministeriets lovgivning, kan disse følges, hvis de udbydes og  

 følges som åben uddannelse.
Formålet med lov om åben uddannelse er at fremme et bredt udbud af  

 erhvervsrettet uddannelse til den voksne befolkning.
Idet der ved  

 tilrettelæggelsen af åben uddannelse skal tages hensyn til voksnes praktiske  

 muligheder for at kombinere uddannelse og tilknytning til arbejdsmarkedet,  

 udbydes åben uddannelse primært som deltidsuddannelse.
Det er dog muligt at  

 tilrettelægge åben uddannelse som heltidsuddannelse i op til eet år.
Alle uddannelsesinstitutioner, der er godkendt til at udbyde  

 erhvervsrettet kompetencegivende uddannelse, kan efter lov om åben uddannelse  

 udbyde disse uddannelser eller dele heraf som åben uddannelse.
Dette gælder  

 således også for mellemlange og lange videregående uddannelser.
Den enkelte  

 uddannelsesinstitution fastsætter selv den pågældende institutions udbud af  

 åben uddannelse.
 Der kan således opnås uddannelsesorlov og uddannelsesgodtgørelse til alle  

 mellemlange og lange videregående uddannelser eller enkeltfag herfra efter  

 Undervisningsministeriets lovgivning, såfremt uddannelserne udbydes som  

 åben uddannelse, f.eks.:
- Bachelor- og kandidatuddannelserne på universiteterne,  

 handelshøjskolerne (herunder korrespondentuddannelserne) og Landbohøjskolen - Civilingeniøruddannelsen - Diplomingeniøruddannelsen - Farmaceutuddannelsen - Socialrådgiveruddannelsen - Fysio- og ergoterapeutuddannelserne - Jordemoderuddannelsen - Radiografuddannelsen - Sygeplejerskeuddannelsen - Journalistuddannelsen - Folkeskolelæreruddannelsen - Pædagoguddannelsen - Ernærings- og husholdningsøkonomuddannelsen 2.b.2. - 2. undtagelse Der kan endvidere opnås uddannelsesorlov og uddannelsesgodtgørelse til  

 nedenstående uddannelser, som mindst er på niveau med en mellemlang  

 videregående uddannelse, indenfor Undervisningsministeriets  

 lovgivningsområde.
Baggrunden for, at de nedenfor nævnte uddannelser  

 medtages under uddannelsesmulighederne, er, at der ikke findes særlige  

 pladsproblemer ved disse uddannelser.
- Efter- og videreuddannelse af socialrådgivere ved de sociale højskoler - Efter- og videreuddannelse af lærere, pædagoger m.fl. på Danmarks  

 Lærerhøjskole, Danmarks Højskole for legemsøvelser, Institut for idræt ved  

 Odense Universitet, Socialpædagogisk Højskole, Specialkursus i Husholdning,  

 Nordisk Højskole for Husholdningsvidenskab, sløjdlærerskoler, seminarer og  

 Den Frie Lærerskole.
- Kurser på Statens Erhvervspædagogiske Læreruddannelse og - Voksenpædagogiske kurser 2.b.3. - 3. undtagelse Endeligt kan der opnås uddannelsesorlov eller uddannelsesgodtgørelse til  

 mellemlange og lange videregående uddannelser efter Undervisningsministeriets  

 lovgivning, hvor der på de enkelte institutioner efter sommeroptaget har vist  

 sig ledige pladser.
Dette gælder alle lange og mellemlange  

 videregående uddannelser, og således ikke kun, når uddannelserne udbydes som  

 åben uddannelse.
 Tilgangen til »ledige pladser« gælder for supplering samme år  

 (som sker fra 1. august), en eventuel opsamling af interesserede med henblik  

 på vinterstudiestart på denne institution samt for det ordinære optag det  

 følgende år.
Tilmeldingssekretariatet under Københavns Universitet vil hvert år i  

 august måned til de regionale arbejdsformidlingskontorer udsende en liste  

 over ledige pladser ved de videregående uddannelsesinstitutioner efter det  

 ordinære optag via den koordinerede tilmelding (KOT) samme år.
Udover  

 supplering samme år samt en eventuelt »vinterstudiestart« gælder  

 listen som nævnt for det ordinære optag det efterfølgende år.
Dette betyder,  

 at orlovssøgende kan søge om optagelse på de mellemlange og lange  

 videregående uddannelser i 1994, hvor der kunne konstateres ledige pladser  

 pr. 28. juli 1993 og så fremdeles.
3. - Uddannelser hvortil der ikke kan opnås  

 uddannelsesorlov eller uddannelsesgodtgørelse (negativlisten) I dette afsnit angives hvilke uddannelser indenfor  

 Undervisningsministeriets område, der ikke kan berettige til  

 uddannelsesorlov eller uddannelsesgodtgørelse.
Der er således tale om en  

 negativliste.
Negativlisten angiver ikke noget nyt i forhold til ovenstående,  

 som angiver de faktiske uddannelsesmuligheder.
Negativlisten er således kun  

 medtaget som en eventuel hjælp ved anvendelsen af denne vejledning.
 Der kan ikke opnås uddannelsesorlov eller uddannelsesgodtgørelse  

 til uddannelser eller uddannelsesaktiviteter, der falder udenfor  

 definitionen godkendt offentlig uddannelse, jf. ovenfor.
Herudover kan der som hovedregel ikke opnås uddannelsesorlov eller  

 uddannelsesgodtgørelse til mellemlange eller lange videregående  

 uddannelser efter Undervisningsministeriets lovgivning.
Dette gælder for  

 uddannelser udbudt på almindelig vis - dvs. ikke som åben uddannelse,  

 f.eks.:
- Bachelor- og kandidatuddannelserne på universiteterne,  

 handelshøjskolerne (herunder korrespondentuddannelserne) og Landbohøjskolen - Civilingeniøruddannelsen - Diplomingeniøruddannelsen - Farmaceutuddannelsen - Socialrådgiveruddannelsen - Fysio- og ergoterapeutuddannelserne - Jordemoderuddannelsen - Radiografuddannelsen - Sygeplejerskeuddannelsen - Journalistuddannelsen - Folkeskolelæreruddannelsen - Pædagoguddannelsen - Ernærings- og husholdningsøkonomuddannelsen Der findes dog undtagelser for mellemlange og lange videregående  

 uddannelser udbudt på almindelig vis, jf. ovenstående afsnit 2.b.2 og 2.b.3.
4. Uddannelser indenfor andre ministerieområder Det er primært indenfor Undervisningsministeriets mellemlange og  

 lange videregående uddannelser, at der er begrænsninger i  

 uddannelsesmulighederne i forbindelse med uddannelsesorlov og  

 uddannelsesgodtgørelse.
Imidlertid er de mellemlange og lange videregående uddannelser indenfor  

Kulturministeriets område også undtaget for orlovsmulighederne og  

 uddannelsesgodtgørelsen, jf. bekendtgørelsens § 4. Blandt disse uddannelser,  

 jf.
Dansk Uddannelses Nomenklatur, tæller især arkitektuddannelsen og  

 bibliotekaruddannelsen men også konservatoruddannelsen, uddannelser på  

 musikkonservatorier, teateruddannelsen og film- og TV-uddannelserne er  

 undtaget.
Der er ikke begrænsninger indenfor andre ministerieområder.
Dette betyder  

 blandt andet, at Sundhedsministeriets videreuddannelser for sygeplejersker,  

 jordemødre, ergo- og fysioterapeuter er omfattet af mulighederne i  

 forbindelse med orlov og uddannelsesgodtgørelse.
Ligeledes er fx.  

 Industriministeriets/Søfartsstyrelsens uddannelser, herunder  

 maskinmesteruddannelsen, omfattet af mulighederne.
5. Fravigelser i forbindelse med  

 uddannelsesgodtgørelse Ovennævnte rammer for Arbejdsformidlingens bevilling af  

 uddannelsesorlovsydelse og uddannelsesgodtgørelse kan fraviges for så vidt  

 angår uddannelsesgodtgørelse.
Arbejdsformidlingen kan således bevilge  

 uddannelsesgodtgørelse til uddannelser, der ikke er omfattet af  

 bestemmelserne i bekendtgørelsens §§ 1-4.
 Der kan ikke ske fravigelser i forbindelse med uddannelsesorlov.
 Baggrunden for, at Arbejdsformidlingen har mulighed for at kunne bevilge  

 uddannelsesgodtgørelse til uddannelser, der ikke er omfattet af  

 bekendtgørelsens §§ 1-4, ud fra et konkret skøn over den lediges ønsker og  

 forudsætninger samt arbejdsmarkedets behov og med baggrund i retningslinier  

 fastsat af arbejdsmarkedsrådet, udspringer af et principielt  

 arbejdsmarkedspolitisk hensyn.
Der vil således kunne opstå situationer, hvor voksne lediges  

 beskæftigelseschancer skønnes at kunne forbedres væsentligt, såfremt den  

 pågældende får mulighed for f.eks. at afslutte eller påbegynde en mellemlang  

 eller lang videregående uddannelse.
Dette kan f.eks. være ledige, som skønnes  

 at have behov for økonomisk at blive hjulpet igang med en uddannelse, som så  

 senere kan afsluttes enten på SU eller f.eks. under åben uddannelse.
Det kan  

 også f.eks. være ledige, som tidligere har været igang med en uddannelse, men  

 som af personlige årsager har afbrudt uddannelsen.
Arbejdsformidlingen kan ligeledes fravige kravet om, at der skal være tale  

 om en offentlig godkendt uddannelse, jf. bekendtgørelsens § 1, stk. 2. Der  

 gives således også mulighed for, at Arbejdsformidlingen blandt andet kan  

 tilrettelægge særlige uddannelsesforløb, herunder uddannelsespraktik i en  

 virksomhed, for en ledig, der ansættes som erstatningsarbejdskraft for en  

 person på orlov.
Ligeledes kan der være tale om, at Arbejdsformidlingen  

 rekvirerer uddannelse fra private firmaer, faglige organisationer m.m.
6. Gensidig informationsudveksling Uddannelsesmulighederne i medfør af lov om åben uddannelse samt eventuelle  

 ledige pladser på mellemlange og lange videregående uddannelser vil variere -  

 dels fra region til region og dels fra år til år.
Det forudsættes derfor, at der i et regionalt forum foregår en  

 informationsudveksling og dialog om regionens udbud og efterspørgsel af  

 uddannelse.
Dette kan f.eks. ske i de i medfør af lov om en aktiv  

 arbejdsmarkedspolitik nedsatte koordinationsudvalg, hvor regionens  

 uddannelsesinstitutioner vil være repræsenterede.
Eksempelvis kan Arbejdsformidlingen via disse fora blive informeret om  

 eventuelle ledige pladser samt udbuddet af åben uddannelse.
Hertil kommer, at  

 uddannelsesinstitutionerne kan informeres om den forventede  

 uddannelsesefterspørgsel dels i forbindelse med orlov men også i forbindelse  

 med uddannelsesgodtgørelse således, at institutionerne kan tage højde for  

 disse oplysninger ved planlægningen af udbuddet af f.eks. åben uddannelse.
