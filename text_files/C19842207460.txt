Indholdsoversigt 1. Undervisningens mål.
 2. Undervisningens indhold.
 3. Introduktionsdelen.
 4. Temadelen.
 5. Nogle pædagogiske og faglige overvejelser.
 6. Eksamen og eksamensspørgsmål.
1. Undervisningens mål De studerende der begynder undervisningen i psykologi møder med en række  

 forestillinger om faget psykologi og dermed forestillinger om menneskets  

 psykiske udvikling og personlighedsdannelse, dvs. »almenmenneskelige  

 dagligdagsopfattelser af, hvad der er styrende for menneskets følelser,  

 intellektuelle evner, handlinger og bevidsthed«.
Undervejs i  

 undervisningen skal disse forestillinger og opfattelser konfronteres med  

 egentlige faglige teoridannelser.
Dette sker ved at de studerende opnår  

 fortrolighed med fagets begreber og selv bringes til at stille spørgsmål ved  

 hjælp af begreberne.
Derved får de en mere sammenhængende opfattelse af og et  

 mere analytisk forhold til de psykologiske problemstillinger som de dels  

 beskæftiger sig med i undervisningen, dels møder udenfor undervisningen.
Et  

 sådant analytisk forhold til undervisningens enkelte emner og til  

 tematiseringen i 2. semester opnås ved at undervisningen indeholder 3  

 dimensioner:
Samlet er det således undervisningens overordnede mål at give de  

 studerende muligheder for at kunne anvende psykologiens begreber og forstå  

 dens menneskesyn.
Desuden skal de blive i stand til selvstændigt at formulere  

 psykologiske problemstillinger og til at foretage en analyse af såvel faglig  

 litteratur som af fx journalistiske fremstillinger eller skønlitteratur.
 De studerende inddrages i løbet af de første måneder aktivt i en  

 fortløbende drøftelse af bekendtgørelse og vejledning for at kunne sammenkæde  

 undervisningens mål med undervisningen og for at kunne arbejde med temadelen  

 i 2. semester.
 Bekendtgørelsens formål og dimensionskravene lægger op til en undervisning  

 der understreger fagets historiske udvikling og fagets placering mellem  

 naturvidenskaberne (eksempelvis neuropsykologiske og hormonale forhold), de  

 humanistiske videnskaber (eksempelvis sprog og bevidsthed eller sprog og  

 kommunikation) og samfundsvidenskaberne (eksempelvis samspillet mellem  

 individet og de sociale niveauer eller lagspecifik socialisation). Den  

 teorihistoriske og erkendelsesteoretiske dimension lægger op til en  

 undervisning der tilstræber alsidighed i inddragelse af psykologiske  

 retninger, herunder disse retningers teorier omkring personlighedsdannelsen.  

 Endelig må undervisningen markere at personligheden er et resultat af et  

 dynamisk samspil mellem biologiske udviklingsprocesser og psykosociale  

 faktorer.
Den udviklingsorienterede psykologi ligger til grund for undervisningen.  

 Den individuelle udvikling skal ses i relation til de forskellige sociale  

 niveauer som påvirker individet og som individet påvirker.
De sociale  

 niveauer udgøres både af individnære forhold som familien, kammerater,  

 arbejdskammerater og af institutioner som børnehave, skole, arbejdsplads,  

 medier mv.
Endelig består de sociale niveauer også af samfundets politiske,  

 økonomiske og ideologiske strukturer.
Det individhistoriske aspekt skal  

 således belyse samspillet mellem de sociale niveauer og personers og  

 persongruppers udviklingsforløb.
Uddannelsessystemet spiller en central rolle i socialisationsprocessen.  

 Derfor kan uddannelsessystemets historie og målsætning(-er) inddrages i  

 konkrete sammenhænge.
For eksempel kan forskellige pædagogiske retningers  

 menneske- og samfundssyn sammenlignes med de psykologiske retningers og  

 relateres til den udviklingsorienterede psykologi.
Et andet eksempel kunne  

 være sammenhængen eller modsætningen mellem opdragelsesformen i den primære  

 socialisation og de pædagogiske holdninger børn møder i uddannelsessystemet.
Undervisningen i et af introduktionsdelens 4 emner lægges endvidere sådan  

 til rette at den understreger sammenhængen mellem de forskellige elementer i  

 personlighedsdannelsen.
Den sexuelle udvikling kan fx ikke forstås uafhængigt  

 af den intellektuelle udvikling, ligesom den kreative udvikling er afhængig  

 af den emotionelle udvikling.
Udover at stifte bekendtskab med den teoretiske psykologi skal de  

 studerende også have muligheder for at arbejde med eksempler på psykologiens  

 anvendelse i samfundslivet: pædagogisk psykologi, arbejds- og  

 ledelsespsykologi, terapi m.v.
De sociale niveauers centrale placering i den  

 udviklingsorienterede psykologi giver mulighed for en sammenhængende  

 introduktionsundervisning.
Man kan fx beskæftige sig med familiens historie.  

 Hovedvægten skal da ikke ligge på en beskrivelse af familieformens  

 forandringer, men skal koncentrere sig om disse ændringers indflydelse på  

 personers og persongruppers udviklingsbetingelser fx for følelseslivet, for  

 den intellektuelle og arbejdsmæssige formåen, for socialkarakteren og for  

 sexualitet og kærlighed.
Endelig er det vigtigt at undervisningen inddrager udviklingstendenser der  

 peger mod fremtiden.
Sammenhængen mellem fremtidens socialisationsprocesser  

 og de overordnede sociale niveauer kan give de studerende muligheder for at  

 forholde sig til et samfund i hastig udvikling.
Eksempelvis kan  

 informationssamfundet med dets medieudbud og ændrede arbejds- og  

 fritidsforhold analyseres i relation til forskellige persongruppers  

 muligheder for udvikling af identitet og bevidsthed.
 Tekster fra tidsskrifter og aviser, uddrag af aktuelle rapporter samt klip  

 fra film og tv-udsendelser kan belyse de givne problemstillinger og kan  

 endvidere træne de studerende i fx faglig analyse og kritisk stillingtagen.
Introduktionsdelen skal give de studerende muligheder for at udvikle  

 fortrolighed med den udviklingsorienterede psykologis begreber og  

 arbejdsmetoder.
Introduktionsdelen omfatter en indføring i  

 individudviklingens vigtigste problemstillinger i forbindelse med barndom,  

 ungdom og voksenalder.
Endvidere skal introduktionsdelen omfatte såvel primær  

 som sekundær socialisation i relation til forskellige familiestrukturer,  

 institutioner samt arbejds- og uddannelsesmæssige forhold.
De studerende skal opnå et grundigt og sammenhængende kendskab til de  

 enkelte faser i individets udviklingshistorie.
De studerendes ønsker om at  

 fordybe sig i psykologiske problemstillinger som de synes er særlig  

 interessante, fx pubertet og sexualitet, forhold omkring sproglig udvikling  

 og omkring parforhold og kønsroller, kan imødekommes ved at de gøres til  

 genstand for dyberegående behandling.
Hermed skabes grundlaget for en gradvis  

 øget medbestemmelse i valg af fagligt stof og problemstillinger.
 I den dyberegående behandling skal et af følgende emner indgå:
 Det er ligeledes vigtigt at undervisningen gradvist baseres på en nærmere  

 analyse af forskellige faseteorier (Freud, Erikson, Piaget etc.). Herved kan  

 den teorihistoriske og erkendelsesteoretiske dimension langsomt indarbejdes.  

 Betragtninger om faseteorierne kan skabe grundlag for en diskussion af disse  

 teoriers historiske og sociokulturelle fundering og deres relevans for  

 nutidssamfundet.
Undervisningen i temadelen omfatter sammenhængende og beslægtede  

 psykologiske problemstillinger, teorier og egentlige undersøgelser.
Disse  

 områder gennemarbejdes udfra en helhedsbetragtning.
Læreren og de studerende samarbejder om at tilrettelægge arbejdet med  

 temaet.
Der vælges først et område inden for psykologien fx kommunikation  

 mellem mennesker, kriminalitet, sexualitet og kærlighed, narcissisme,  

 arbejdsløshed.
Derefter arbejdes der på holdet med at formulere spørgsmål til det valgte  

 tema . Dette arbejde kan på flere måder komme til at styre tilrettelæggelsen  

 af temaet og udviklingen af undervisningen.
De studerende inddrages i denne  

 problematiseringsfase ved fx skriftlig i grupper at komme med forslag til  

 indholdet og ved at indsamle egnet litteratur, film etc.
Forslagene kan  

 selvfølgelig revideres i relation til det undervisningsmateriale som endeligt  

 måtte blive inddraget i undervisningen.
 Den reviderede og problemformulerede temabeskrivelse med  

 litteraturhenvisninger, titler på film etc. anføres i pensumindberetningen.  

 Såfremt holdet ønsker det, kan der arbejdes med forskellige temaer i  

 forskellige grupper.
 Nedenfor er angivet eksempler på valgt område og den hertil hørende  

 problemformulerede temabeskrivelse:
 1) Område: Informationssamfundet og dets psykosociale konsekvenser.
Problemformuleret temabeskrivelse : Hvilke identitetsmæssige konsekvenser  

 vil det få hvis der bliver mindre arbejde, arbejde med krav til nye  

 kvalifikationer, mere fritid og større medieudbud? På hvilke måder kan den  

 enkelte, grupper i samfundet, uddannelsessystemet og samfundet som sådan  

 forberede sig på sådanne forandringer? 2) Område : Problemer vedrørende sexualitet og kærlighed set ud fra  

 sociokulturelle ændringer i samfundet.
Der inddrages teorier om den  

 menneskelige driftsudfoldelse og de eksisterende kønsroller.
Problemformuleret temabeskrivelse : På grundlag af dels historiske og  

 dels sociokulturelle analyser af kvinders og mænds kønsidentitet og teorier  

 omkring den psykosexuelle og psykosociale udvikling stilles der spørgsmål  

 omkring medfødte og tillærte dispositioner for de eksisterende kønsroller.
I  

 undervisningen inddrages desuden en beskrivelse af familieformen og dens  

 indflydelse på kærlighedslivet.
 3) Område : Skilsmissebørn og deres identitetsdannelse.
Problemformuleret temabeskrivelse : Ud fra et kendskab til det voksende  

 antal skilsmissebørn samt en bearbejdning af lovgivning og praksis omkring  

 samkvemsretten ønsker holdet nærmere at analysere de identitetsmæssige  

 (herunder de kønsidentitetsmæssige) konsekvenser.
I tilknytning hertil ønsker  

 det yderligere at vurdere den opvoksende generations tænkelige reaktioner på  

 hele skilsmisseproblematikken med særlig vægt på den fremtidige  

 familiedannelse.
Som grundlag for arbejdet skal effekten af skilsmisse  

 vurderes ud fra teorierne omkring udviklingsfaserne og den  

 udviklingsorienterede psykologi.
 4) Område : Pige- og drengesocialisation i relation til aggression og  

 vold.
Problemformuleret temabeskrivelse : Ud fra kendskabet til de psykologiske  

 teorier omkring samspillet mellem frygt, angst og aggression ønskes en  

 nærmere analyse af de faktorer, som er eller anses for medvirkende til de to  

 køns ofte meget forskellige adfærdsformer og bevidsthedsdannelse.
Endelig  

 ønsker holdet som afslutning på arbejdet med frygt, angst og aggression at  

 arbejde med dyberegående analyse af voldens væsen (fysisk og psykisk vold) og  

 voldsformer i vort samfundssystem.
 5) Område : En kritisk analyse af nyere terapiformer.  Problemformuleret  

 temabeskrivelse : Holdet har udarbejdet følgende overordnede rammespørgsmål:
Som teoretisk fundament for arbejdet inddrages følgende begreber:  

 normalitet, »sundhed« - herunder »psykisk sund og psykisk  

 syg« - samt teorier om årsager til forskellige sindslidelser.
Endelig  

 skal arbejdet koncentreres om de nyere terapiformers større eller mindre  

 teoretiske tilknytning til de fire centrale psykologiske retninger.
 6) Område : Samspillet mellem psyke og krop.
Problemformuleret temabeskrivelse : Som baggrund for det valgte områ de har holdet valgt at arbejde med nogle historisk-filosofiske tekster  

 omkring »sjæl-legeme-problematikken« med fokusering på nogle  

 filosofier der har beskæftiget sig med det psyko-fysiske problem: dualismen,  

 monismen, materialismen, idealismen/fænomenalismen og identitetsteori.
Dette  

 indledende afsnit ønskes derefter benyttet til en nærmere problematisering af  

 samspillet mellem hjerne(psyke) og krop - idet følgende psykologiske  

 problemstillinger søges analyseret:
 Undervisningen skal afspejle den udviklingsorienterede individopfattelse.  

 Forskellige former for læreprocesser fører ofte til at de studerende stiller  

 spørgsmål til såvel de gennemgåede teoridannelser og egentlige  

 problemstillinger som til egen holdnings- og erfaringsverden.
De ofte mere individnære og personlige uoverensstemmelser eller  

 usammenhængende og modsigelsesfulde opfattelser af et givet psykologisk stof  

 kan med held tages op i undervisningen.
Læreren eller de studerende kan fx  

 under plenumdiskussioner eller i gruppearbejdet dels tage udgangspunkt i den  

 udviklingsorienterede psykologis undersøgelser omkring skabelsen af normer,  

 holdninger, roller og ideologier, og dels inddrage bekendtgørelsens  

 målformulering om at kunne skelne de psykologiske teorier og faglige  

 sammenhænge fra den almenmenneskelige opfattelse af hvad der er styrende for  

 menneskers følelser, intellektuelle evner, handlinger og bevidsthed.
I den pædagogiske proces kan det ligeledes være motiverende at inddrage de  

 praktiske resultater fra den pædagogiske psykologi.
Samarbejds- og  

 undervisningsformer kan fx analyseres og gøres til genstand for  

 undervisningen.
Læreroplæg, gruppearbejde, plenumdiskussioner, brug af  

 audiovisuelle undervisningsmidler, drama- og eksperimentalspil kan munde ud i  

 konkret erfaringsbearbejdning.
De studerende kan herved dels få et indblik i  

 at de forskellige studie- og arbejdsformer hver for sig indebærer nogle  

 fordele og begrænsninger, dels udvikle en øget motivation for en positiv  

 indflydelse på undervisningen og dens tilrettelæggelse.
Læreren kan herved  

 samtidig fortløbende evaluere såvel det faglige niveau som samarbejdsklimaet.
Der afholdes en mundtlig prøve som i form og indhold så vidt muligt skal  

 svare til den daglige undervisning.
De kursusstuderende og de selvstuderende  

 opgiver det læste stof.
Omfanget af dette vil især være afhængig af  

 temadelen.
Eksamensspørgsmålene skal afspejle undervisningens mål.
De skal enten  

 formuleres med udgangspunkt i undervisningsstof fra introduktionsdelen eller  

 fra temadelen.
Hele pensum skal være dækket ind og ca. 3/5 af spørgsmålene  

 skal ligge i temadelen.
Eksamensspørgsmålene skal indeholde såvel kendt som ukendt  

 undervisningsmateriale (undervisningsstof). I spørgsmålet kan der henvises fx  

 til gennemgåede/kendte fagpsykologiske begreber, teorier og konklusioner.  

 Dette kan gøres ved kort citat med sidehenvisning til undervisningsmateriale,  

 ved inddragelse af kurver, tabeller, billeder og lignende.
Det kendte  

 undervisningsmateriale skal af de studerende kunne anvendes i forbindelse med  

 ukendt materiale (fx udklip af kronikker, rapporter og skønlitterære tekster)  

 til at belyse nye sammenhænge og problemstillinger.
Den mundtlige fremstilling indeholder flere muligheder for besvarelse.
Det  

 afgørende ved vurderingen er derfor at den studerende kan dokumentere evne  

 til at kunne anvende viden og indsigt fra faget på de konkrete spørgsmål og  

 problemstillinger.
I overensstemmelse hermed skal spørgsmål lægges sådan til rette at den  

 studerende får muligheder for at komme udover det rent reproduktive niveau.  

 Dette gøres blandt andet ved, at spørgsmålet er forsynet med flere  

 underspørgsmål knyttet til et givet undervisningsmateriale og opstillet efter  

 stigende sværhedsgrad.
De studerende skal i den daglige undervisning opnå  

 træning i at opbygge en mundtlig fremstilling.
Eksempelvis kan dette gøres  

 ved at den enkelte eller grupper arbejder med opgavetyper der i udformning  

 minder om de formuleringer der anvendes ved eksamensspørgsmål.
 P.d.v.
