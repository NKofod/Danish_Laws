Et byrådsmedlem havde ved førelse af personbil kørt over en længere  

 strækning med en afstand til den forankørende på væsentlig under halvdelen af  

 den beregnede nødvendige afstand og havde herved ført motordrevet køretøj  

 under tilsidesættelse af væsentlige hensyn til færdselssikkerheden, hvorved  

 han havde fremkaldt fare for skade på person og ting.
Den pågældende ansås  

 for valgbar.
(Fra Valgbarhedsnævnet til et byråd, j.nr. 518/1995) I brev af 11. december 1995 har X-Kommune i henhold til § 101, stk. 4, i  

 den kommunale valglov indberettet til Valgbarhedsnævnet, at byrådsmedlem NN  

 den 2. november 1995 af retten i Y-by for overtrædelse af færdselslovens § 3,  

 stk. 1, og § 15, stk. 3, er idømt en bødestraf på kr. 1.000,- og er betinget  

 frakendt retten til at drive motordrevet køretøj, hvortil der kræves  

 kørekort, på vilkår, at den pågældende i en prøvetid på 3 år fra endelig dom  

 ikke fører motordrevet køretøj under sådanne omstændigheder, at føreretten  

 skal frakendes ham.
 Det fremgår af sagen, at den pågældende den 21. oktober 1994 kl. 14.00 ved  

 førelse af en personbil over en strækning på ca. 2000 meter ved en hastighed  

 på ca. 80-90 km/t kørte med en afstand til den forankørende personbil på  

 mellem 6,3 - 8 meter.
 Den pågældende havde således kørt over en længere strækning med en afstand  

 til den forankørende på væsentlig under halvdelen af den beregnede nødvendige  

 afstand, og havde herved ført motordrevet køretøj, hvortil der kræves  

 køretkort, under tilsidesættelse af væsentlige hensyn til  

 færdselssikkerheden, hvorved den pågældende havde fremkaldt fare for skade på  

 person og ting.
 Forholdet er begået, mens den pågældende var medlem af byrådet.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
