Ved ambulant kontrol på organkirurgisk afdeling den 26. november  

 1999 blev patienten indlagt.
Der blev foretaget operation med indsnit i  

 bylden samtidig med at der blev fundet store mængder ildelugtende pus.  

 Den 2. december 1999 blev patienten udskrevet til fortsat skiftning ved  

 hjemmesygeplejerske.
Den 3. januar 2000 blev såret undersøgt på kirurgisk  

 ambulatorium, hvor man fandt en patologisk hulhed på ca. 5 cm, hvor der  

 var rigeligt pænt nydannet væv.
Patienten blev herefter anbefalet  

 daglige sæbebade med brun sæbe umiddelbart før  

 skiftningerne.
 Den 19. januar 2000 konstaterede overlæge C på kirurgisk  

 ambulatorium, at såret ikke var helet op, hvorfor overlæge C  

 indlagde patienten til fornyet revision.
Den 20. januar 2000 foretog 1. reservelæge A en revision af  

 såret i højre lyske i fuld bedøvelse.
De følgende  

 dage blev såret skiftet, og den 24. januar 2000 undersøgte  

 overlæge A såret og valgte at udskrive patienten til skiftning  

 ved hjemmesygeplejerske.
Såret blev kontrolleret ambulant den 2.  

 februar af overlæge A og den 21. februar af 1. reservelæge B samt  

 den 6. marts 2000, hvor man konstaterede, at der ikke var fremgang i  

 sårhelingen.
Patitenten blev derfor genindlagt den 7. marts 2000 til fornyet revision  

 af såret. 1. reservelæge B fjernede under oprensningen af den  

 patologiske hulhed en hududvækst.
De efterfølgende dage blev der  

 foretaget rensning af såret.
Den 10. marts 2000 blev patienten  

 undersøgt af administrerende overlæge B.
Den 13. marts 2000 blev der foretaget podning af såret, og der blev  

 desuden taget en vævsprøve (biopsi). Podningen viste tegn  

 på stafylokokker, og man påbegyndte en behandling den 15. marts  

 2000 med Diclocil og Vepicombin.
Patienten blev igen udskrevet til skiftning  

 ved hjemmesygeplejerske.
Den 27. marts 2000 henvendte patienten sig på kirurgisk ambulatorium  

 tidligere end aftalt, idet hjemmesygeplejersken fandt, at såret blev  

 værre og værre.
Samtidig fik patienten svaret fra biopsien som  

 viste, at der var fundet kræft i såret.
Patienten blev henvist  

 til plastikkirurgisk afdeling.
 Ifølge patienten fik han den 31. marts 2000 af lægerne  

 på plastikkirurgisk afdeling at vide, at der var skåret hul  

 på lymfekirtlerne med cancer.Den 3. april 2000 kom patienten tilbage  

 til kirurgisk ambulatorium, idet man på plastikkirurgisk afdeling  

 fandt, at canceren i lysken formentlig stammede fra en peniscancer.
 Der blev klaget over, at der ikke blev taget en vævsprøve  

 på et tidligere tidspunkt end marts 2000. Der blev ligeledes klaget  

 over, at patienten ikke blev korrekt behandlet, idet der i forbindelse med  

 behandlingen blev skåret hul på de cancerramte  

 lymfekirtler.
Klage over manglende diagnosticering af  

 uophelet sår Patientklagenævnet fandt ikke grundlag for kritik af overlæge  

 C's behandling af patienten den 21. januar 2000. Nævnet lagde  

 vægt på, at det af journalen fremgik, at overlæge C den 19.  

 januar 2000 indlagde patienten til fornyet revision.
Nævnet fandt ikke grundlag for kritik af 1. reservelæge A den  

 6. marts 2000, da han indlagde patienten til fornyet revision.
Nævnet  

 lagde vægt på, at den efterfølgende operation viste, at  

 såret var tilstrækkeligt åbnet, ligesom patienten modtog en  

 relevant og accepteret sårbehandling.
Nævnet fandt, at de læger, der tilså patienten i  

 perioden fra den 20. januar til den 10. marts 2000, havde ansvaret for, at  

 såret blev vurderet nærmere.
Da patientens sår trods  

 sikring af de ovenfor beskrevne betingelser fortsat ikke helede, fandt  

 nævnet imidlertid, at lægerne på organkirurgisk afdeling  

 burde have overvejet muligheden for, om det skulle dreje sig om et ondartet  

 sår, enten direkte opstået i lysken eller være udgangspunkt  

 for spredning fra et ondartet sår lokaliseret på de ydre  

 kønsorganer, svarende til endetarmsåbningen eller på  

 benene.
Til sikring af, om såret var forårsaget af kræft  

 eller en speciel betændelsestilstand, fandt nævnet, at  

 lægerne på organkirurgisk afdeling, burde havde foranlediget, at  

 der blev foretaget en vævsprøve fra såret til mikroskopisk  

 undersøgelse.
Nævnet oplyste, at bylddannelse i lysken lokaliseret til underhuden  

 efter kirurgisk drænage, hvor materie bliver udtømt, i  

 løbet af 2-4 uger normalt vil være helet.
Er helingen ikke  

 indtrådt efter 4 uger, bør årsagen hertil nærmere  

 undersøges. Årsagen kan skyldes, at såret ikke var  

 tilstrækkeligt åbnet.
Nævnet bemærkede, at flere læger har tilset patienten i  

 perioden fra den 20. januar til den 10. marts 2000. På baggrund af de  

 særlige problemer, der opstod med heling efter den 26. november 1999  

 fandt nævnet alene, at der kan udtales kritik overfor de 1.  

 reservelæger og overlæger, der har tilset patienten.
Nævnet  

 fandt herefter anledning til at kritisere 1. reservelæge A,  

 overlæge A, 1. reservelæge B, samt overlæge B's behandling  

 af patienten.
For så vidt angår klagen over, at der blev skåret hul  

 på de cancerramte lymfeknuder, lagde nævnet vægt på,  

 at bylden præsenterede sig med store mængder pus, og at der blev  

 foretaget en supplerende ultralydscanning af bylden.
Nævnet finder  

 på denne baggrund ikke at kunne kritisere, at der blev skåret hul  

 på bylden og dermed de cancerramte lymfeknuder i patientens  

 højre lyske.
 Der blev afgivet dissens i sagen.
