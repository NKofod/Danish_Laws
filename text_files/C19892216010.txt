Cirkulæreskrivelse om meddelelse om  

 ophør med selvstændig virksomhed, når henlagte midler til  

 investeringsfonds ikke bliver efterbeskattet, og den skattemæssige  

 status som selvstændig ikke ændres Kommentarer m.v.:
 For at anerkende et ophør som selvstændig  

 erhvervsdrivende må det forudsættes, at henlagte  

 investeringsfondsmidler efterbeskattes, og at medlemmets skattemæssige  

 status bringes i overensstemmelse med de faktiske forhold.
 Meddelelse om afgørelsen:
Ifølge lov om investeringsfonds kan kun personer,  

 der driver selvstændig virksomhed, henlægge midler til  

 investeringsfonds.
Henlæggelserne skal anvendes til anskaffelse af  

 driftsmidler o.l.
Investeringsfondsmidlerne bruges til forlods afskrivning  

 på driftsmidler i tilfælde, hvor personen i ikke uvæsentlig  

 omfang deltager i driften af virksomheden i henlæggelsesåret og  

 det efterfølgende indkomstår.
Hvis virksomheden afhændes  

 eller ophører, skal der ske en efterbeskatning af de henlagte midler.  

 Dog kan henlæggelserne efter ansøgning opretholdes, hvis  

 personen inden ét år efter afhændelsen eller  

 ophøret overtager en anden virksomhed.
 På given foranledning har direktoratet udtalt, at  

 det som hovedregel må forudsættes, for at en selvstændig  

 erhvervsdrivende kan anses for ophørt i relation til  

 arbejdsløshedsforsikringsloven - også med selvstændig  

 bibeskæftigelse - , at medlemmet lader henlagte investeringsfondsmidler  

 efterbeskatte, og i øvrigt bringer sin skattemæssige status som  

 selvstændig erhvervsdrivende til ophør.
 Direktoratet bemærkede, at man må kunne  

 gå ud fra, at medlemmet skattemæssigt har indrettet sig i  

 overensstemmelse med de faktiske forhold, og der henvistes til de dermed  

 forbundne dokumentations- og (efter)kontrolhensyn.
 For så vidt angår kravene til dokumentationen  

 for ophøret henviste direktoratet til de til enhver tid gældende  

 regler for ophør med henholdsvis selvstændig  

 hovedbeskæftigelse og selvstændig bibeskæftigelse.
