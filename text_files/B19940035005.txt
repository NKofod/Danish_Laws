 I henhold til §§ 12 a og 33, stk. 3 i lov nr. 838 af 19. december 1989 om  

 afgift af affald og råstoffer, som ændret ved lov nr. 1071 af 23. december  

 1992, fastsættes følgende:
Bekendtgørelsens område § 1.  Der kan ydes kompensation for affaldsafgiften  

 til genanvendelsesvirksomheder, der opfylder følgende betingelser:
 Stk. 2.  Der kan også ydes kompensation til anlæg til  

 fragmentering af jern- og metalaffald.
Stk. 3.  Der kan ikke ydes kompensation til  

 virksomheder, der alene eller overvejende indsamler, sorterer og videresælger  

 returmaterialer.
Ej heller kan der ydes kompensation til virksomheder eller  

 produktioner, der alene videreudnytter eller videreforarbejder overskydende  

 råvarer eller restprodukter fra anden produktion.
 Stk. 4.  Der kan ikke ydes kompensation til anlæg, der  

 fremstiller kompost, eller anlæg til oparbejdning af bygge- og anlægsaffald  

 eller forbrændingsslagger.
 Stk. 5.  Tilsynsmyndighederne indtræder i  

 genanvendelsesvirksomhedernes ret til kompensation jf. stk. 1-4, i de  

 tilfælde, hvor myndigheden efter udført selvhjælpshandling i medfør af  

 miljøbeskyttelseslovens § 69, stk. 1, nr. 3, eller § 70, stk. 1, ikke har  

 kunnet få dækning for affaldsafgiften hos den berørte virksomhed.
 § 2.  Der kan ydes kompensation for affaldsafgiften  

 til kommunalbestyrelsen ved aflevering af olie- og kemikalieforurenet sand  

 fra strandrensning på registreringspligtigt anlæg.
Kompensationens størrelse § 3.  Kompensation efter § 1 udgør op til 155 kr. pr.  

 indvejet ton affald, der er tilført registreringspligtigt deponeringsanlæg og  

 op til 120 kr. pr. indvejet ton affald, der er tilført forbrændingsanlæg.
 § 4.  Kompensation efter § 2 udgør op til 195 kr. pr.  

 indvejet ton affald, der er tilført registreringspligtigt deponeringsanlæg.
Ansøgning om kompensation § 5.  Ansøgning om kompensation skal sendes til  

 Miljøstyrelsen, der på grundlag af de indkomne ansøgninger træffer afgørelse  

 om udbetaling.
Den årlige ramme fastlægges på den årlige finanslov.
 § 6.  Kompensation efter § 1 ydes for eet kalenderår  

 ad gangen og ansøgningen skal være Miljøstyrelsen i hænde senest den 1. marts  

 det efterfølgende år.
 Ansøgningen skal indeholde følgende oplysninger:
 § 7.  Kompensation efter § 2 ydes for eet kalenderår  

 ad gangen og ansøgningen skal være Miljøstyrelsen i hænde senest den 1. marts  

 det efterfølgende år.
 Ansøgningen skal indeholde følgende oplysninger:
 § 8.  Miljøstyrelsen kan indhente yderligere  

 oplysninger, når det antages at være af væsentlig betydning for behandlingen  

 af en ansøgning om kompensation efter §§ 6 og 7. Miljøstyrelsen kan på  

 baggrund af ansøgningen og eventuelle yderligere oplysninger i særlige  

 tilfælde nedsætte den kompensationsberettigede affaldsmængde.
 § 9.  Miljøstyrelsens afgørelse efter §§ 6, 7 og 8 kan  

 ikke indbringes for anden administrativ myndighed.
Straf § 10.  Medmindre højere straf er forskyldt i medfør af  

 anden lovgivning straffes med bøde den, der afgiver urigtige oplysninger  

 efter §§ 6 og 7.
 Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået med forsæt til at unddrage  

 statskassen afgift.
Ikrafttrædelse og overgangsbestemmelser § 11.  Bekendtgørelsen har virkning fra den 10. maj  

 1994.
 § 12.  Ansøgning om kompensation for kalenderåret 1993  

 skal uanset ordlyden af § 6, 1. pkt. og § 7, 1. pkt. være Miljøstyrelsen i  

 hænde senest den 10. juni 1994.
