Konkurrencerådet har afvist en anmodning fra Håndværksrådet om, at  

 benzinselskabernes muligheder for at ændre priser begrænses til en gang om  

 dagen.
Rådet fandt ikke, at konkurrenceloven kunne give hjemmel til en  

 permanent kontrol med en hel branche, herunder at prisændringer kun må  

 foretages maksimalt en gang om dagen.
 Konkurrencerådet har afvist en anmodning fra Håndværksrådet om, at  

 benzinselskabernes muligheder for at ændre priser begrænses til en gang om  

 dagen.
Håndværksrådet, der bl.a. repræsenterer benzinforhandlere med  

 automobilværksteder, som ikke er mærke-værksteder, mener, at priskrige  

 startes efter behag af benzinselskaberne og betyder store udgifter for  

 forhandlerne.
Forhandlerne tvinges herved til at afgive en del af avancen i  

 priskrigsstøtte til selskaberne.
Benzinforhandlerne er tæt bundet til  

 selskaberne og har ikke mulighed for fx at skifte selskab uden at pådrage sig  

 større omkostninger.
 For at begrænse priskrigene ønsker Håndværksrådet indført en permanent  

 kontrol med benzinforhandlernes markedsføringspolitik, og at  

 benzinselskabernes mulighed for prisændringer bliver begrænset, således at  

 benzinselskaberne kun må ændre priser en gang om dagen.
Benzinforhandlernes binding til olieselskaberne Håndværksrådet fremhævede i sin anmodning til Konkurrencerådet, at selv om  

 benzinforhandlernes retsstilling over for benzinselskaberne på en række  

 områder er blevet forbedret ved ændringen af lov om  

 benzinforhandlerkontrakter (lov nr. 234 af 6. juni 1985 om  

 benzinforhandlerkontrakter som ændret ved lov af 7. juni 1989), er der stadig  

 en række problemer i forholdet mellem benzinforhandlerne og  

 benzinselskaberne.
Forholdet mellem benzinselskaberne og forhandlerne blev før 1985  

 administreret af Monopoltilsynet.
Baggrunden for loven om  

 benzinforhandlerkontrakter var, at Monopoltilsynets indgreb over for  

 benzinforhandlerkontrakter flere gange blev underkendt af Monopol-ankenævnet.  

 Monopoltilsynet fandt bl.a., at de meget lange bindinger i kontrakterne -  

 helt op til 10 år - var urimelige.
 Benzinselskaberne er af den opfattelse, at loven har ført til en styrkelse  

 af benzinforhandlernes position, og at forhandlerne vil kunne udnytte dette  

 til at skifte leverandørselskab.
Priskrige har lokal oprindelse Priskrige har næsten altid en lokal oprindelse, viser en undersøgelse fra  

 Monopoltilsynet i 1983. En meget almindelig form for priskrige er således de  

 såkaldte festdagstilbud.
Det er nedsættelser, der forekommer i forbindelse  

 med åbning af en ny station, ombygning, fødselsdag, jubilæum mv.
Nedsættelsen  

 averteres i den lokale presse ofte med en begrænset varighed.
Afhængigt af de  

 lokale konkurrenceforhold kan herved startes en nedadgående prisspiral i de  

 tilfælde, konkurrenterne føler, at de må gå ind med tilsvarende  

 prisnedsættelser.
 En anden form er visse dagligvarebutikkers anvendelse af benzin som  

 »lokkevare« med prisnedsættelser op til weekender og højtider.  

 Endelig peges på visse selskabers prisfastsættelse med lavere listepriser  

 (lavprisselskaberne) og den manglende accept i branchen af prisforskelle  

 mellem stationer med forskelligt serviceniveau (fx automatsalg).
Høringen af benzinselskaberne bekræfter, at beskrivelsen i  

 Monopoltilsynets 1983-undersøgelse stadig er gældende.
Det fremgår endvidere,  

 at selskaberne ser deres prisnedsættelser som defensive modforholdsregler  

 over for andre selskabers eller forhandleres prisnedsættelser, og selskaberne  

 kun deltager i prisnedsættelser efter forhandlernes ønske.
I den forbindelse  

 medvirker det forhold, at forhandleren selv skal bære en del af  

 prisnedsættelsen, til at begrænse priskrigenes udstrækning lokalt.
Konkurrencerådets konklusion Konkurrencerådet finder ikke, at konkurrenceloven kan give hjemmel til en  

 permanent kontrol med en hel branche, herunder at prisændringer kun må  

 foretages maksimalt en gang om dagen.
Håndværksrådet har i sin henvendelse givet en række eksempler på, at  

 forhandlerne er bundet til benzinselskaberne.
Disse eksempler er næsten alle  

 tilbagevist af benzinselskaberne.
Der kan dog sættes spørgsmålstegn ved  

 benzinselskabernes argument om, at benzinforhandlerne frivilligt deltager i  

 selskabernes markedsføringsaktiviteter.
Oplysninger fra benzinselskaberne og Monopoltilsynets erfaringer med  

 hensyn til priskrige bekræfter ikke, at benzinselskaberne starter priskrige,  

 når det »behager et selskab«.
Starten på en priskrig kan i mange  

 tilfælde henføres til almindelige markedsføringsaktiviteter, som i det  

 konkurrenceprægede marked under visse omstændigheder medfører en nedadgående  

 prisspiral, hvor benzinselskaberne ved tilskud til de enkelte forhandlere  

 søger at hjælpe disse.
 Konkurrencerådet finder i øvrigt, at priskrige er tegn på konkurrence på  

 et benzinmarked, hvor selskaberne er meget på vagt over for hinanden i den  

 strukturtilpasning, som løbende sker ved nedlæggelse af benzinsalgssteder.
 En samlet vurdering af Håndværksrådets henvendelse giver således ikke  

 grundlag for Konkurrencerådet til at iværksætte særlige aktiviteter med  

 henblik på en forøget overvågning af benzinmarkedet.
 (* 1) Konkurrencerådet:
