Erstatningsansvarslovens § 26, stk. 3  krænkelsesgodtgørelse, nævnets j. nr. 07-520-06218 N. j. nr. 07-520-06218 Skadevolderne blev hver idømt 1 år og 3 måneders fængsel for røveri ved at have truet ansøger på hans bopæl med en pistol og ved greb om ansøgers hals tvunget ham til at udlevere kontanter.
Ansøger havde været sygemeldt i 2 måneder og modtaget psykologbehandling som følge af episoden.
Han havde fået tilkendt op til 10 psykologbehandlinger og havde sluttet behandlingen efter 8 gange.
Nævnet fandt ikke, at forholdet havde medført sådanne alvorlige skader, at betingelserne for at tilkende krænkelsesgodtgørelse i medfør af erstatningsansvarslovens § 26, stk. 3, var opfyldt.
