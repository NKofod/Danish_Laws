 § 1.  Akademiet for de skønne Kunster virker til  

 kunstens fremme og som statens rådgiver i kunstneriske spørgsmål.
Stk. 2.  Akademiet behandler henvendelser fra statslige  

 myndigheder.
Akademiet kan på eget initiativ indhente oplysninger fra og  

 fremsætte erklæringer over for statslige myndigheder og institutioner samt  

 over for offentligheden.
 Stk. 3.  Akademiet står til rådighed som rådgiver i  

 kunstneriske spørgsmål for amtskommunale og kommunale myndigheder.
 Stk. 4.  Akademiet yder bistand til statens kunstskoler,  

 i henhold til de for skolerne gældende regler.
 Stk. 5.  Akademiet uddeler efter herom i reglement  

 fastsatte regler de medaljer, præmier og priser, der henhører under  

 Akademiet.
 Stk. 6.  Akademiets virksomhed udøves gennem  

 Akademiraadet, jfr. § 4.
Kunstnersamfundet § 2.  Kunstnersamfundet vælger medlemmerne af  

 Akademiet for de skønne Kunster samt halvdelen af medlemmerne i  

 Akademiraadets og Kunstnersamfundets Jury, jfr. § 5.
 Stk. 2.  Kunstnersamfundets medlemmer er inden for  

 sektionerne malere, billedhuggere og arkitekter, herunder udøvere af  

 tilgrænsende kunstarter, følgende:
 Stk. 3.  Medlemskab af Kunstnersamfundet forudsætter  

 dansk indfødsret eller fast bopæl i Danmark.
Stk. 4.  Nye medlemmer af Kunstnersamfundet optages for  

 12 år ad gangen.
Umiddelbart inden udløbet af en optagelsesperiode skal  

 juryen afgøre, om de pågældendes medlemskab kan forlænges for de kommende 12  

 år.
Ved afgørelsen heraf skal juryen alene vurdere, om medlemmet stadigt er  

 aktivt udøvende kunstner indenfor arkitektur, billedhugger- og malerkunst  

 eller tilgrænsende kunstarter.
Akademiet for de skønne Kunster § 3.  Akademiet for de skønne Kunster består af indtil  

 72 medlemmer, som vælges for en periode af seks år.
Stk. 2.  Hver af Kunstnersamfundets tre sektioner vælger  

 blandt sine medlemmer 20 kunstnere til Akademiet samt 10 suppleanter for  

 disse.
Halvdelen heraf fratræder hvert tredie år efter tur.
Stk. 3.  Akademiraadet vælger indtil 12 medlemmer af  

 Akademiet og er ved valget ikke udelukkende bundet til kunstnerstanden.
Disse  

 medlemmer er hverken valgberettigede eller valgbare ved valget til  

 Akademiraadet, jfr. § 4, stk. 1. Valg kan finde sted indenfor en seksårig  

 valgperiode med virkning for resten af denne.
 Stk. 4.  I Akademiet kan indvælges indenlandske såvel  

 som udenlandske æresmedlemmer, som ikke behøver at være knyttet til  

 kunstnerstanden.
 Stk. 5.  Akademiets medlemmer, jfr. stk. 2 og 3, har  

 pligt til at lade sig indvælge i de udvalg, som Akademiraadet nedsætter, og  

 bistår i øvrigt ved løsning af de opgaver, som påhviler rådet.
 Stk. 6.  Akademiets præsident vælges af Akademiraadet,  

 jfr. § 4, stk. 3.
Akademiraadet § 4.  Akademiraadet består af 12 medlemmer, valgt for  

 en periode af 2 år af og blandt de af Kunstnersamfundet valgte medlemmer af  

 Akademiet.
Rådet er sammensat af 3 faggrupper, hver bestående af 4  

 repræsentanter for hver af akademiets sektioner, valgt sektionsvis.
På  

 tilsvarende måde vælges 6 suppleanter, to for hver sektion.
Stk. 2.  Halvdelen af hver faggruppes medlemmer  

 fratræder efter tur hvert år.
I tilfælde, hvor et medlem indtræder i eller  

 bliver valgt som suppleant til Akademiraadet midt i en valgperiode, gælder  

 medlemskabet dog kun for den resterende del af valgperioden.
Bliver et medlem  

 af Akademiet ved indgangen til det sidste år af sin valgperiode valgt til  

 medlem af eller suppleant til Akademiraadet, gælder dette valg kun 1 år,  

 medmindre den pågældende bliver genvalgt til Akademiet.
Stk. 3.  Akademiraadet vælger hvert år af sin midte  

 rådets formand, der tillige er Akademiets præsident.
Umiddelbart genvalg kan  

 kun finde sted 2 gange.
 Stk. 4.  Akademiraadets formand kan ikke tillige være  

 rektor for en af statens arkitekt- eller billedkunstskoler eller  

 konservatorskolen.
 Stk. 5.  I tilfælde af forfald udpeger vedkommende  

 rådsmedlem sin suppleant blandt de til faggruppen valgte suppleanter.  

 Subsidiært indkaldes først den suppleant, der er valgt for samme valgperiode.
Akademiraadets og Kunstnersamfundets Jury § 5.  Juryen optager medlemmer i Kunstnersamfundet,  

 jfr. § 2, udtaler sig om ansøgninger vedrørende økonomisk støtte til  

 udstillinger samt meddeler, hvilke udstillinger, der i henhold til den af  

 Akademiraadet udstedte Norm for Udstillingssammenslutningernes Stemmeret er  

 valgberettigede til Statens Kunstfonds repræsentantskab, bestyrelsen for  

 Udstillingsbygningen ved Charlottenborg, Komiteen for Internationale  

 Kunstudstillinger og bestyrelsen for Kulturministeriets udstillingssted  

 »Overgaden«.
Stk. 2.  Juryen består af 12 medlemmer af  

 Kunstnersamfundet, heraf 4 fra hver sektion.
Akademiraadet og  

 Kunstnersamfundet vælger hver halvdelen med 2 fra hver sektion.
Inden for  

 hver halvdel vælges 6 suppleanter.
Stk. 3.  Valgene til Juryen sker for 6 år.
Hvert tredie  

 år fratræder halvdelen af de medlemmer og suppleanter, der er valgt af  

 Kunstnersamfundet, og halvdelen af de medlemmer og suppleanter, der er valgt  

 af Akademiraadet.
Umiddelbart genvalg kan ikke finde sted.
Stk. 4.  I tilfælde af forfald indtræder den suppleant,  

 der er valgt for samme valgperiode og samme valggruppe.
Subsidiært indtræder  

 suppleanter i følgende orden: Den suppleant, der er valgt for en anden  

 valgperiode af den samme valggruppe, den suppleant, der er valgt for samme  

 valgperiode af den anden valggruppe, den suppleant, der er valgt for en anden  

 valgperiode af den anden valggruppe.
 Stk. 5.  Udtræder medlemmer af Juryen i løbet af en  

 seks-årig valgperiode, kan Akademiraadet foretage supplerende valg til Juryen  

 for resten af valgperioden, også såfremt de pågældende medlemmer er valgt af  

 Kunstnersamfundet.
Regler om valg, organisation og virksomhed § 6.  De nærmere regler om de ovenfor nævnte organers  

 valg, organisation og virksomhed, herunder om i hvilket omfang sådanne regler  

 kan udformes af Akademiraadet, fastsættes af kulturministeren.
Fællesregler for Det kongelige Danske Kunstakademis institutioner § 7.  Akademiet for de Skønne Kunster og Det Kgl.  

 Danske Kunstakademis skoler udgør tilsammen Det Kgl.
Danske Kunstakademis  

 institutioner.
Formanden for Akademiraadet afgør sammen med formanden for  

 Kunstakademiets fællesudvalg alle spørgsmål om personale, lokaler, samlinger  

 m.m., der vedrører forholdet mellem Akademiet og Kunstakademiets skoler.
 § 8.  Kgl. anordning af 10. august 1979 om Akademiet  

 for de skønne Kunster ophæves.
 Stk. 2.  Overordentlige medlemmer og æresmedlemmer,  

 valgt under tidligere anordninger, bevarer deres medlemskab.
Overgangsbestemmelser § 9.  Kunstnere, der ved denne bekendtgørelses  

 ikrafttræden er medlemmer af Kunstnersamfundet, bevarer deres livsvarige  

 medlemskab.
