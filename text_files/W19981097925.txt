Undersøgelserne viste fund af bakterier af typen streptococcus  

 pneumoniae i både blod og væske omkring rygmarven.
Infektionen  

 udviklede sig med nedsat blodstørkningsevne, nedsat blodtryk og nedsat  

 åndedrætsfunktion til følge.
Kvinden døde to dage  

 senere.
Oplysninger fra vagtlægebånd Ifølge klageren oplyste kvinden til  

 vagtlægen, at hun havde sukkersyge.
Denne oplysning fremgik ikke af  

 vagtlægejournalen.
Vagtlægen oplyste, at han havde aflyttet  

 båndoptagelsen af samtalen, og at det heraf fremgik, at  kvinden ikke  

 nævnte, at hun havde sukkersyge.
 For at Patientklagenævnet kunne vurdere, om  

 vagtlægen havde udvist omhu i forbindelse med telefonkonsultationen,  

 var det nødvendigt at få klarlagt, om vagtlægen havde  

 modtaget oplysning om, at kvinden havde sukkersyge.
Det fremgik af vagtlægebåndoptagelsen af  

 telefonsamtalen, at kvinden oplyste, at hun vågnede med en temperatur  

 på 39,6 grader med kulderystelser og ondt i nakken, men ingen klager  

 over hovedpine, muskel- eller ledsmerter.
Kvinden oplyste, at hun var gravid  

 og dagen før havde fået foretaget en fostervandsprøve.  

 Vagtlægen spurgte, om der var udflåd, mavesmerter, smerter i  

 livmoderen eller rødme og hævelse omkring indstikstedet efter  

 fostervandsprøven.
Dette var ikke tilfældet.
 Vagtlægen fik indtryk af, at kvinden var  

 bevidsthedsklar og vurderede, at der formentlig var tale om en virus  

 (influenza). Han opfordrede kvinden til at kontakte læge igen, hvis der  

 kom symptomer fra underlivet.
Patientklagenævnet lagde vægt på  

 båndoptagelsens gengivelse af, hvilke symptomer der var blevet oplyst  

 for vagtlægen.
Nævnet lagde endvidere vægt på, at  

 kvinden ikke oplyste, at hun led af sukkersyge.
 Patientklagenævnet fandt på dette grundlag  

 ikke anledning til at kritisere vagtlægen, idet han efter nævnets  

 opfattelse havde handlet i overensstemmelse med sædvanlig praksis.
