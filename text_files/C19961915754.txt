(til samtlige kommuner og amtskommuner  

 m.fl.) Som nævnt i vejledning om lov om kommunal aktivering pkt. 23 og 26 udløber  

 den nuværende forsøgsordning med jobtræning og individuel jobtræning med  

 tilskud hos private arbejdsgivere ved udgangen af 1996.
Ved Arbejdsministeriets lov nr. 1059 af 20. december 1995 blev der  

 vedtaget en 3-årig forlængelse af forsøgsordningen.
Før denne lovbestemmelse  

 kan sættes i kraft, skal der foreligge en godkendelse fra EU-Kommissionen af  

 ordningens forlængelse.
 Sagen er anmeldt til EU-Kommissionen i henhold til EU-Traktatens  

 statsstøtteregler og behandles nu i Kommissionen, men det er på nuværende  

 tidspunkt uvist, hvornår Kommissionens svar i sagen foreligger.
 Indtil der foreligger en afklaring fra EU, formentlig i god tid inden den  

 1. januar 1997, foreslår Socialministeriet, at jobtræningsordninger hos  

 private arbejdsgivere indgås på følgende måde:
- aftaler om jobtræning og individuel jobtræning hos private arbejdsgivere  

 indgås alene for perioden indtil 1. januar 1997 i henhold til den nuværende  

 forsøgsordning.
Såfremt arbejdsgiveren måtte være indforstået hermed kan der  

 evt. træffes forhåndsaftale om mulighed for forlængelse af ordningen ud over  

 1. januar 1997 under forudsætning af forlængelse af forsøgsordningen.
 Kommunerne vil straks blive orienteret, når EU-Kommissionens godkendelse  

 af forlængelsen af forsøgsordningen frem til 1999 foreligger.
