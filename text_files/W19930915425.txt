Ankestyrelsens principafgørelse D-8-93 om beskæftigelseskrav - praktikkompenserende uddannelse - uddannelsesesydelse - lønmodtagerforhold i arbejdsretlig forstand Resume:
Elev i praktikkompenserende uddannelse opfyldte ikke beskæftigelses kravet i dagpengelovens § 4, stk. 1, nr. 4, og uddannelsesydelsen var ikke indtjent i et lønmodtagerforhold i arbejdsretlig forstand.
Hun opfyldte derfor heller ikke beskæftigelseskravet i § 4, stk. 1, nr. 1.
 Love:
Lov om dagpenge ved sygdom eller fødsel - lov nr. 852 af 20. december 1989 - § 4, stk. 1, nr. 4 Lov om sygedagpenge - lov nr. 563 af 9. juni 2006 - § 32, stk. 1, nr. 4 Sagsfremstilling:
 Kommunen traf den afgørelse, at en elev, der var under en praktikkompenserende uddannelse på Teknisk Skole, ikke havde ret til barseldag penge fra den 4. januar 1993, idet den praktikkompenserende uddannelse ikke opfyldte kravet i dagpengelovens § 4, stk. 1, nr. 4. Der var heller ikke tale om, at hendes uddannelsesydelse var indtjent i et lønmodtagerforhold i arbejdsretlig forstand.
 På skolen modtog eleven en uddannelsesydelse svarende til den overenskomstmæssige løn for grafikelever.
 Eleven havde fødselstermin den 26. januar 1993 og standsede undervisningen den 3. januar 1993. Hun modtog herefter ikke længere ud dannelsesydelse.
 Afgørelse:
 Den pågældende havde ikke ret til dagpenge fra den 4. januar 1993, idet den praktikkompenserende uddannelse ikke var omfattet af lovens § 4, stk. 1, nr. 4, og uddannelsesydelsen ikke var indtjent i et lønmodtagerforhold i arbejdsretlig forstand, hvorfor kravet i dagpengelovens § 4, stk. 1, nr. 1 heller ikke var opfyldt.
 Der blev henvist til dagpengelovens § 2, stk. 1, § 4, stk. 1, nr. 1 og 4 og § 17, stk. 1, nr. 1 samt Socialministeriets bekendtgørelse nr. 688 af 11. oktober 1991 § 1, stk. 1.
 Dagpengeudvalget tiltrådte således kommunens afgørelse.
