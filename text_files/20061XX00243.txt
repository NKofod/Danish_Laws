Skriftlig fremsættelse (31. januar 2007) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
 Forslag til lov  

 om ændring af universitetsloven.
(Lovforslag nr.
L 140).
Lovforslaget har til formål at sikre en tilpasning af  

 universitetslovens anvendelsesområde og styrelsesbestemmelser i lyset af det  

 nye danmarkskort for universiteter.
Endvidere har ændringsforslaget til  

 formål  

 at gennemføre diverse tilpasninger som følge af erfaringerne med  

 universitetsloven fra 2003.
Med lovforslaget udvides universiteternes formålsbestemmelse,  

 så universitetet efter aftale med en minister får mulighed for at udføre  

 opgaver for denne.
Forskningsbaseret myndighedsbetjening bliver således en  

 del  

 af et universitets formål.
Universitetet har fortsat vidtgående frihed til at indrette  

 sin organisation efter egne ønsker og behov.
Med lovforslaget synliggøres det  

 imidlertid, at sektorforskningsopgaver organisatorisk kan placeres i faglige  

 enheder  

.  

  

 Det forudsættes, at lederen  

 af en faglig enhed på hovedområde- eller institutniveau så vidt muligt er  

 anerkendt forsker.
 Lovforslaget indebærer, at al ph.d.-uddannelse skal  

 organiseres inden for rammerne af ph.d.-skoler under ledelse af en  

 ph.d.-skoleleder på et universitet eller i et samarbejde mellem  

 universiteter.  

 Formålet er at sikre forskeruddannelse af høj kvalitet gennem en klar og  

 entydig opgave- og ansvarsfordeling. Ændringerne på ph.d.-området udspringer  

 af  

 en international evaluering af den danske forskeruddannelse fra 2006.
Lovforslaget indebærer, at der etableres obligatoriske aftagerpaneler  

 ved universiteterne.
Etablering af aftagerpaneler skal bidrage til, at  

 universitetsuddannelserne udvikles i et dynamisk samspil med arbejdsmarkedets  

 aftagergrupper.
 Med det formål at synliggøre og dokumentere god undervisning  

 skabes der mulighed for, at videnskabsministeren kan fastsætte regler om, at  

 de  

 studerendes evalueringer af undervisningen skal offentliggøres på  

 universiteternes hjemmeside.
 Med det formål at nedbringe unødvendige forlængelser af  

 studietiden og øge de studerendes retssikkerhed forpligtes universiteterne  

 til  

 at nedsætte ankenævn for  

 meritafgørelser.  

 Efter forslaget skal en meritafgørelse, herunder forhåndsmerit, truffet af et  

 studienævn på universitetet, kunne indbringes for et fagkyndigt ankenævn af  

 den, afgørelsen vedrører.
 Under indtryk af den teknologiske udvikling skabes der  

 mulighed for, at videnskabsministeren kan fastsætte regler om hel eller  

 delvis pligtmæssig  

 elektronisk kommunikation mellem universitetet og indskrevne studerende og  

 ansøgere til universitetets uddannelser.
 Endelig skabes der hjemmel til, at universiteterne kan  

 opkræve depositum for behandling af ansøgninger og gebyrer for afholdelse af  

 kvalifikationsprøve og sprogprøve i forbindelse med optagelse på en  

 uddannelse  

 fra ansøgere uden for EU/EØS.
 Idet jeg i øvrigt henviser til de bemærkninger, der ledsager  

 forslaget, tillader jeg mig at anbefale det til det Høje Tings velvillige  

 behandling.
