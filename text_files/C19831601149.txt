Reglementet § 1.  Reglementet gælder for alle, der er ansat ved  

 Det Kongelige Teater og Kapel, medmindre der ved kollektiv overenskomst eller  

 særlig aftale er gjort undtagelse herfra.
Ansættelse § 2.  Ansættelse sker enten i en pensionsgivende  

 stilling eller i henhold til overenskomst eller aftale.
Ansættelse i en  

 pensionsgivende stilling foretages varigt eller på åremål.
 Ansættelse kan endvidere ske på prøve med senere varig ansættelse for øje.
 Den i pensionsgivende stilling ansatte har ret til pension for sig selv og  

 sin efterlevende ægtefælle samt til børnepension efter bestemmelserne i  

 reglementet for Det Kongelige Teaters pensionsfond.
 § 3.  Ministeren for kulturele anliggender bestemmer,  

 hvilke pensionsgivende stillinger der kan besættes på åremål samt åremålets  

 længde.
§ 4.  Ansættelse forudsætter, at vedkommende efter sin  

 alder, helbredstilstand og uddannelse er i stand til at bestride tjenesten i  

 den pågældende stilling.
Betingelser med hensyn til alder, helbredstilstand  

 og uddannelse kan fastsættes af teaterchefen.
§ 5.  Ansættelse i koret eller kapellet sker efter  

 offentligt opslag og konkurrence, medmindre vedkommende ansættes efter  

 forudgående ansættelse på prøve.
I særlige tilfælde og efter at vedkommende  

 personaleorganisation har haft lejlighed til at udtale sig, kan teaterchefen  

 bestemme, at der i stedet for konkurrence skal afholdes prøvesyngning eller  

 prøvespil.
 Konkurrence (eventuelt prøvesyngning eller prøvespil) må normalt ikke  

 afholdes før tidligst fire uger efter opslaget.
 Efter anmodning meddeles der ansøgere og organisationer, hvis medlemmer er  

 naturlige ansøgere til stillingen, oplysning om ansøgernes navne.
Bedømmelsen af deltagere i konkurrence, prøvesyngning eller prøvespil,  

 foretages af en dommerkomite, der afgiver indstilling til teaterchefen.
Hvis  

 komiteen skønner, at ingen af de ansøgere, der rettidigt har meldt sig til en  

 opslået stilling, er tilstrækkeligt egnet til stillingen, eller at der ved  

 fornyet opslag kan fremskaffes ansøgning fra mere kvalificerede ansøgere,  

 skal stillingen opslås påny.
 § 6.  Første varige ansættelse i koret sker efter to  

 års forudgående ansættelse på prøve.
 Efter indstilling fra dommerkomiteen kan teaterchefen bestemme, at  

 ansættelse på prøve skal bortfalde helt eller delvis.
 § 7.  Første varige ansættelse ved balletten sker  

 efter to års forudgående ansættelse på prøve.
 Teaterchefen kan i særlige tilfælde bestemme, at ansættelse på prøve skal  

 bortfalde helt eller delvis.
 § 8.  Første varige ansættelse i kapellet sker efter  

 tre måneders forudgående ansættelse på prøve.
 Efter indstilling fra dommerkomiteen kan teaterchefen bestemme, at  

 ansættelse på prøve skal bortfalde helt eller delvis, eller at prøvetiden  

 skal være længere end tre måneder, dog højst et år.
 § 9.  Teaterchefen kan efter forhandling med  

 vedkommende personaleorganisation fastsætte nærmere regler om  

 prøveansættelsen, herunder om uddannelse og om konstatering af udfaldet, jfr,  

 dog §§ 5, stk. 4, 41 og 42.
 Ansættelse på prøve i koret, balletten eller kapellet kan ikke strækkes ud  

 over de i §§ 6, 7 og 8 angivne perioder.
 § 10.  Pladserne som solospiller besættes efter  

 konkurrence.
Konkurrence afholdes hvert syvende år eller ved ledighed.
Efter  

 indstilling fra kapeljuryen kan teaterchefen dog bestemme, at der ikke skal  

 afholdes konkurrence, eller at tidspunktet derfor skal udskydes.
 Ethvert medlem af en kapelgruppe er pligtig at deltage i konkurrence,  

 medmindre vedkommende er fyldt 45 år eller specielt fritages af teaterchefen.
 Uansøgt nedrykning fra en koncertmester- eller soloplads, der ikke finder  

 sted efter afholdt konkurrence, skal forelægges for kapeljuryen.
§ 11.  Bestemmelserne om statens tjenestemænds pligter  

 finder anvendelse på instruktører, kapelmestre, korsyngemestre, repetitører,  

 sufflører og øvrigt administrationspersonale, herunder regissører, teknisk  

 personale, værkstedsledere og lærere, for så vidt vedkommende er ansat i en  

 pensionsgivende stilling.
For administrationspersonale m.v. gælder tillige  

 bestemmelserne om ansættelse på prøve.
 § 12.  Teatret kan bestemme, at en scenisk kunstner i  

 forbindelse med sin ansættelse skal erklære sig indforstået med at overholde  

 en særlig bestemmelse om legemsvægt.
Afskedigelse § 13.  Enhver af det kunstneriske personale kan  

 forlange sig afskediget eller afskediges uden ansøgning med seks måneders  

 varsel til udgangen af et teaterår.
Teateråret regnes fra den 1. juli til den  

 30. juni.
Afskedigelse, der er begrundet i helbredsmæssige årsager, kan dog  

 ske med seks måneders varsel til udgangen af en måned.
Afskedigelse kan ske med kortere varsel eller uden varsel, hvis den er  

 begrundet i, at vedkommende som følge af strafbart forhold, tjenesteforseelse  

 eller mislighed er uskikket til at forblive i sin stilling.
Det samme gælder  

 ved kontraktbrud og ved afskedigelse i medfør af § 15.
 § 14.  En prøveansat korsanger, danser eller  

 kapelmusicus kan i de første 6 måneder af prøveansættelsen forlange sig  

 afskediget med 14 dages varsel og i den resterende del af prøveansættelsen  

 med en måneds varsel, i begge tilfælde til udgangen af en måned.
 I de første seks måneder af prøveansættelsen kan en prøveansat korsanger,  

 danser eller kapelmusicus afskediges uden ansøgning med 1 måneds varsel til  

 udgangen af en måned.
 Ballettens aspiranter kan endvidere efter den afholdte eksamen afskediges  

 til udgangen af teateråret.
§ 15.  Skuespillets perosnale afskediges ved det  

 fyldte 67. år.
Operaens og korets personale afskediges ved det fyldte 53. år  

 for kvinders vedkommende, og ved det fyldte 56. år for mænds vedkommende.  

 Danserinder afskediges ved det fyldte 45. år og dansere ved det fyldte 48.  

 år.
Medlemmer af kapellet afskediges ved det fyldte 63. år.
 Afskedigelse foretages fra udgangen af det teaterår, hvori vedkommende  

 opnår den angivne alder.
Efter afskedigelse på grund af alder kan ansættelse finde sted i henhold  

 til aftale, der indgås for højst et år ad gangen.
For sådan ansættelse gælder  

 bestemmelserne i § 5 ikke.
§ 16.  Inden den 31. december i det teaterår, hvori en  

 danser eller danserinde, som er varigt ansat i en pensionsgivende stilling,  

 fylder 23 år, afgøres det på grundlag af en fornyet vurdering af  

 kvalifikationerne, om vedkommende kan forblive ansat i stillingen eller skal  

 afskediges herfra.
Afskedigelse efter denne bestemmelse kan med seks måneders  

 varsel kun foretages til udgangen af det teaterår, hvori vedkommende fylder  

 23 år.
§ 17.  Med de lempelser, som følger af reglementet for  

 Det Kgl.
Teaters pensionsfond, finder bestemmelserne om afskedigelse af  

 statens tjenestemænd anvendelse på instruktører, kapelmestre, korsyngemestre,  

 repetitører, sufflører og øvrigt administrationspersonale, herunder  

 regissører, teknisk personale, værkstedsledere og lærere, der er ansat i en  

 pensionsgivende stilling.
 Er vedkommende ikke ansat i en pensionsgivende stilling, gælder  

 lovgivningens bestemmelser om opsigelse af funktionærer.
 § 18.  Personale ansat på åremål kan kun afskediges  

 uden ansøgning, såfremt afskedigelsen er begrundet i helbredsmæssige årsager  

 eller i forhold som nævnt i § 13, stk. 2, 1. punktum, eller §§ 15, stk. 1, og  

 17, stk. 1, jfr. lov om tjenestemænd i staten, folkeskolen og folkekirken nr.  

 291 af 18. juni 1969 § 29. I øvrigt ophæves ansættelsen ved åremålets udløb.
§ 19.  Inden nogen afskediges uden ansøgning, skal  

 der, bortset fra afskedigelse på grund af alder, gives vedkommende selv og  

 den forhandlingsberettigede personaleorganisation adgang til at udtale sig i  

 sagen.
Dette gælder dog ikke, hvis der har været afholdt disciplinær  

 undersøgelse, eller hvis spørgsmålet om afskedigelse af et medlem af kapellet  

 har været forelagt for kapeljuryen.
 Enhver, der afskediges uden ansøgning, har ret til efter derom fremsat  

 begæring at få skriftlig oplysning om afskedigelsesgrunden.
 Forinden et medlem af kapellet uansøgt afskediges af kunstneriske grunde,  

 kan vedkommende forlange, at sagen forelægges for kapeljuryen.
 § 20.  Uansøgt afskedigelse af en i pensionsgivende  

 stilling ansat kan kun finde sted med samtykke af ministeren for kulturelle  

 anliggender, bortset fra de i §§ 14 og 15 omhandlede tilfælde.
Beskæftigelse ved siden af teatertjenesten § 21.  En ansat kan kun have beskæftigelse ved siden  

 af sin tjeneste på teatret, for så vidt det er foreneligt med den  

 tilfredsstillende udførelse af tjenestepligterne og med stillingens og  

 teatrets agtelse.
 Inden for den almindelige prøve- og forestillingstid må et medlem af det  

 kunstneriske personale kun påtage sig beskæftigelse ved siden af  

 teatertjenesten med teaterchefens forud indhentede tilladelse.
 § 22.  Ingen scenisk kunstner må uden teaterchefens  

 forudgående tilladelse deltage i offentlig fremførelse af en forestilling  

 eller dele deraf, som ikke ledes af teatret, hvis vedkommende inden for det  

 sidste år har udført den samme rolle på teatret.
 En gruppe af sceniske kunstnere må ikke uden for tjenesten offentligt  

 fremføre værker ellr dele deraf, der har været prøvet eller opført på teatret  

 i de sidste tre år, medmindre teaterchefen tillader det.
 Bestemmelsen gælder ikke for oplæsning eller fremførelse af enkelte dele  

 af et værk, der traditionelt udføres adskilt fra helheden.
§ 23.  En gruppe af sceniske kunstnere, der optræder  

 uden for tjenesten, kan undtagelsesvis få teaterchefens tilladelse til at  

 benytte Det Kgl.
Teaters navn eller den tilsvarende betegnelse for de enkelte  

 kunstarter.
 En gruppe af kunstnere må kun optræde i udlandet med teaterchefens forud  

 indhentede tilladelse.
Suspension, disciplinærforfølgning og injuriesøgsmål § 24.  En ansat kan suspenderes, når han har pådraget  

 sig grundet mistanke om et forhold, der betager ham den tillid, som  

 bestridelsen af stillingen kræver, eller som i øvrigt gør det betænkeligt, at  

 han vedblivende udfører sit hidtidige arbejde.
 Forhold, der medfører indskriden efter stk. 1, og som ikke gøres til  

 genstand for strafferetlig forfølgning, behandles ved disciplinær  

 undersøgelse.
§ 25.  En ansat, der tjenstligt indberettes for en  

 tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Han har dog ikke pligt til at  

 udtale sig.
§ 26.  Som disciplinær straf for tjenstlig forseelse  

 kan anvendes advarsel, irettesættelse, bøde, degradation - herunder  

 nedrykning med eet eller flere løntrin inden for samme lønramme - eller  

 afskedigelse.
Bøde må ikke overstige halvdelen af en måneds lønning.
Disciplinær straf ikendes af teaterchefen.
Bøde over 1/25 af månedslønnen  

 kan ikke anvendes, forinden vedkommende personaleorganisation er gjort  

 bekendt med sagen og har haft lejlighed til at udtale sig, medmindre der  

 foreligger en uforbeholden tilståelse, hvorefter den ansatte vedgår de  

 faktiske omstændigheder i det påsigtede forhold og erkender sig skyldig i en  

 tjenesteforseelse.
Bøde over en fjerdedel af månedslønnen, degradation samt  

 afskedigelse som straf for tjenesteforseelse kan, når forholdet ikke er  

 fastslået ved dom, kun finde sted efter afholdt disciplinær undersøgelse.
 De for statens tjenestemænd gældende regler om disciplinær undersøgelse  

 finder tilsvarende anvendelse.
Ikendte bøder kan indeholdes i lønnen.
I den enkelte månedslønning må dog  

 ikke tilbageholdes mere end en femtedel af månedslønnen, medmindre bøden ikke  

 derved kan dækkes inden vedkommendes afskedigelse.
Bøder tilfalder Det Kgl.
Teaters Låne- og Understøttelsesfond.
 Bøder § 27. Når en ved teatret ansat beskyldes for uretskaffenhed i  

 tjenesten, eller der fremsættes ærerørige beskyldninger mod ham, kan  

 teaterchefen pålægge vedkommende at fralægge sig beskyldningen ved dom.  

 Såfremt forholdene taler derfor, kan der ydes den ansatte hel eller delvis  

 godtgørelse af eventuelle udgifter ved retssagen.
Løn- og andre ansættelsesvilkår § 28.  Løn- og andre ansættelsesvilkår for de i  

 pensionsgivende stilling ansatte og for ansatte på prøve fastsættes ved  

 aftale mellem teaterchefen og de i § 31 nævnte forhandlingsberettigede  

 personaleorganisationer.
 Der kan ikke træffes aftale om forhold, der bestemmes ved lov eller i  

 henhold til lov eller angår teatrets opgaver, organisation eller  

 personalebehov.
 § 29.  Kan der ikke indgås en aftale om de i § 28,  

 stk. 1, omhandlede forhold, træffes afgørelsen af ministeren for kulturelle  

 anliggender efter indhentet udtalelse fra teaterchefen og de  

 forhandlingsberettigede personaleorganisationer.
 § 30.  De forhandlingsberettigede  

 personaleorganisationer kan forhandle med teaterchefen om ethvert fagligt  

 spørgsmål, der angår teatrets personale, og om sådanne ansættelsesvilkår,  

 hvorom aftale ikke kan træffes, jfr. § 28, stk. 2.
 § 31.  Forhandlingsretten udøves gennem de  

 personaleorganisationer, med hvilke teaterchefen efter forelæggelse for  

 ministeriet for kulturelle anliggender indgår en hovedaftale om  

 fremgangsmåden ved indgåelse af aftaler og om regler for udøvelse af  

 forhandlingsret i øvrigt.
 § 32.  Spørgsmål om overtrædelse eller fortolkning af  

 indgåede aftaler eller bestemmelser, som efter § 29 træder i stedet for  

 aftaler, kan af teaterchefen efter forhandling med ministeren for kulturelle  

 anliggender eller af en eller flere af de forhandlingsberettigede  

 personaleorganisationer indbringes for en særlig voldgiftsret.
 § 33.  Spørgsmål, der efter § 32 kan indbringes for og  

 afgøres af voldgiftsretten, kan ikke indbringes for de almindelige domstole.  

 Dog er en ansat berettiget til at anlægge sag ved domstolene, når vedkommende  

 personaleorganisation har afslået at indbringe sagen for voldgiftsretten.
 Hvor en sag kan indbringes for domstolene, skal den være anlagt inden seks  

 måneder, efter at sagsøgeren har modtaget meddelelse om teatrets endelige  

 afgørelse, eller sagen er afvist af personaleorganisationen eller af  

 voldgiftsretten.
 § 34.  Reglerne for statens tjenestemænd om lønforskud  

 og lønforskrivning samt forbud herimod finder anvendelse for teatrets  

 personale.
 § 35.  Såfremt en i pensionsgivende stilling ansat i  

 medfør af bestemmelsen i § 11, jfr. lov om tjenestemænd i staten, folkeskolen  

 og folkekirken nr. 291 af 18. juni 1969 § 12, eller af anden ham utilregnelig  

 årsag overgår til en stilling, der er henført til en lavere lønramme end den  

 hidtidige, ydes der ham et personligt tillæg til udligning af forskellen.
 Tillæg efter stk. 1 bortfalder, i det omfang der opnås lønfremgang ved  

 overgang til højere lønramme eller løntrin.
Ekstraordinær tjenestefrihed og sygdom § 36.  Såfremt hensynet til teatrets drift ikke  

 hindrer det, kan teaterchefen give den, der er ansat i en pensionsgivende  

 stilling, tilladelse til at træde uden for nummer uden løn og med fradrag ved  

 beregning af lønanciennitet i en på forhånd fastsat periode.
Tilladelse  

 meddeles i almindelighed ikke ud over et år.
Uden samtykke af ministeren for  

 kulturelle anliggender kan perioden ike overstige eller forlænges til mere  

 end tre år.
Teaterchefen kan bestemme, at der helt eller delvis skal udbetales lønning  

 under en i studieøjemed eller i øvrigt i teatrets interesse meddelt  

 tilladelse til at træde uden for nummer.
Det samme gælder om bevarelse af  

 lønanciennitet.
 § 37.  Når teatertjenesten tillader det, og særlige  

 forhold taler derfor, kan der meddeles enhver ansat orlov (anden  

 tjenestefrihed uden for den egentlige ferie), uden at der finder lønfradrag  

 sted.
 Orlov meddeles normalt for en dag eller et bestemt antal dage ad gangen og  

 kan kun undtagelsesvis udstrækkes ud over syv dage ad gangen.
 Meddelt orlov kan tilbagekaldes, hvis det skønnes nødvendigt af hensyn til  

 teatrets drift.
§ 38.  Såfremt det er foreneligt med teatertjenesten,  

 kan teaterchefen imødekomme en anmodning om nedsat tjenestetid for begrænset  

 tid eller indtil videre mod tilsvarende lønnedsættelse.
Teaterchefen kan  

 bestemme, om vedkommende helt eller delvis bevarer sin lønanciennitet.
§ 39.  Ethvert sygdomstilfælde, der vil kunne få  

 indflydelse på tjenesten, skal omgående meddeles til teatret.
Dette gælder,  

 selvom vedkommende ikke har tjeneste samme dag, han bliver syg.
 Det kunstneriske personale afgiver meddelelse til afdelingens  

 regissørkontor.
 Teatret er berettiget til at lade en sygemelding kontrollere af  

 teaterlægen.
 Et medlem af det kunstneriske personale skal underrette teaterchefen om  

 indtrådt svangerskab snarest muligt og senest seks måneder før den forventede  

 fødsel.
Voldgiftsret, dommerkomite, kapeljury og teaterjury § 40.  Voldgiftsretten består af en formand og to  

 medlemmer.
Formanden og en stedfortræder for denne beskikkes af ministeren for  

 kulturelle anliggender efter indstilling fra præsidenten for Højesteret  

 blandt rettens dommere.
Beskikkelse sker for tre år ad gangen.
For den enkelte sag udpeger teaterchefen et medlem og vedkommende  

 forhandlingsberettigede personaleorganisation et medlem.
Det af teaterchefen  

 valgte medlem skal opfylde betingelserne for at kunne udnævnes til dommer.
 Om indbringelse af sager for voldgiftsretten samt om sagsbehandlingen  

 gælder tilsvarende bestemmelser som for statens tjenestemænd.
 Voldgiftsrettens opgave er angivet i § 32.
 § 41.  Dommerkomiteen ved konkurrence i koret består  

 af en formand og et af teaterchefen fastsat antal medlemmer, der udpeges for  

 hver enkelt sag.
Formanden vælges af teaterchefen.
Teaterchefen vælger endvidere halvdelen  

 af medlemmerne, og korets forhandlingsberettigede personaleorganisation  

 vælger den anden halvdel.
De af teaterchefen valgte medlemmer skal have været  

 knyttet til teatret som korsyngemester, kapelmester eller instruktør i mindst  

 to sæsoner.
 I tilfælde af stemmelighed er formandens stemme afgørende.
 Dommerkomiteens opgave er angivet i § 5.
§ 42.  Dommerkomiteen ved konkurrence i kapellet  

 består af 11 medlemmer.
De nærmere regler om sammensætningen fastsættes af  

 teaterchefen efter forudgående forhandling med kapellets  

 forhandlingsberettigede personaleorganisation.
 Dommerkomiteens opgave er angivet i § 5.
§ 43.  Kapeljuryen består af teaterchefen samt ti  

 andre medlemmer.
Af disse vælger teaterchefen fem, hvoraf to skal være ansat  

 som kapelmestre og have været knyttet til teatret i mindst to sæsoner.  

 Endvidere vælges fem suppleanter.
Kapellet vælger af sin midte de øvrige fem  

 medlemmer samt suppleanter.
De af kapellet valgte medlemmer skal være to  

 strygere fra forskellige instrumentgrupper, en træblæser, en messingblæser og  

 en janitshar.
 Valg af medlemmer og suppleanter til juryen foretages inden hver sæsons  

 slutning og har gyldighed for den næste sæson.
Juryen skal være fuldtallig for at være beslutningsdygtig.
Afgørelserne  

 træffes ved stemmeflerhed.
Juryen afgør selv, om et medlem ikke kan deltage i  

 behandlingen på grund af inhabilitet.
Ved behandlingen af spørgsmål vedrørende en bestemt instrumentgruppe  

 udtræder det kapelvalgte medlem af juryen, der er placeret i den pågældende  

 gruppe.
De af kapellet valgte fire øvrige medlemmer udpeger i hans sted en  

 suppleant, der skal tilhøre den samme instrumentfraktion, men ikke den samme  

 instrumentgruppe, som det udtrådte medlem.
Kapeljuryens opgave er at afgive indstilling til teaterchefen i sager, som  

 i medfør af § 10, stk. 2 eller stk. 4 samt § 19, stk. 3, forelægges for  

 juryen.
Kapeljuryen kan endvidere af egen drift behandle spørgsmålet om at  

 kunstneriske grunde at afskedige eller fra en koncertmester- eller soloplads  

 at nedrykke et medlem af kapellet og eventuelt afgive skriftlig indstilling  

 herom til teaterchefen.
En sag om afskedigelse kan dog ikke behandles i  

 juryen, før vedkommende medlem af kapellet er underrettet om sagen.
 § 44.  Teaterjuryen består af otte medlemmer.
Ministeren for kulturelle anliggender vælger to medlemmer, hvoraf det ene  

 skal opfylde betingelserne for at kunne udnævnes til dommer.
Teaterchefen  

 vælger uden for teatrets personale tre medlemmer, der skal fungere i sager  

 vedrørende henholdsvis skuespillet, operaen og balletten, samt suppleanter  

 for disse.
De sceniske kunstnere vælger af deres midte fire medlemmer,  

 således at der vælges et medlem for henholdsvis skuespillet, operaen, koret  

 og balletten samt suppleanter for disse.
Teaterchefens og kunstnernes valg af medlemmer og suppleanter foretages  

 inden hver sæsons afslutning og har gyldighed for den næste sæson.
Ingen af  

 teatrets personale kan undslå sig for at modtage valg.
I undersøgelsen og pådømmelsen af hver enkelt sag deltager følgende  

 medlemmer: De af ministeren for kulturelle anliggender valgte to medlemmer,  

 hvoraf ministeren udser det ene som præsident og det andet som sekretær, den  

 af teaterchefen valgte repræsentant for den pågældende kunstart samt to af de  

 blandt de sceniske kunstnere valgte medlemmer, hvoraf det ene repræsenterer  

 vedkommende gruppe, medens det andet udpeges ved lodtrækning.
Afgørelserne  

 træffes ved stemmeflerhed.
 Teaterjuryens opgaver er angivet i §§ 62 og 71. Undersøgelsen og  

 pådømmelsen af hver enkelt sag skal fremmes uden unødigt ophold og bør i  

 almindelighed være tilendebragt inden 4 uger efter sagens rejsning.
Den daglige tjeneste § 45.  Enhver ansat skal loyalt og samvittighedsfuldt  

 varetage sin tjeneste ved teatret eller andetsteds, hvor der under teatrets  

 ledelse opføres eller prøves på skuespil, opera, ballet eller koncert.
 Ved fremmede ensemblers gæstespil på teatret har teatrets kunstneriske  

 personale ikke pligt til at medvirke enkeltvis.
 § 46.  Ingen ansat må fremsætte eller foranledige  

 offentlig kritik af teatret ellr nogen der ansat, udsprede rygter eller  

 uberettiget videregive oplysninger om teatrets forhold.
 § 47.  Enhver ansat har pligt til at efterkomme de  

 bestemmelser vedrørende tjenesten, der fastsættes af teaterchefen eller den,  

 hvem han har bemyndiget til at træffe bestemmelse.
Klage over en i henhold til bemyndigelse truffet afgørelse kan indbringes  

 for teaterchefen.
Klage over teaterchefens afgørelse kan indbringes for  

 ministeren for kulturelle anliggender eller i de i §§ 62 og 71 omhandlede  

 tilfælde for teaterjuryen.
 Klage over en afgørelse fritager ikke for at efterleve den trufne  

 bestemmelse, medmindre det hævdes, at det forhold, klagen angår, indebærer  

 fare for liv og lemmer.
Tildeling af roller (partier) ved skuespillet og operaen § 48.  Tildeling af roller (partier) i et skuespil  

 eller en opera tilkendegives ved personlig meddelelse til de pågældende  

 kunstnere og bekendtgøres derefter ved et af teaterchefen underskrevet  

 opslag.
 Tildeling af særlig krævende partier i en operaforestilling bør så vidt  

 muligt foretages senest seks måneder før den planlagte første opførelse af  

 forestillingen.
Tildeling gælder, indtil den tilbagekaldes ved nyt opslag.
Efter at være  

 tilbagekaldt kan alle roller påny frit fordeles.
 § 49.  En rolle kan på ethvert tidspunkt tildeles to  

 eller flere kunstnere, således at de hver for sig har ret og pligt til at  

 indstudere og udføre rollen.
Enhver, hvem rollen er tildelt, har krav på færdig indstudering, der skal  

 søges gennemført inden eller hurtigst muligt efter førsteopførelsen.
Efter  

 færdig indstudering har hver af kunstnerne krav på at udføre rollen ved  

 mindst tre opførelser, medmindre dette er udelukket, fordi det besluttes at  

 indstille yderligere opførelser, men i øvrigt bestemmer teaterchefen for hver  

 gang, hvem der skal udføre rollen.
§ 50.  Teaterchefen kan på ethvert tidspunkt bestemme,  

 at en kunstner ikke skal udføre en tildelt rolle.
På begæring har vedkommende  

 ret til at blive gjort bekendt med begrundelsen for beslutningen.
Hvis  

 fratagelse sker i de sidste tre uger af indstuderingsperioden, har kunstneren  

 tillige krav på fuld adgang til færdig indstudering og på derefter at udføre  

 rollen ved mindst een opførelse, medmindre dette er udelukket, fordi det  

 besluttes at indstille yderligere opførelser.
Hvis fratagelsen er begrundet i  

 sygdom, afgør teaterchefen, om vedkommende skal udføre rollen.
§ 51.  Efter forudgående forhandling i hvert enkelt  

 tilfælde bør enhver skuespiller eller operasanger indstudere en rolle, som  

 allerede er tildelt en anden, hvis det som følge af dennes længerevarende  

 sygdom eller anden uforudseelig hindring for hans fortsatte medvirken er  

 nødvendigt for at sikre opførelsen af en forestilling eller det fortsatte  

 prøveforløb.
I nødstilfælde kan det pålægges den pågældende at indstudere  

 rollen.
Teaterchefen og kunstneren aftaler, så vidt muligt i samråd med  

 forestillingens instruktør, hvad der i det enkelte tilfælde må anses for en  

 rimelighed prøvetid.
 § 52.  En skuespiller under 30 år er i de tre første  

 sæsoner af sin ansættelse pligtig at overtage en rolle til studium.  

 Vedkommende har ikke krav på at udføre rollen.
 Det samme gælder for en operasanger, der har været ansat ved teatret i  

 mindre end tre sæsoner.
 § 53.  Den, der indstuderer en rolle efter eget ønske,  

 har ikke krav på nogen udførelse af rollen.
 § 54.  Såfremt der i et skuespil eller en opera  

 medvirker balletdansere, foretages fordelingen af disse roller (partier) i  

 overensstemmelse med de for balletten gældende regler.
Tildeling af roller (partier) ved balletten § 55.  Tildeling af roller (partier) i en ballet  

 bekendtgøres ved et af teaterchefen underskrevet opslag.
Ved første opsætning  

 eller nyindstudering af en ballet skal den endelige tildeling foretages  

 senest ti prøvedage efter, at indstuderingen er begyndt.
I øvrigt foretages  

 tildeling for en sæson ad gangen.
Efter udløbet af hver sæson kan alle roller  

 påny frit fordeles.
 Tilbagekaldelse af en tildelt rolle kan ikke finde sted i sæsonen for så  

 vidt angår balletdansere, der ved tildelingen var fyldt 21 år, og som  

 allerede har udført rollen ved mindst een opførelse i den pågældende sæson.
Med undtagelse af de i stk. 2 nævnte tilfælde kan teaterchefen i øvrigt på  

 ethvert tidspunkt bestemme, at en balletdanser ikke skal udføre en tildelt  

 rolle.
På begæring har vedkommende ret til at blive gjort bekendt med  

 begrundelsen for beslutningen.
Hvis fratagelsen sker i de sidste tre uger af  

 indstuderingsperioden, har balletdanseren tillige krav på fuld adgang til  

 færdig indstudering og på derefter at udføre rollen ved mindst een opførelse,  

 medmindre dette er udelukket, fordi det besluttes at indstille yderligere  

 opførelser.
Hvis fratagelsen er begrundet i sygdom, afgør teaterchefen under  

 hensyn til sygdommens karakter, om vedkommende skal udføre rollen.
 § 56.  En rolle kan på ethvert tidspunkt tildeles to  

 eller flere balletdansere, således at de hver for sig har ret og pligt til at  

 indstudere og udføre rollen.
Enhver, hvem rollen er tildelt, har krav på færdig indstudering, der skal  

 søges gennemført inden eller hurtigts muligt efter førsteopførelsen.
Efter  

 færdig indstudering har hver af balletdanserne krav på at udføre rollen ved  

 mindst tre opførelser, medmindre dette er udelukket, fordi det besluttes at  

 indstille yderligere opførelser.
 Foranstående bestemmelser er ikke til hinder for, at teaterchefen i  

 overensstemmelse med § 55 kan bestemme, at en eller flere af danserne ikke  

 skal udføre den tildelte rolle.
 § 57.  Efter forudgående forhandling i hvert enkelt  

 tilfælde er enhver balletdanser pligtig at indstudere en rolle, som allerede  

 er tildelt en anden, hvis det som følge af dennes længerevarende sygdom eller  

 anden uforudseelig hindring for hans fortsatte medvirke er nødvendigt for at  

 sikre opførelsen af en forestilling eller det fortsatte prøveforløb.  

 Teaterchefen og balletdanseren aftaler, så vidt muligt i samråd med  

 forestillingens instruktør, i hvilket omfang kravet om en rimelig prøvetid  

 kan imødekommes.
 Den balletdanser, som i henhold hertil har udført en rolle, bør også  

 senere have lejlighed til at udføre rollen.
 § 58.  Bortset fra solodanserne er enhver balletdanser  

 pligtig at indstudere en rolle for i påkommende tilfælde at kunne udføre den.  

 Vedkommende har ikke krav på at optræde i rollen, men skal overvære prøverne  

 og skal eventuelt kunne indtræde i prøvearbejdet.
Hvis balletdanseren skal udføre rollen, er han om fornødent berettiget til  

 et antal yderligere prøver med instruktør (instruktørassistent) og  

 kapelmester, herunder som regel mindst en sceneprøve.
Det nærmere omfang af  

 prøverne aftales mellem teaterchefen og balletdanseren, såvidt muligt i  

 samråd med instruktøren.
 Den balletdanser, som i henhold hertil har udført en rolle, bør også  

 senere have lejlighed til at udføre rollen.
 § 59.  Bortset fra solodanserne er enhver balletdanser  

 i samme omfang som hidtil pligtig at være reserve for en anden danser.  

 Vedkommende har ikke krav på at optræde i rollen.
 Med undtagelse af særlige tilfælde bør det ikke pålægges dansere over 30  

 år at være reserver for yngre dansere.
 § 60.  Den, der indstuderer en rolle efter eget ønske,  

 har ikke krav på nogen udførelse af rollen.
 § 61.  Såfremt der i en ballet medvirker skuespillere  

 eller operasangere, foretages fordelingen af disse roller (partier) i  

 overensstemmelse med de for skuespillet og operaen gældende regler.
Klage over tildeling af roller (partier) § 62.  En scenisk kunstner, der af alvorlige  

 kunstneriske grunde vægrer sig ved at indstudere en tildelt rolle, kan gøre  

 indsigelse herom over for teaterchefen snarest muligt, efter at han er blevet  

 bekendt med rollens indhold.
 Fastholdes teatrets afgørelse, kan kunstneren inden 48 timer, efter at han  

 er blevet bekendt hermed, over for teaterchefen skriftligt fremsætte begæring  

 om, at sagen undersøges og bedømmes af teaterjuryen, hvis afgørelse er  

 endelig.
Pligt til at udføre roller (partier) § 63.  Bestemmelserne i dette afsnit (§§ 64-66) gælder  

 ikke for kunstnere, der skal udføre en rolle første gang efter at have  

 deltaget i et prøveforløb.
§ 64.  En skuespiller, der ikke er sygemeldt, har  

 pligt til uden prøve at udføre en rolle, som han har udført inden for de  

 sidste fire uger.
Har han udført rollen inden for de sidste ti dage, kan  

 tilkaldelse ske uden varsel.
Iøvrigt har skuespilleren krav på mindst fem  

 timers varsel.
En skuespiller, der indkaldes til at udføre en rolle, som han ikke har  

 udført inden for de sidste fire uger, kan kræve, at der før udførelsen  

 afholdes en prøve.
Såfremt han ikke har udført rollen inden for de sidste  

 otte uger, kan der kræves afholdt mindst to prøver.
§ 65.  En operasanger, der ikke er sygemeldt, har  

 pligt til uden prøve at udføre en rolle, som han har udført inden for de  

 sidste fire uger.
Har han udført rollen inden for de sidste ti dage, kan  

 tilkaldelse ske uden varsel.
I øvrigt har operasangeren krav på mindst fem  

 timers varsel.
 En operasanger, der indkaldes til at udføre en rolle, som han ikke har  

 udført inden for de sidste fire uger, kan kræve, at der før udførelsen  

 afholdes en prøve.
 § 66.  En balletdanser, der ikke er sygemeldt, har  

 pligt til uden varsel og uden prøve at udføre en rolle, der ved tildelingen  

 er betegnet som særlig krævende, såfremt han har udført rollen inden for de  

 sidste to uger.
En balletdanser, der indkaldes til at udføre en særlig krævende rolle, som  

 han ikke har udført inden for de sidste to uger, men inden for de sidste to  

 måneder, har krav på en forudgående prøve.
Såfremt han ikke har udført rollen  

 inden for de sidste to måneder, har han krav på mindst en forudgående prøve.
En balletdanser har pligt til uden varsel og uden prøve at udføre andre  

 roller end de foran nævnte, som han har udført inden for de sidste to  

 måneder.
Såfremt han ikke har udført rollen inden for dette tidsrum, men i  

 sæsonen, har han krav på mindst fem timers varsel.
Prøverne § 67.  De medvirkende i en prøve skal være parat til  

 at begynde prøvearbejdet i det lokale og nøjagtigt på det tidspunkt, der er  

 fastsat.
Ved prøver på scenen skal de medvirkende dog ikke indfinde sig på scenen,  

 før dette varsles ved ringning eller på anden måde.
Varslet gives fem  

 minutter før prøvens begyndelse.
 Hvis lederen af prøven ikke er mødt 15 minutter efter det fastsatte  

 begyndelsestidspunkt, er de mødte berettiget til at betragte prøven som  

 bortfaldet, medmindre der forinden er givet besked om ændring af  

 prøveforløbet.
§ 68.  Ved prøver med de sceniske kunstnere med fuld  

 og samtidig anvendelse af dekorationer og belysning må standsning af prøven  

 medhenblik på korrektion af dekoration og belysning ikke finde sted,  

 medmindre den kan gennemføres på få minutter og efter instruktørens skøn ikke  

 kan opsættes til en særlig dekorations- og belysningsprøve.
Ved den sidste  

 prøve før generalprøven kan sådanne ændringer kun finde sted i særligt  

 påtrængende tilfælde.
 Mindst en af de afsluttende prøver før en generalprøve med publikum på et  

 skuespil,i hvilket musik, sang eller dans ikke udgør en væsentlig bestanddel,  

 skal foregå uden standsning i de enkelte akter eller afdelinger.
 § 69.  Ved læseprøve på et skuespil må kunstnerne være  

 så vidt bekendt med deres roller, at de med udbytte kan deltage i prøven.  

 Nogle få prøver efter arrangementsprøverne skal rollen normalt kunne udføres  

 uden brug af teksthæfte.
Ved første klaverprøve på en opera må kunstnerne være så vidt bekendt med  

 deres partier, at de med udbytte kan deltage i prøven.
De medvirkende  

 solister har krav på et passende antal repetitioner og klaverprøver.
Efter  

 nogle få klaverprøver skal partierne normalt kunne synges uden brug af  

 klaverudtog.
 § 70.  Ved prøve skal de rekvisitter kunne benyttes,  

 som instruktøren og vedkommende kunstner skønner påkrævede for  

 indstuderingens nøjagtighed.
§ 71.  Under indstuderingsarbejdet kan kunstnerne over  

 for instruktøren fremkomme med forslag, ønsker og meninger vedrørende  

 udformningen af rollen.
Samtlige medvirkende skal dog udføre deres arbejde  

 efter de anvisninger, som gives af prøvens leder.
 Uden lederens samtykke må udeladelse eller tilføjelse ikke finde sted.
 Ingen er pligtig at udføre en rolle på en måde, der medfører fare for liv  

 og lemmer.
 Hvis rollen i henhold hertil, eller af alvorlige kunstneriske grunde,  

 nægtes udført, kan såvel vedkommende som teatret forlange spørgsmålet  

 forelagt for teaterjuryen.
 § 72.  Ingen af de medvirkende må forlade prøven i  

 utide, medmindre vedkommende har tilladelse hertil fra prøvens leder eller  

 regissøren.
Generalprøver og forestillinger § 73.  Ved generalprøver og alle opførelser skal de  

 medvirkende følge enhver under prøvearbejdet fastlagt anvisning, medmindre  

 teaterchefen giver vedkommende særlig tilladelse til fravigelse, eller denne  

 sker for at sikre forestillingens rette gang efter et indtrådt hændeligt  

 uheld.
 § 73 a.  Tidspunktet for en forestillings begyndelse  

 fastsættes af teaterchefen.
§ 74.  En scenisk kunstner skal være til stede på  

 teatret senest tre kvarter, før han skal indtræde på scenen.
Denne  

 bestemmelse kan i enkelte tilkende fraviges efter forudgående aftale med  

 forestillingens regissør.
 Der ringes ti minutter før forestillingens faktiske begyndelse.
Kapellets medlemmer skal have indtaget deres pladser senest fem minutter  

 efter, at der er ringet.
De må ikke forlade deres pladser under opførelsen,  

 medmindre deres tjeneste er påkrævet andetsteds, eller det sker med  

 teaterchefens eller kapelmesterens forudgående tilladelse.
 Kapellets medlemmer kan forlade pladserne i orkestergraven, når lyset  

 tændes på tilskuerpladsen.
 § 75.  Under generalprøve eller opførelse må ingen ved  

 ord, miner eller bevægelser besvare bifaldsytringer, mishagsytringer eller  

 anden stillingtagen fra publikum.
 Ingen må imødekomme tilskuernes opfordring til at gentage en scenisk  

 præstation eller nogen del heraf.
Teaterchefen bestemmer, i hvilket omfang fremkaldelser bør finde sted.
Der  

 skal afholdes fornøden prøve på fremkaldelsen.
 § 76.  Det er ikke tilladt kapellets medlemmer at  

 rejse sig fra deres pladser for at iagttage spillet på scenen.
Maskering, påklædning og rekvisitter § 77.  Rekvisitter, særlige masker, parykker, kostumer  

 og al anden påklædning, der er synlig for publikum, tilvejebringes og leveres  

 af teatret.
Det samme gælder for alt, hvad der indgår som en nødvendig del af  

 den synlige påklædning.
Hvis en kunstner foretrækker selv at levere sådan  

 påklædning, skal dette godkendes af teaterchefen.
 Almindelig anvendt sminke og sminkerekvisitter, almindeligt benyttede  

 sorte og brune sko og dertil hørende sokker og strømper samt sorte og hvide,  

 korte handsker skal dog leveres af kunstnerne selv, der tillige skal holde  

 sig med al anden påklædning end den, som tilvejebringes af teatret.
 Udgiften til anskaffelse, reparation og renholdelse af kunstnernes egne  

 beklædningsgenstande erstattes ikke af teatret, og der ydes ikke godtgørelse  

 for brugen.
 Reparation og renholdelse af teatrets effekter foretages udelukkende ved  

 teatrets foranstaltning.
 Kunstnerne må ikke på egen hånd anskaffe masker, parykker, påklædning  

 eller dele deraf, som skal betales af teatret.
 Om anskaffelse af balletpersonalets sko, støvler og tricots fastsættes  

 særlige regler af teaterchefen efter forudgående forhandling med ballettens  

 personaleorganisation.
 Til brug ved koncertopførelser påhviler det korets medlemmer selv at  

 anskaffe festdragt.
 § 77 a.  I det første prøveår er en korsanger pligtig  

 at modtage undervisning i sminkning og kropstræning; denne undervisning  

 foregår inden for den normerede tjenestetid.
 § 78.  De medvirkendes valg af påklædning og maskering  

 skal godkendes af instruktøren i samråd med scenografen.
Det engang trufne valg af kostume og maskering skal nøjagtigt følges ved  

 enhver opførelse af stykket.
Afvigelse herfra kan kun gøres med speciel  

 tilladelse af teaterchefen.
 De medvirkende skal i tilstrækkelig god tid forsikre sig om, at påklædning  

 og maskering er i orden til opførelsen og straks anmelde eventuelle mangler  

 til rette vedkommende.
 § 79.  Ved alle prøver i kostume skal dette være i  

 orden og til disposition for kunstnerne mindst 1 time før prøvens begyndelse.  

 Et kostume, der benyttes i aftenens forestilling, skal være anbragt på  

 påklædningsværelset senest samme dag kl. 15.
 § 80.  Det påhviler enhver medvirkende at aftale med  

 forestillingens rekvisitør, hvor de af ham benyttede fornødne rekvisitter er  

 henlagt, samt hvor de skal lægges efter brugen.
 Enhver medvirken de er endvidere ansvarlig for, at påklædningsgenstande og  

 lignende efter benyttelsen bringes tilbage til påklædningsværelset, eller at  

 der er truffet anden fast aftale om deres opbevaring.
§ 81.  De af teatret udleverede effekter, herunder  

 kostumer, parykker, rekvisitter og klaverudtog, er teatrets ejendom og må  

 ikke uden teatrets samtykke anvendes til andet formål end det, hvortil de er  

 udleveret.
De skal tilbageleveres ved hver sæsons afslutning, eller når  

 stykket udgår af repertoiret, forudsat at der ikke på forhånd er truffet  

 anden særlig aftale.
 Såfremt effekterne ved tilbageleveringen har lidt anden skade end normalt  

 ved tjenstlig brug eller skade, som er fremkommet ved et hændeligt uheld  

 eller som følge af simpel uagtsomhed, er vedkommende erstatningspligtig over  

 for teatret.
 Kapellets instrumenter, scenetjeneste og påklædning m.v.
 § 82.  Det påhviler teatret i muligt omfang at  

 anskaffe og vedligeholde instrumenter og instrumenttilbehør.
Et privatejet instrument kan efter aftale mellem teatret og ejeren  

 benyttes i tjenesten.
Instrumentet vedligeholdes i så fald af teatret, der  

 erstatter enhver skade, der opstår under brug i tjenesten, medmindre skaden  

 skyldes ejerens eget forhold.
 Såfremt instrumenterne lider skade som følge af brugerens groft uagtsomme  

 eller forsætlige forhold, er vedkommende erstatningspligtig over for teatret.  

 Hvis et teatret tilhørende instrument benyttes uden for tjenesten, påhviler  

 det brugeren at holde instrumentet tilbørligt forsikret mod skade.
 § 83.  Inden hver prøve, forestilling eller akt er  

 medlemmerne af kapellet pligtig at efterse og stemme de benyttede  

 instrumenter på den til enhver tid mellem teatret og kapellet aftalte måde.
 § 84.  Ethvert medlem af kapellet har pligt til at  

 udføre tjeneste på scenen som musiker.
§ 85.  Under opførelser er kapellets påklædning mørkt  

 tøj og mørke sko samt for herrernes vedkommende tillige hvid skjorte, mørkt  

 slips og mørke sokker.
Teaterchefen kan anordne festdragt.
 § 86.  Til pladsen som koncertmester eller solospiller  

 er knyttet pligt til i enkelt tilfælde at lede prøver med gruppens medlemmer.  

 Koncertmestre og solospillere i strygergrupperne skal tillige udarbejde  

 modelstemmer til buestrøg.
Koncertvirksomhed § 87.  I forbindelse med afholdelsen af koncerter,  

 herunder oratorier og koncertopførelser af operaer, nesættes en komite  

 bestående af fem medlemmer.
Teaterchefen udpeger to af disse medlemmer, og  

 kapellet udpeger af sin midte tre medlemmer.
For så vidt angår koncerter, i  

 hvilke operaens solister og/eller koret medvirker, tiltrædes komiteen af en  

 af solisterne, henholdsvis koret, udpeget repræsentant, der har stemmeret.
Komiteen vælger selv sin formand.
Afgørelsen træffes ved stemmeflerhed.
 Komiteens opgave er inden for den fastlagte budgetramme og under hensyn  

 til teatrets sæsonplan for repertoiret at udarbejde indstilling om  

 programsammensætning, valg af kapelmestre og eventuelle solister ved  

 koncerterne, at foretage de fornødne forberedende forhandlinger herom og at  

 påse, at der træffes de for gennemførelsen af koncerterne nødvendige  

 foranstaltninger i overensstemmelse med det endeligt fastlagte program og  

 budget.
 § 88.  Komiteen skal hvert år inden den 1. april  

 afgive skriftlig indstilling til teaterchefen om planerne for  

 koncertvirksomheden i det teaterår, der tager sin begyndelse det følgende  

 kalenderår.
Der afholdes indtil seks koncerter årligt.
Heri medregnes ikke gentagelser  

 af de enkelte koncerter.
§ 89.  Koncerterne benævnes »Det Kgl.
Kapels  

 koncerter«, og komiteen udgør sammen med teaterchefen koncerternes  

 præsidium.
 § 89 a.  Udover medvirken i kapelkoncerter er koret  

 pligtig i hver sæson at medvirke i indtil to korkoncerter.
Teaterbygningen § 90.  Påklædningsværelserne fordeles mellem de  

 sceniske kunstnere af teatret efter indstilling fra det sceniske personales  

 forhandlingsberettigede organisationer.
Teatret kan højst anvise fem  

 kunstnere samme påklædningsværelse.
 I det omfang, teatrets pladsmuligheder tillader det, har enhver kunstner  

 ret til en aflåselig skuffe og et aflåseligt skab samt adgang til baderum.  

 Enhver scenisk kunstmer har endvidere ret til en sminkeplads og et spejl.
§ 91.  Teatret afgør, i hvilket omfang der til den  

 enkelte forestilling stilles påklædere til rådighed for kunstnerne.
En  

 påklæder må højst betjene fem kunstnere på samme tid.
 Ingen kunstner må sende en tjenstgørende påklæder uden for teatrets  

 område.
 § 92.  Regler for personalets adgang til teatret og  

 dets lokaler optages i en særlig vagtmesterinstruks og bekendtgøres ved  

 opslag.
 Uvedkommende må ikke modtages eller indlades på teatret uden særlig  

 indhentet tilladelse.
 Den, der er sygemeldt, må ikke indfinde sig på teatret, medmindre der  

 foreligger særlig tilladelse, eller vedkommende indkaldes til sådan tjeneste,  

 som sygdommen muliggør.
 § 93.  Teatrets personale har fri adgang til at  

 overvære forestillingerne på tilskuerpladsen efter teaterchefens nærmere  

 bestemmelse.
Ingen må vise sig på tilskuerpladsen samme aften, han optræder synligt for  

 publikum på den pågældende scene.
Det samme gælder ved generalprøver med  

 publikum og eftermiddagsforestillinger.
§ 94.  Ingen må uden for teaterchefens forudgående  

 tilladelse opslå meddelelser i bygningen.
Personalets organisationer har dog  

 ret til at opslå meddelelser på de dertil bestemte steder.
Tourneer og gæstespil § 95.  Bestemmelser om befordringsgodtgørelse samt  

 time- og dagpenge m.v. fastsættes af teaterchefen på grundlag af forhandling  

 med personaleorganisationerne og med samtykke af ministeren for kulturelle  

 anliggender.
 § 96.  For forestillinger i henhold til den i loven  

 angivne tourneforpligtelse gælder følgende særlige bestemmelser for det  

 kunstneriske personale:
 Oplysning om en planlagt tourne (spillested og forestilling) opslås  

 tidligst muligt.
Tourneens rejseplan og en liste over de deltagende sceniske kunstnere skal  

 bekendtgøres ved opslag senest ti døgn før afrejsen.
I sygdomstilfælde kan  

 teatret dog indkalde en kunstner med kortere varsel.
Rejse fra og til teatret eller under tourneen kan ikke finde sted på  

 helligdage, hvor teatret er lukket, eller på fridage eller i ferien.
Rejse  

 fra teatret kan heller ikke finde sted på søn- og helligdage.
Hvis hjemkomst  

 finder sted søndag efter kl. 12, afholdes der ikke prøve for de pågældende  

 den følgende mandag.
I tiden mellem døgnets begyndelse og kl. 7 kan er ikke rejses i mere end 1  

 time, medmindre der stilles soveplads til rådighed.
Hvis rejse indledes i  

 tiden mellem døgnets begyndelse og kl. 9.30, er enhver deltager fritaget for  

 at medvirke i forestilling den foregående aften.
Hvis rejse afsluttes efter  

 kl. 24, er enhver deltager fritaget for at medvirke i prøve i det samme døgn.
En deltager, som skal medvirke i forestilling om aftenen, skal være fremme  

 senest fem timer før det angivne tidspunkt for forestillingens begyndelse,  

 hvis rejsen varer mere end to timer.
Dette gælder også, hvis vedkommende selv  

 sørger for sin befordring, medmindre andet aftales med tourneens leder.
Befordringsmidler og indkvartering bestemmes af teatret.
En deltager kan  

 dog ved meddelelse til tourneens leder senest to dage efter, at rejseplanen  

 er opslået, tilkendegive, at han selv vil sørge for sin befordring eller  

 indkvartering.
I særlige tilfælde kan teatret modsætte sig, at egen  

 befordring finder sted.
Prøver under tourneen kan kun vedrøre en forestilling, som indgår i  

 tourneens program.
Prøve kan tidligst påbegyndes en time efter ankomsten.
I  

 øvrigt gælder de sædvanlige bestemmelser om prøvetid under tourneen,  

 medmindre andet aftales.
 Rejsetiden beregnes på grundlag af afrejse fra og ankomst til Det kgl.  

 Teater eller det sted, hvor tournedeltagerne indkvarteres.
 Fravigelser kan finde sted på grund af forsinkelser, som teatret ikke har  

 indflydelse på.
Foranstående bestemmelser hindrer ikke, at tournedeltagerne indkvarteres i  

 en anden by end den, hvor forestillingen opføres, forudsat at afstanden ikke  

 overstiger 40 km.
De sceniske kunstnere og kapelmesteren bør fortrinsvis  

 indkvarteres på de steder, der ligger nærmest ved det teater, hvor  

 tourneopførelsen skal foregå.
 § 97.  For tourneer eller gæstespil, som finder sted  

 på Færøerne, i Grønland eller i udlandet, bortset fra grænseområdet, gælder  

 følgende særlige bestemmelser for det kunstneriske personale:
Det planlagte arrangement bør bekendtgøres ved opslag senest tre måneder i  

 forvejen.
Hvis arrangementet vil medføre fraværelse i mere end 14 dage, bør  

 varslet dog være seks måneder.
I opslaget bør tillige de planlagte  

 forestillinger angives.
De medvirkende kunstnere skal underrettes ved  

 personlig meddelelse senest en måned - henholdsvis to måneder - før afrejsen.  

 I sygdomstilfælde kan teatret dog indkalde en kunstner med kortere varsel.
 Ingen har pligt til at deltage i tourne eller gæstespil, der medfører  

 samlet fravær i mere end en måned.
For fravær i mere end 8 dage udbetales der kunstnerne et ekstra vederlag.  

 Vederlaget ydes fra den 9. dag.
Hvis tourneen varer i mere end 14 dage,  

 tilkommer der i umiddelbar fortsættelse af tourneen deltagerne en særlig  

 ferie, medmindre de alligevel skal have sommerferie på dette tidspunkt.
 De sædvanlige bestemmelser om prøvetid gælder ikke for deltagerne.
Ikrafttrædelses- og overgangsbestemmelser § 98.  Dette reglement træder i kraft den 1. juli  

 1983. Reglementet tages op til revision hvert 3. år. dog første gang 2 år  

 efter ibrugtagningen af det ny- og ombyggede teater.
 § 99.  Reglement af 31. marts 1971 for Det kongelige  

 Teater og kapel ophæves.
 For så vidt angår forhold, hvorom der efter dette reglement skal aftales  

 eller fastsættes særlige bestemmelser, forbliver de hidtil gældende  

 forskrifter i kraft, indtil de afløses af nye bestemmelser.
 Teatret bemyndiges til efter forhandling med personalerne at gennemføre  

 sådanne ændringer, der gør afviklingen af fællesforestillinger mulig inden  

 for de ændrede reglementer (koordinering af pausebestemmelserne).  

 Forhandlingerne vil tage udgangspunkt i de af personalerne udarbejdede  

 forslag til reglementer for fællesforestillinger, der er modtaget af teatret  

 den 13. oktober 1981.
Ministeriet for kulturelle anliggender,  

 den 24. februar 1984 Mimi Stilling Jakobsen /-Niels-Jørgen Nielsen 1. juli 1983 Bemærkninger Bemærkningerne er i det væsentligste blevet til i forbindelse med de  

 forhandlinger, der blev ført i 1969-70 mellem teatrets ledelse og personalets  

 organisationer forud for fastsættelsen af reglementsbestemmelserne pr. 1.  

 juli 1970. I bemærkningerne indgår de ændringer, som ministeren for  

 kulturelle anliggender har truffet beslutning om pr. 1. juli 1983 efter  

 forudgående forhandlinger i 1982 og 1983 mellem ministeriet for kulturelle  

 anliggender, finansministeriet, lønnings- og pensionsdepartementet, teatret  

 og personalerne.
 Til § 3:
 Det er forudsat, at omfanget af disse stillinger fastlægges efter de samme  

 retningslinier som for statens tjenestemænd, jfr. tjenestemandslovens § 7.
 Til § 5:
Det er overfor ballettens organisation tilkendegivet, at teatret er  

 indstillet på at opretholde den hidtidige praksis med hensyn til konkurrence  

 ved ansættelse af balletdansere som aspiranter ved det fyldte 18. år og ved  

 ansættelse af dansere, der ikke er uddannet på teatret.
Man vil også fortsat  

 give to medlemmer af organisationens bestyrelse adgang til at overvære  

 konkurrencen og deltage i drøftelserne uden stemmeret.
 Til § 7:
 Ansættelse på prøve sker typisk fra det 16. år (med påbegyndelse af den  

 såkaldte aspirantansættelse), men kan også finde sted på et senere tidspunkt.  

 For aspiranterne gælder den hidtidigt praktiserede ordning, hvorefter hvert  

 år, der afsluttes med en eksamen, er at betragte som et prøveår.
 Til § 15:
 I overensstemmelse med indstillingen fra driftsøkonomisk udvalg er det  

 hensigten, at der skal fastsættes bestemmelser, hvorefter det i  

 pensionsgivende stilling ansatte personale er berettiget til afsked med fuld  

 pension ved nærmere angivne (lavere) aldersgrænser, jfr. for så vidt angår  

 statens tjenestemænd pensionslovens § 3. Dise bestemmelser forudsættes  

 medtaget i reglementet for Det Kongelige Teaters pensionsfond.
 Til § 19:
 »Afskedigelse på grund af alder« omfatter kun afskedigelse i  

 henhold til § 15, stk. 1.
 Til § 21:
Bestemmelsen i stk. 2 kan ikke anses for overtrådt, såfremt et medlem af  

 det kunstneriske personale påtager sig beskæftigelse i henhold til en aftale,  

 hvorved teatertjenesten klart skal gå forud for den pågældende aftale.
Det  

 samme gælder for kapellets vedkommende om beskæftigelse i prøvetiden, der  

 påtages i det tidsrum, i hvilket prøvesedlen ikke kan ændres, jfr. kapellets  

 tjenestetidsreglement § 9.
 Til § 22:
 Ved fortolkningen af denne bestemmelse må der lægges afgørende vægt på, at  

 det hermed er tilsigtet at værne teatret selvfølgelige interesser og  

 rettigheder med hensyn til de af teatret indstuderede eller opførte værker.  

 Efter omstændighederne vil det derfor kunne være en overtrædelse af  

 bestemmelsen i stk. 2, at blot to kunstnere offentligt fremfører et af de  

 pågældende værker eller dele deraf.
 Til § 23:
Udtrykket »kunstnere« eller »det kunstneriske  

 personale« er i hele reglementet anvendt som en fælles betegnelse for  

 medlemmer af skuespil, opera, kor, ballet og kapel.
Derimod omfatter  

 udtrykket »de sceniske kunstnere« alene personalet fra skuespil,  

 opera, kor og ballet.
En ansøgning om tilladelse i henhold til stk. 2 forudsættes imødekommet,  

 medmindre afgørende kunstneriske grunde er til hinder derfor, eller teatret  

 selv planlægger en tourne til det pågældende sted.
Eventuelt afslag på  

 ansøgningen bør begrundes.
Bestemmelsen i stk. 2 vil særlig have betydning  

 for de sceniske kunstnere, og ansøgning om tilladelse bør i almindelighed  

 ikke nægtes til mindre grupper af kapellet eller koncerter uden for sæsonen.
 Til § 28:
 Teatret er indstillet på, at reglerne om tjenestetid fortsat skal være  

 ensartede for det pensionsansatte og det kontraktansatte personale inden for  

 hvert enkelt gruppe, dog bortset fra tilfælde, hvor en ansat kun er engageret  

 til at udføre en eller flere nærmere fastlagte opgaver.
Bestemmelserne i denne og de følgende paragraffer er udformet efter  

 reglerne for statens tjenestemænd, jfr. tjenestemandslovens kapitel 10, men  

 der er under hensyn til teatrets særlige forhold og for at klargøre  

 bestemmelserne foretaget visse ændringer.
Ved fortolkningen bør det haves for  

 øje, at bestemmelserne tilsigter at give personalet og teatret den samme  

 reelle retsstilling, som i henhold til tjenestemandsloven tilkommer  

 tjenestemændene og staten.
 Til § 31:
 Det er forudsat, at der i hovedaftalen optages en bestemmelse, hvorefter  

 prsonaleorganisationerne på Det kgl Teater tidligst kan rejse krav om  

 generelle ændringer af løn- og ansættelsesvilkårene samtidig med, at dette  

 sker for statens tjenestemænds vedkommende.
 Til § 44:
 I modsætning til tidligere er det nu overladt til organisationerne selv at  

 bestemme valgmåden.
 Til § 45:
I bestemmelsen er det klart fastlagt, at kunstnerne har pligt til at  

 medvirke ved koncerter.
Det har dog været en forudsætning, at dette alene  

 omfatter koncerter under medvirken af Det kongelige Kapel.
 For så vidt angår kapellets medvirken ved koncertvirksomhed henvises  

 tillige til den særlige aftale, der er truffet under forhandlingerne.
Over for operaens solister er det tilkendegivet, at der vil være tale om  

 en relevant bristende forudsætning for kunstnernes ansættelse ved teatret,  

 såfremt driftsformen omlægges, således at koncertopgørelser bliver en af de  

 væsentligste dele af teatrets virksomhed.
Der foreligger imidlertid ingen  

 planer herom, og teatret er indstillet på overfor operaens solister fortsat  

 at anerkende den begrænsning, der følger af bemærkningerne til det tidligere  

 reglements § 17. Heri er det fremhævet, at afholdelse af indtil fem koncerter  

 årligt, hvoraf to med solister fra teatret, ligger inden for de naturlige  

 rammer for kunstnernes pligtige medvirken.
 Under forhandlingerne i 1969-70 har man i øvrigt især drøftet følgende  

 problemer (bemærkningerne vedrørende a) indholdet af »sin tjeneste«  

 er anført med de af ministeren pr. 1. juli 1983 besluttede ændringer):
Ethvert medlem af det sceniske personale er pligtig - inden for sin  

 normale tjenestetid - at medvirke i anden kunstart uden vederlag, dog mod  

 særskilt vederlag ved medvirken i andet end eget kunstnerisk fag.
Det er  

 herved forudsat fra teatrets side, at anvendelsen af en kunstner i et andet  

 kunstnerisk fag alene sker ud fra kunstneriske hensyn og i øvrigt med skyldig  

 hensyntagen til den pågældendes udvikling og uddannelse.
 Skuespilleres og operasangeres medvirken i operetter, vaudeviller,  

 syngespil og musicals betragtes fortsat som medvirken inden for eget fag.  

 Foreningen af skuespil- og operapersonalet ved Det Kongelige Teater mener  

 ikke, at kunstnerne er forpligtet til at deltage i deklamationer, oplysninger  

 eller sangaftener uden særlig aftale, bortset fra fremførelse af prologer  

 samt medvirken i helt særegne forestillinger som f.eks. mindeforestillinger.
Teaterchefen fastsætter i ethvert tilfælde størrelsen af det enkelte  

 vederlag.
Teatret bemyndiges i øvrigt til at indgå aftale om disse vederlag,  

 der forudsættes ydet med 3 forskellige satser svarende til omfang og  

 sværhedsgrad af den enkelte rolle.
I ganske særlige tilfælde vil der kunne  

 ydes et større vederlag.
Korets medlemmer er pligtige til uden særskilt vederlag at medvirke i  

 solistiske partier, hvis sanglige udførelse ikke overstiger 2 minutter.  

 Teatret har forståelse for, at enkelte medlemmer af koret principielt eller  

 for en periode ikke ønsker at medvirke som solist, hverken på Det Kongelige  

 Teater eller på andre operascener.
Teatret er derfor indstillet på i sådanne  

 tilfælde at fritage en korsanger for udførelse af ovennævnte partier.
Koret er indforstået med at udføre statisttjeneste (stum tjeneste),  

 såfremt man i øvrigt medvirker i den pågældende forestilling som sanger,  

 forudsat at der er tale om opera, syngespil, operette, musical eller  

 lignende.
Derimod er koret ikke forpligtet til som led i tjenesten at udføre  

 statisttjeneste i skuespil og ballet, medmindre deres medvirken har karakter  

 af en kortjeneste (f.eks. rene talekor).
 Klager over tildelingen af ovennævnte roller (partier) er omfattet af  

 reglementets almindelige bestemmelser herom, jfr. § 62.
 Organisationerne har fremhævet, at denne bestemmelse berører et for  

 kunstnerne meget centralt problem, idet det ved alle engagementer på Det kgl  

 Teater har været fremhævet, at teatret spiller på skift, og at kunstnerne  

 derfor kan regne med at have nogen arbejdstid til overs.
Der er enighed om, at kunstnerne har pligt til at medvirke ved  

 forestillinger på de scener, teatret disponerer over i sæsonen 1982/83 samt  

 ved tourneer og gæstespil i provinsen eller udlandet.
Kapellets organisation  

 har dog ved reglementets godkendelse forbeholdt sig sin stilling til  

 medvirken på andre scener i København end Gamle og Nye Scene.
Der er tillige enighed om, at personalet i tilfælde af en ombygning af det  

 nuværende teaterhus ikke kan modsætte sig, at virksomheden helt eller delvis  

 midlertidigt bliver henlagt til en anden scene.
Personalet kan heller ikke  

 modsætte sig en ændring af teatrets driftsform, hvorefter en af scenerne  

 forbeholdes (eller i det væsentlige forbeholdes) opførelse af opera og  

 ballet, medens den anden scene reserveres for skuespil.
Endelig er der enighed om, at teatret har adgang til i et vist omfang at  

 lade prøverne afholde andet sted end i prøvelokalerne eller på scenerne i den  

 nuværende bygning, Gråbrødrescenen og Comediehuset.
Skuespillets og operaens  

 personale har dog gjort gældende, at man ønsker forudgående forhandling med  

 personalet, såfremt mere end et begrænset antal prøver, f.eks. de to  

 afsluttende prøver, på en forestilling henlægges til provinsen.
Kapelets  

 organisation har endvidere fremhævet, at det generelt må være en forudsætning  

 for at afholde prøver uden for teaterbygningen, at der forefindes fornødne  

 faciliteter i forbindelse med prøvelokalet, ligesom man har peget på  

 betydningen af, at der tages hensyn til de værdifulde instrumenter, som kun  

 vanskeligt tåler transport m.v.
Teatret har indrømmet, at personalet ikke kan anses forpligtet til at  

 optræde på en scene uden for København, såfremt teatret skulle overtage den  

 egentlige drift af en sådan scene.
Med ballettens, korets og kapellets  

 organisationer er der tillige tilvejebragt enighed om, at personalet kun  

 efter forudgående forhandling har pligt til at optræde i mere end 14 dage på  

 en scene i København.
Det har under forhandlingerne ikke kunnet afklares, i hvilket omfang det  

 er et led i personalets tjeneste at medvirke i forestillinger eller prøver  

 udover de foran givne tilfælde.
Fra teatrets side har det stedse været  

 fastholdt, at etablering af endnu en fast scene ved eller i tilknytning til  

 Det kongelige Teater ikke generelt ville indebære en sådan ændring af  

 kunstnernes arbejdsvilkår, at de ikke skulle have pligt til at medvirke ved  

 forestillinger på denne scene.
Det vil dog være ønskeligt, at der i eventuelt  

 påkommende tilfælde forudgående føres forhandlinger med personalet om disse  

 spørgsmål.
 Teatret er betænkelig ved at acceptere dette standpunkt, men man vil i  

 videst muligt omfang imødekomme ønsket om forudgående forhandling.
 Til § 46:
Der har været enighed om den foretagne afsvækkelse af bestemmelsen i  

 forhold til det hidtidige reglement, således at personaleorganisationerne  

 ikke er afskåret fra at udtale sig offentligt om teatrets forhold.
Man har  

 dog samtidig henledt organisationernes opmærksomhed på, at teatret vil  

 værdsætte, at sådanne meningstilkendegivelser inden offentliggørelsen  

 fremsendes til orientering for teaterchefen, ligesom det må være naturligt,  

 at organisationerne søger problemerne løst ved henvendelse til teatrets  

 ledelse, før der indledes nogen offentlig aktion.
Organisationerne har  

 anerkendt disse synspunkter.
 Til § 47:
I forbindelse med forhandlingerne i 1969-70 har organisationerne  

 principielt fastholdt ønsket om, at personalet i videre omfang får  

 indflydelse på teatrets ledelse.
Som et led i en sådan ordning har man særlig  

 fremhævet, at der bør etableres et eller flere organer for meningsudveksling  

 mellem teatret og personalet eller grupper af personalet.
Et sådant forum for  

 debat, der ikke bør bindes i for faste regler, vil kunne bidrage til  

 afspænding af mange problemer og vil muliggøre en gensidig  

 forhåndsorientering til nytte for alle parter.
Personalet værdsætter den  

 eksisterende adgang til at forelægge problemer for teatrets ledelse, men det  

 vil ofte være utilfredsstillende at skulle trænge sig på med disse spørgsmål,  

 særligt i tilfælde hvor dette først sker, efter at der er disponeret af  

 ledelsen.
Man anerkender, at der kan forekomme sager af en sådan karakter, at  

 en forudgående drøftelse af dem i en videre kreds ikke er mulig eller heldig,  

 men det er personalets opfattelse, at ledelsen hidtil har tillagt dete hensyn  

 for betydelig vægt og derved også har bidraget til uheldig rygtedannelse.
Organisationerne har understreget, at man ikke ønsker at medvirke ved  

 tildeling af roller eller øvrige kunstneriske dispositioner, men at det eller  

 de påtænkte organer alene skal have en formildende opgave ved at virke som  

 kanal for en ordnet meningsudveksling mellem teatrets ledelse og personalets  

 repræsentanter.
Det vil være en væsentlig opgave for  

 personalerepræsentanterne at viderebringe indholdet af drøftelserne i  

 kontaktorganet til hele personalet i den pågældende gruppe.
Efter fastsættelsen af reglementsbestemmelserne pr. 1. juli 1970 er der i  

 overensstemmelse med de herom gældende regler nedsat samarbejdsudvalg, jfr.  

 senest finansministeriets cirkulære nr. 199 af 21. november 1979 om  

 samarbejde og samarbejdsudvalg i statens virksomheder og institutioner.
I  

 forlængelse heraf er der nedsat et kantineudvalg under samarbejdsudvalget.
For de kunstneriske personaler er der endvidere nedsat samråd, hvor der  

 primært behandles spørgsmål af ren kunstnerisk art.
Disse samråd er dog ikke  

 underudvalg af samarbejdsudvalget.
 Til § 48 (overskriften):
 Det afgørende kriterium for, om en forestilling skal karakteriseres som  

 skuespil, opera eller ballet, er angivelsen heraf på teatrets offentliggjorte  

 repertoireplan.
 Til § 48:
 Ved særlig krævende partier forstås sådanne, som giver indehaveren adgang  

 til at forlade prøven kl. 14.00, såfremt partiet skal udføres samme aften.
 Under forhandlingerne har teatret tilkendegivet, at formuleringen af stk.  

 3, 1. pkt. naturligvis ikke er udtryk for, at bestemmelsen vil blive brugt  

 til vilkårlige tildelinger og fratagelser.
 Til § 49:
Teatret er indstillet på i videst muligt omfang at imødekomme  

 operasolisternes ønske om, at der skiftes regelmæssigt mellem to kunstnere,  

 til hvem den samme rolle er tildelt.
Fravigelse heraf kan dog være  

 velbegrundet i praktiske forhold såsom sygdom eller ønsket om at undgå  

 overanstrengelse af kunstneren, og teatret må tillige have frihed til til  

 enhver tid at lade rollen udføre af den, der kuntnerisk og publikumsmæssigt  

 giver forestillingen størst værdi, ligesom man må kunne tage hensyn til den  

 som helhed kunstnerisk bedst mulige besætning af forestillingen. Ønsket om at  

 give en yngre kunstner lejlighed til at prøve en bestemt rolle kan heller  

 ikke motivere, at den pågældende skal have lige ret med en ældre kvalificeret  

 kollega.
Teatret har under forhandlingerne tilkendegivet, at man ikke har planer om  

 i videre omfang end hidtil at tildele roller i skuespil til flere kunstnere  

 samtidig.
Skuespillets organisation har præciseret, at begge skuespillere bør  

 være indforstået med en fælles tildeling af rollen, men har iøvrigt erklæret  

 sig villig til at medvirke til alternerende besætning af roller i det  

 hidtidige omfang.
 Til § 51:
 Bestemmelsen omhandler først og fremmest doublering med kortere varsel.  

 Den er accepteret af skuespillets og operaens organisation.
Over for en foreslået bestemmelse om pligt til indstudering som reserve  

 har organisationen derimod fremhævet, at det er en belastning for en kunstner  

 at vide, at andre følger hans udførelse af en rolle med henblik på når som  

 helst at skulle overtage den.
Det er ligeledes en stor byrde for kunstnerne  

 at have pligt til uden særligt varsel at skulle overtage en rolle, ligesom  

 det kan bevirke, at de til stadighed må have lært et omfattende antal roller,  

 som de måske aldrig får lejlighed til at udføre.
Et sådant forhold vil  

 tillige være egnet til - specielt for operaens vedkommende - at nedbryde  

 ensemblesammenholdet og fremkalde frygt for indkaldelse af gæster, idet de  

 fastansatte bliver en reserve, hvis gæsterne er forhindret.
Man kan ikke  

 anerkende at henvisningen til lignende forhold på privatteatrene er rimelig.  

 Ved disse teatre er der normalt tale om engagement til en bestemt  

 forestilling, hvor det dels er lettere at sige nej til forpligtelsen, dels,  

 hvis man påtager sig den, lettere at forberede sig.
På det kgl.
Teater  

 engageres man på længere sigt, normalt for 2 a 3 sæsoner, og forpligtelsen  

 vil derved få et langt videre omfang.
 Teatret har herefter ikke ment at kunne fastholde en bestemmelse om, at  

 personalet ved skuespillet og operaen som et led i den pligtige tjeneste skal  

 påtage sig at være reserve i en rolle.
 Et sådant arrangement vil derimod kunne gennemføres efter aftale med  

 kunstnerne.
 Til § 52:
 Teatret er indforstået med, at det - i særlig grad over for skuespillerne,  

 der hidtil ikke har haft sådanne opgaver - tilkendegives ved tildelingen,  

 hvad det indebærer at overtage en rolle til studium.
 Til § 54:
Bestemmelsen tager kun sigte på dansere, der i denne egenskab medvirker i  

 skuespil.
Hvis derfor en danser skal optræde som skuespiller i et skuespil,  

 omfattes han ikke af nærværende bestemmelse, men fordelingen må for hans  

 vedkommende foretages efter bestemmelserne i §§ 48-53.
 Til § 56:
 Under forhandlingerne har balletorganisationen fremsat meget kategoriske  

 krav om, at der skal skiftes mellem holdene, i hvert fald for kunstnere over  

 23 år.
Teatret kan for så vidt forstå kunstnernes ønske i så henseende og er  

 villigt til i videst muligt omfang at tage hensyn hertil.
Dette kan dog ikke  

 hindre, at teatret må have frihed til til enhver tid at lade rollen udføre af  

 den, der kunstnerisk og publikumsmæssigt giver forestillingen størst værdi,  

 ligesom man må kunne tage hensyn til den som helhed kunstnerisk bedst mulige  

 besætning af de enkelte forestillinger.
Fravigelse af skiften mellem  

 kunstnerne kan tillige vær motiveret af praktiske forhold, såsom sygdom eller  

 af den omstændighed, at vedkommende danser skal optræde i et andet parti  

 (eventuelt flere partier) samme aften.
Også hensynet til at undgå  

 overanstrengelse af en danser, som samme dag har medvirket i en krævende  

 prøve, samt hensynet til en hensigtsmæssig tilrettelæggelse af prøvearbejdet  

 kan uden videre begrunde en fravigelse af skift mellem kunstnerne.
 Teatret vil, såvidt det er praktisk muligt, imødekomme organisationens  

 ønske om, at 2. hold kan kræve afholdelse af en særlig sceneprøve, såfremt  

 holdets første offentlige fremtræden finder sted meget lang tid efter 1.  

 holds.
I stk. 3 er det udtrykkeligt fastslået, at bestemmelsen må læses i  

 sammenhæng med § 55. Systemet i de to paragraffer er herefter følgende: § 55  

 giver regler om tildeling og fratagelse af roller, som hver for sig er  

 tildelt en enkelt kunstner.
Det er anset for ufornødent i denne situation  

 udtrykkeligt at foreskrive, at tildeling af en rolle indebærer ret og pligt  

 for den pågældende til at indstudere og udføre rollen.
Kun i en særlig  

 situation - nemlig når en allerede tildelt rolle fratages den pågældende  

 kunstner på et sent tidspunkt af indstuderingen - er der som en beskyttelse  

 af kunstneren indføjet en regel om, at vedkommende trods fratagelsen har krav  

 på at færdigindstudere rollen og på at kunne udføre den mindst een gang.
§ 56  er supplement til § 55 og tilsigter alene at  

 fastslå, at ordlyden af § 55 ikke er til hinder for, at to eller flere  

 kunstnere kan få tildelt den samme rolle.
Dette behøver ikke nødvendigvis at  

 ske på samme tidspunkt.
Formen for tildeling af rollen er også i dette  

 tilfælde angivet i § 55, men ved den i § 56 foreliggende situation har man  

 fundet det rigtigst udtrykkeligt at anføre, at hver af kunstnerne har samme  

 ret og pligt til at indstudere rollen.
Om de pågældendes adgang til at udføre  

 rollen henvises til bemærkningerne foran.
 Til § 57:
I forbindelse med stk. 3 bemærkes, at teatret anerkender, at den danser,  

 som i en nødsituation overtager en rolle, har et berettiget ønske om også  

 senere at udføre denne.
Man har dog ikke fundet det rimeligt, at vedkommende  

 altid og uden hensyn til forløbet af dubleringen skal have det samme krav på  

 at komme til at fremføre rollen som den, hvem den oprindelig er tildelt.  

 Afgørelsen herom må træffes i hvert enkelt tilfælde, men det må være  

 udgangspunktet, at den dublerende danser også senere får lejlighed til at  

 udføre rollen.
 Til § 58:
Bestemmelsen omhandler såkaldt uddeling af roller »i parentes«.  

 Dette indebærer, at danseren har pligt til at overvære alle prøver og at  

 danse med »i kulissen«, at han har pligt til at indtræde i prøven,  

 såfremt den egentlige indehaver af rollen har forfald, og at han ikke har  

 krav på at udføre partiet, men ejheller har nogen egentlig pligt hertil.  

 Såvel korps- som solodansere kan stå »i parentes«, men ordningen  

 bruges fortrinsvis til yngre dansere for i påkommende tilfælde at give dem en  

 chance for at vise deres kunstneriske formåen og udvikling.
Ordningen  

 anvendes ikke ved partier i balletkorpset, men kun for så vidt angår de mere  

 solistisk prægede roller.
Det er ikke udelukket at tildele rolle »i  

 parentes« ved siden af flere alternerende hold.
Under forhandlingerne har balletorganisationen erklæret sig indforstået  

 med, at den gældende praksis fortsætter med visse begrænsninger.
Af disse har  

 teatret kunnet acceptere, at ordningen ikke gælder for solodanserne, og at  

 den danser, som efter at have stået »i parentes« får lejlighed til  

 at udføre rollen, også får adgang til i et vist omfang senere at optræde i  

 rollen.
Derimod har man ikke fundet det hensigtsmæssigt at foreskrive, at danseren  

 skal have ret til mindst en gang at fremføre rollen.
En sådan bestemmelse  

 ville bevirke, at der ikke var nogen synderlig forskel på at få tildelt en  

 rolle og på at få rollen tildelt »i parentes«.
Meningen med  

 bestemmelsen er som nævnt i første række at give danserne en chance for at  

 komme til at optræde i et parti, som de under hensyn til alder, udvikling og  

 erfaring ellers næppe kunne gøre sig håb om at få tildelt.
Herved tilgodeses  

 tillige en interesse for teatrets ledelse i at have mulighed for  

 gennemførelse af forestillingen, såfremt der skulle indtræde forfald hos de  

 dansere, der oprindeligt har fået tildelt rollen.
Det må i høj grad bero på  

 en konkret vurdering, såvel hos danseren selv som hos balletmesteren, om han  

 efter at have prøvet et parti »i parentes« skønnes at have  

 kunstnerisk og fysisk formåen til at udføre det for publikum på forsvarlig  

 måde, og det ville derfor være i strid med hele baggrunden for denne ordning,  

 såfremt vedkommende altid skulle have krav på mindst een opførelse.
Det  

 understreges imidlertid, at teatret vil bestræbe sig for, at den danser, som  

 har indøvet en rolle »i parentes« på tilfredsstillende måde, og som  

 selv føler sig i stand til at udføre den, får lejlighed til at udføre rollen  

 for publikum, også selvom der ikke måtte indtræde forfald for de, til hvem  

 den oprindeligt er uddelt.
 Til § 59:
 Ballettens organisation har under forhandlingerne fremført ønske om, at  

 det i en særlig bestemmelse måtte blive fastslået, at solodansere, der har  

 været udnævnt som sådan i tre år, ikke har pligt til at danse i  

 balletkorpset.
Teatret har forståelse for den tankegang, der ligger bag forslaget, og man  

 vil søge at sikre de ældre solodansere mod at skulle udføre såkaldte  

 korpspartier.
Man er imidlertid betænkelig ved at fastslå en sådan  

 udtrykkelig regel, først og fremmest fordi det næppe er muligt klart at  

 angive indholdet af bestemmelsen.
Det må således tages i betragtning, at det  

 allerede er temmelig håbløst at angive, hvorvidt et parti er et korpsparti  

 eller et soloparti.
Fastlæggelsen heraf kan f.eks. ikke med rimelighed bero  

 på, om den pågældende rolle udtrykkeligt er nævnt med navn i programmet, og  

 man har i det hele måttet opgive at fide frem til et anvendeligt kriterium.
Den af organisationen foreslåede regel må herefter forventes at ville føre  

 til en lang række vanskelige afgrænsningsproblemer, hvorom der let kan opstå  

 disput mellem kunstnerne og teatret.
Hertil kommer, at reglen formentlig  

 ville kunne bevirke, at teatret måtte være mere nøjeregnende med at udnævne  

 solodansere eller at disse ville blive afskediget tidligere end ellers.
 Bestemmelsen er herefter ikke medtaget, men dette er ikke udtryk for, at  

 teatret afviser at tage hensyn til solodansernes rimelige ønske om at blive  

 placeret i roller, der svarer til deres kunstneriske og tekniske standard.
 Til § 63:
Bestemmelserne i §§ 64-66 regulerer alene kunstnernes pligt til -  

 eventuelt med varsel eller et antal prøver - at kunne optræde i  

 forestillinger i det løbende repertoire, dvs. forestillinger, der efter  

 afholdt premiere må anses som færdigindstuderede.
Bestemmelserne tager  

 tillige kun sigte på at regulere forholdene, såfremt der ikke på et senere  

 tidspunkt afholdes et nyt prøveforløb, sålede som dette i almindelighed sker  

 efter sommerferien som optakt til den nye sæson.
Reglementet indeholder ikke bestemmelser om, hvornår kunstnerne har pligt  

 til at optræde efter afholdelsen af prøveforløb.
Man har anset det for  

 udelukket at give generelle regler herom.
 Til § 64:
 Teatret har under forhandlingerne tilkendegivet, at man i slutnigen af den  

 i stk. 1 angivne periode på fire uger vil se velvilligt på skuespillerens  

 eventuelle ønske om en prøve forud for opførelsen.
 I de i stk. 2 omhandlede situationer har man anset en særlig  

 varselsbestemmelse for overflødig, idet kravet om afholdelse af prøve i  

 praksis vil forhindre, at teatret pålægger skuespilleren at optræde, uanset  

 at han selv ikke føler sig i stand hertil på grund af for kort tid til  

 forberedelse.
 Til § 65:
 Teatret har under forhandlingerne tilkendegivet, at man i slutningen af  

 den i stk. 1 angivne periode på fire uger vil se velvilligt på operasangerens  

 eventuelle ønske om en prøve forud for opførelsen.
 I de i stk. 2 omhandlede situationer har man anset en særlig  

 varselsbestemmelse for overflødig, idet kravet om afholdelse af prøve i  

 praksis vil forhindre, at teatret pålægger operasangeren at optræde, uanset  

 at han selv ikke føler sig i stand hertil på grund af for kort tid til  

 forberedelse.
 Til § 66:
 Teatret har under forhandlingerne tilkendegivet, at man i den i stk. 2, 2.  

 pkt. foreliggende situation vil bestræbe sig for at afholde to prøver.
 Til § 67:
Det har været en afgørende forudsætning for fastlæggelsen af prøvetiden og  

 pausernes omfang i henhold til tjenestetidsreglementerne, at samtlige  

 medvirkende er parat til at begynde eller genoptage prøvearbejdet på det  

 angivne klokkeslet.
Det vil således ikke være nogen acceptabel undskyldning  

 for at komme for sent, at prøvearbejdet foregår i et lokale, der ligger langt  

 fra påklædningsværelserne eller marketenderiet, idet de medvirkende selv må  

 sørge for at afsætte fornøden tid til at kunne indfinde sig i prøvelokalet.  

 Det er heller ingen undskyldning, at eventuel ringning eller anden form for  

 varsling til prøver uden for scenen ikke er foretaget eller foretaget på et  

 senere tidspunkt end sædvanligt, ligesom der heller ikke kan tages hensyn  

 til, at en medvirkende har overhørt ringning.
Bortset fra den i stk. 2  

 angivne situation (sceneprøver) er ringning eller andet varsel alene en  

 serviceforanstaltning, der ikke fritager de medvirkende for selv at have  

 ansvar for, at prøvearbejdet i fuldt omfang kan indledes eller genoptages  

 præcis på det fastsatte tidspunkt eller umiddelbart efter pausens ophør.
 Organisationerne har tiltrådt dette og er under forhandlingerne tillige  

 gjort bekendt med, at teatret er indstillet på herefter at påtale enhver  

 forsinkelse.
Teatret har erklæret sig indforstået med at opretholde den ved balletten  

 hidtil anvendte praksis med angivelse af »ca.-tider«.
Sådan  

 angivelse foretages ved ballettens prøver i prøvesalen, men ikke ved  

 sceneprøverne.
Betydningen af en »ca.-tid« er, at de medvirkende må  

 være parat til prøve inden for et tidsrum af et kvarter før og et kvarter  

 efter den angivne »ca.-tid«.
Det nøjagtige tidspunkt for prøvens  

 begyndelse angives ved ringning eller advisering på anden måde.
Såfremt der  

 ikke er ringet inden et kvarter efter »ca.-tiden«, anses prøven for  

 bortfaldet, medmindre personalet underrettes om forsinkelsen inden udløbet af  

 15 minutter.
Såfremt det tillige tilkendegives, på hvilket senere tidspunkt  

 prøven vil blive påbegyndt, har de medvirkende frihed for arbejdet indtil  

 dette tidspunkt.
Hvis meddelelsen derimod blot går ud på, at lederen af  

 prøven er forsinket uden nærmere angivelse af grunden hertil, er de  

 medvirkende berettiget til at forlade prøven.
Om bestemmelsen i stk. 3 bemærkes i øvrigt, at det er en selvfølge, at det  

 til en prøve tilsagte personale bør underrettes snarest muligt om  

 prøvelederens eventuelle forsinkelse.
Bestemmelsen er således ikke udtryk  

 for, at teatret vil undlade at opfylde personalets rimelige krav på  

 øjeblikkelig underretning om forsinkelsen, så snart man bliver bekendt  

 hermed.
Bestemmelsen angiver derimod den yderste frist for personalets pligt til  

 at afvente lederens tilstedekomst eller meddelelse om forsinkelsen.
Teatret  

 er ikke forhindret i efter de almindelige regler at foretage ændring af  

 prøvetidspunktet (udskydelse til et senere tidspunkt den samme dag), ligesom  

 teatret ikke er afskåret fra at sætte en anden til at lede prøven end den  

 oprindeligt bestemte, såfremt denne får forfald.
Udtrykket »prøvens leder« er ikke altid entydigt.
Efter  

 omstændighederne vil der endog kunne være tale om flere ledere på een gang.
 Til § 68:
 Ved »få minutter« forstås maksimalt fem minutter.
Teatret er indstillet på, så vidt det overhovedet er muligt, at lade en af  

 de afsluttende prøver før generalprøven forgå uden standsning i de enkelte  

 akter eller afdelinger, uanset om der er tale om et skuespil, en opera eller  

 en ballet.
Man har imidlertid ikke anset det for muligt ubetinget at  

 foreskrive en sådan forpligtelse for teatrets ledelse i reglementet, idet man  

 særlig må tage hensyn til det meget begrænsede antal udvidede sceneprøver,  

 som teatret har adgang til at afholde forud for hver nyopførelse (bortset fra  

 rene skuespil).
Det kan herefter forventes, at teatret - ud over det i stk. 3 angivne  

 omfang - vil sørge for, at en af de pågældende afsluttende prøver på skuespil  

 med musik eller sang samt på operaer vil foregå uden standsning i akterne  

 eller afdelingerne, idet det dog er forudsat, at der ikke i alle tilfælde  

 bliver tale om ledsagelse af orkester, men i stedet af klaver.  

 Orkesterledsagelse vil eventuelt kunne forekomme i tilfælde, hvor det  

 pågældende værks samlede længde (incl. pauser under prøven) ikke overstiger  

 tre timer.
En sådan prøve uden standsning kan finde sted i de sidste 8 dage  

 før førsteopførelsen.
Bestemmelsen i stk. 2 omfatter ikke prøver på repriser, men kun  

 førsteopførelse af nye forestillinger eller nyindstuderinger.
Den hindrer  

 heller ikke, at de enkelte akter eller afdelinger på den omhandlede prøve kan  

 gentages, eventuelt også uden sammenhængende rækkefølge.
 Til § 69:
Bestemmelsen i stk. 2, 3. pkt. forudsætter, at prøveforløbet har været  

 sædvanligt.
Ordet »normalt« tilsigter at angive, at særlige forhold  

 ved værket (f.eks. at dette er meget vanskeligt tilgængeligt) kan  

 retfærdiggøre, at kunstnerne må anvende klaverudtoget til at synge efter i  

 længere tid.
Bestemmelsen hindrer ikke, at klaverudtoget anvendes til  

 notater, også under de senere klaverprøver.
 Til § 73 a:
 Der ønskes herved bl.a. skabt mulighed for at give matineer, dvs.  

 forestillinger, der begynder inden for tidsrummet 12-16, også på andre dage  

 end lørdage.
 Aftenforestillinger er forestillinger, der begynder efter kl. 17. Det  

 normale begyndelsestidspunkt er kl. 20. Afvigelser herfra vil typisk ske ved  

 længere forestillinger og festforestillinger.
Det er fortsat teatrets opfattelse, at en kunstner på den enkelte  

 arbejdsdag ikke skal kunne pålægges at medvirke i mere end een prøve og een  

 forestilling eller 2 prøver eller forestillinger.
For medvirken i 2  

 forestillinger på samme dag, bortset fra lørdage, ydes en ekstra dags gage.
Balletten vil som hidtil kun undtagelsesvis blive pålagt at medvirke i  

 mere end een forestilling daglig, ligesom teatret vil søge at undgå at der  

 afholdes generalprøve på dage med aftenforestilling.
For medvirken i  

 midnatsforestillinger træffes særskilt aftale.
Lørdagsmatineer ligger i tiden  

 fra efterårsferiens begyndelse til palmesøndag.
Indtil 2/3 af disse kan  

 pålægges skuespillet, indtil 1/2 kan pålægges operaen, balletten og kapellet.
På lørdage, hvor der gives matinee, gælder de i henhold til  

 tjenestetidsreglementerne fastsatte hviletidsbestemmelser ikke.
For kapellets  

 og ballettens vedkommende bør hviletiden dog ikke være mindre end 4 1/2 time.
Der er enighed om, at en tilbagevenden til søndagsforestillinger medfører,  

 at den gældende aftale om lørdagsmatineer bortfalder.
For  

 søndagsforestillinger, der træder i stedet for lørdagsmatineer efter den  

 gældende aftale, vil der i givet fald blive ydet de medvirkende kompensation  

 i henhold til arbejdsmiljølovens bestemmelser i form af en anden fridag.  

 Såfremt lørdagsmatineerne måtte blive opretholdt samtidig med at der gives  

 forestillinger om søndagen, vil teatret yde kompensation efter nærmere  

 forhandling.
 Til § 74:
 Bestemmelsen i stk. 1 regulerer ikke mødetidspunktet for påklæderne.
 Til § 77:
 I tilfælde, hvor der foreligger aftale om anvendelse af egen påklædning,  

 vil dette blive vasket og repareret ved teatrets foranstaltning.
 Til § 77 a:
 Bestemmelsen udelukker ikke, at undervisningen kan ligge udenfor  

 prøvetiden; i så fald er deltagelse frivillig for den enkelte korsanger.
 Til § 79:
 Teatret har påtaget sig at undersøge muligheden for, at der hver aften er  

 en for vedkommende kunstart kyndig person til stede i garderoben fra kl. 18,  

 jfr. sammenhængen med § 78, stk. 3.
 Til § 84:
Teatret vil tage hensyn til rimeligt begrundede ønsker, hvis enkelte  

 medlemmer af kapellet ikke ønsker at medvirke synligt på scenen.
Ved  

 vurderingen heraf må indgå på hvilken måde de medvirkende tænkes anvendt,  

 deres kostumering og maskering.
Det er ikke teatrets hensigt ved ansættelse af musici at lade kosmetiske  

 hensyn indgå ved vurderingen, men alene de rent musikalske kvaliteter.  

 Eventuelle kostumeprøver sker inden for den pågældendes tjenestetid, men  

 godskrives i det hele som een tjeneste.
For medvirken i forestillinger, men  

 ikke i prøver ydes kostumetillæg i henhold til musikassistentoverenskomsten.
 Til § 85:
 Bestemmelsen sigter på at fastslå en vis anonymitet blandt kapellets  

 medlemmer.
 Til § 90:
 Teatret har påtaget sig at søge tilvejebragt en forbedring af  

 bademulighederne, særlig for korets vedkommende.
 Til § 92:
 Ægtefælle og de nærmeste pårørende kan ikke anses som  

 »uvedkommende«.
 Til § 95:
De i denne bestemmelse forudsatte regler om befordringsgodtgørelse m.v.  

 skal ikke regulere, i hvilket omfang personalet har pligt til at optræde uden  

 for Det kgl.
Teaters nuværende scener.
Bestemmelsen tager heller ikke stilling til, om der i forbindelse med  

 optræden andet sted end på teatret skal ydes personalet egentligt honorar.  

 Det er ikke tilsigtet at fastslå omfanget af personalets krav på  

 befordringsgodtgørelse, time- og dagpenge m.v.
Dette spørgsmål er i sin  

 helhed overladt til de i bestemmelsen forudsatte forhandlinger, som skal  

 danne grundlag for de særlige regler om befordringsgodtgørelse m.v.
 Skuespillets og operaens organisation samt kapellet har understreget de  

 særlige hensyn, der gælder for personale, som rejser samlet, og hvis  

 tilstedeværelse på et fremmed sted er genstand for særlig opmærksomhed,  

 ligesom man har erindret om, at den forskudte arbejdstid kan nødvendiggøre  

 speciel forplejning etc.
 Til § 96:
 Bestemmelsen gælder for tourneer i det sydlige Danmark (ikke Færøerne og  

 Grønland, jfr. § 97) og i Sydslesvig i overensstemmelse med den nu  

 praktiserede ordning.
 Helligdage og fridage regnes fra kl. 0.00 til kl. 24.00.
 Teatret har pligt til i overensstemmelse med bestemmelserne for statens  

 tjenestemænd at tegne særlig forsikring for alle deltagere i flyverejser.  

 Dette gælder også for gæstespil i henhold til § 97.
 Teatret er i rimeligt omfang indstillet på at søge taget fornødent hensyn  

 til indehaverne af særligt belastende roller eller partier, såfremt disse  

 skal udføres samme aften, som tourneen kommer tilbage, og man vil ved  

 planlægningen af tourneen og forestillingerne være opmærksom herpå.
De i paragraffen angivne begrænsninger - bortset fra intervalbestemmelsen  

 i stk. 5 - gælder ikke for tournedeltagere, som selv sørger for befordring,  

 eller som af særlige årsager er fritaget for at flyve.
Disse personer kan  

 således ikke på grund af ekstraordinære transportmidler gøre krav på udvidet  

 hensyntagen i henseende til hvileperiode, fritagelse for medvirken i  

 forestillinger eller lignende.
Teatret er indstillet på at imødekomme lægeligt begrundede ønsker om  

 fritagelse for flyvning, men må i øvrigt fastholde bestemmelsen om, at  

 teatret i særlige tilfælde kan modsætte sig, at deltagerne selv sørger for  

 befordring.
Denne undtagelsesbestemmelse er givet for at sikre teatret imod,  

 at særlig arrangeret rejse, f.eks. charterflyvning bliver økonomisk  

 uforsvarlig, fordi nogle af deltagerne vælger egen befordring.
Organisationerne har fremsat ønske om, at kunstnerne altid skal have ret  

 til enkeltværelse såvel ved ophold under tourneen som under eventuel  

 transport i tog eller skib, ligesom man har ønsket, at værelserne på stedet  

 skal være til disposition fra ankomsten.
Balletten og koret har særlig  

 fremhævet, at dansere og korsangere, der er over 23 år gamle eller er gifte,  

 samt solodansere altid skal have enkeltværelse.
Kapellet har ment, at der  

 skulle være praksis for, at mindst 75 pct. af deltagerne har krav på  

 enkeltværelser.
Der er enighed om, at også kunstnere, der lever i  

 bofællesskab, har ret til enkeltværelse.
Teatret har indrømmet, at ønsket om enkeltværelser til overnatning er  

 rimeligt, og man vil i videst muligt omfang imødekomme det, men i særlige  

 tilfælde kan det være umuligt at tilvejebringe det fornødne antal  

 enkeltværelser, i hvert fald i tilstrækkelig god kvalitet.
Såvidt muligt bør  

 værelserne være til disposition fra ankomsttidspunktet.
De såkaldte  

 »hvileværelser« er tilstrækkelige om dagen.
 Til § 97:
 Bestemmelsen omfatter hele det kunstneriske personale og ikke blot  

 scenekunstnerne.
Under forhandlingerne har balletten ønsket, at deltagelse i gæstespil over  

 14 dage måtte være frivillig.
Endvidere har man ønsket en rgel om, at  

 kunstnerne i alle tilfælde skal kunne begære sig fritaget for deltagelse i  

 udenlandske gæstespil, såfremt særligt tvingende grunde gør det  

 magtpåliggende, at vedkommende fritages (»force majeure« for den  

 enkelte kunstner, f.eks. graviditet, familie, børn eller særlige personlige  

 forhold i øvrigt). Teatret vil søge af imødekomme ønsker af denne art i de  

 enkelte tilfælde, hvor dette er velbegrundet, men man har ikke under  

 forhandlingerne kunnet stille i udsigt, at deltagelse i gæstespil over 14  

 dage skulle være frivillig.
 I de enkelte tilfælde, hvor en kunstner på grund af særlige omstændigheder  

 anser det for magtpåliggende at blive fritaget, påhviler det vedkommende selv  

 at tilvejebringe fornøden dokumentation for tilstedeværelsen af disse  

 forhold, således at teatret - eventuelt efter forhandling med  

 personaleorganisationen - får mulighed for at skønne over, om der foreligger  

 en acceptabel begrundelse for at fritage den pågældende.
 I den aftalte egentlige ferie er deltagelse i gæstespil - såvel som al  

 anden aktivitet på teatret - derimod frivillig.
 Balletten har ønsket en særlig bestemmelse om, at deltagerne i gæstespil i  

 udlandet har krav på mindst 24 timers ophold hvert sted, hvor der gives  

 forestilling, ligesom man har ønsket fastlagt, at deltagerne under  

 gæstespillet skal have 1 fridag for hver 7 dages gæstespil.
Teatret har anerkendt, at disse ønsker er rimelige, og man vil være  

 positivt indstillet over for en imødekommelse på disse punkter.
Man har  

 imidlertid af indlysende grunde ikke mulighed for altid at sikre  

 overholdelsen af sådanne forskrifter, idet en række omstændigheder i  

 udlandet, som teatret ikke er herre over, kan nødvendiggøre f.eks. afkortning  

 af intervallet for ophold samme sted.
Teatret har derfor ikke ment, at  

 bestemmelserne udtrykkeligt fastslås i reglementet, men vil være indstillet  

 på i videst muligt omfang at efterkomme personalets ønsker.
En eventuel ferie  

 vil blive ansat til en dag for hver afsluttet periode på 4 tournedage, dog  

 højest 8 dage.
Bestemmelsen i stk. 5 (suspension af de almindelige regler om tidspunktet  

 for prøve) er ikke ensbetydende med, at deltagerne i gæstespillet hrefter  

 skal savne rimelig hensyntagen.
De særlige forhold, som kan gøre sig gældende  

 i udlandet eller på Færøerne og Grønland, bevirker imidlertid, at der efter  

 forudgående forhandling med personalet i hvert enkelt tilfælde må træffes  

 særlige dispositioner med hensyn til fastlæggelsen af prøverne.
Man anser det  

 ikke for muligt på forhånd at give forskrifter herom.
Den faste ugentlige  

 frihed vil også bortfalde under et udenlandsk gæstespil, men vil som angivet  

 blive erstattet af en rejsefri fridag for hver syv dage.
Protokolat vedrørende ansættelse i lr. 16/21/19/31 Kunstnerisk personale i stillinger med pensionsret i lr. 16/21/29 og lr.  

 16/21/29/31.
 Personale, der følger lønforløbet i lønrammerne 16/21/29 eller i  

 lønrammerne 16/21/29/31, og som ved første ansættelse henføres til lønramme  

 16, 1. løntrin, oprykkes til lønramme 21, 1. løntrin efter 1 år i lønramme  

 16, jfr. nedenfor anførte principper.
 Personale, der pr. 1. juli 1983 har været ansat mindre end 1 år, oprykkes  

 til 2. løntrin på det tidspunkt, da pågældende har været aflønnet i 1 år på  

 1. løntrin.
 Personale, der pr. 1. juli 1983 har været ansat mellem 1 og 2 år, oprykkes  

 pr. denne dato til 2. løntrin.
 Oprykning til 3. løntrin sker efter 2 år på 2. løntrin.
