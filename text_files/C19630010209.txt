§ 1.  Pas udstedes af politiet i den politikreds, i  

 hvilken den passøgende er hjemmehørende.
Begæring om pas skal indgives på en  

 af justitsministeriet godkendt blanket.
Stk. 2.  Til søfolk, der godtgør at være påmønstret  

 danske skibe, samt i øvrigt i ganske særlige tilfælde, hvor det må anses for  

 nødvendigt, at et pas udstedes omgående, kan dette udstedes af politiet i en  

 anden politikreds end den, hvor den passøgende er hjemmehørende.
I sådanne  

 tilfælde skal der såvidt muligt indhentes oplysninger om den passøgende hos  

 politiet på hans hjemsted, hvortil der endvidere skal sendes kartotekskort  

 vedrørende pasudstedelsen.
 Dansk indfødsret.
 § 2.  Pas må kun udstedes til personer, der har dansk  

 indfødsret, jfr. dog § 42.
 Stk. 2.  Det er i almindelighed tilstrækkeligt bevis for  

 dansk indfødsret, at den passøgende ifølge et efter den 1. oktober 1949  

 udstedt pas eller ifølge dåbs- eller navneattest (fødselsattest ved fødsel i  

 de sønderjyske landsdele) er født i Danmark, medmindre særlige  

 omstændigheder, f.eks. den passøgendes navn eller hans øvrige oplysninger,  

 tyder på, at han ikke er født af danske forældre.
 Stk. 3.  Såfremt den passøgende ikke ved fødsel har  

 erhvervet dansk indfødsret, eller hvis han har mistet sin danske indfødsret,  

 skal der forevises dokumentation for, at han senere har erhvervet eller  

 generhvervet dansk indfødsret, f.eks. indfødsretsbevis eller for kvinders  

 vedkommende vielsesattest, hvoraf fremgår, at ægteskabet er indgået før den  

 1. januar 1951, i forbindelse med sædvanlig dokumentation for, at ægtemanden  

 har dansk indfødsret.
 Stk. 4.  Ved udstedelse af pas til personer, der hævder  

 at have erhvervet dansk indfødsret i medfør af lov nr. 474 af 5. september  

 1920 om erhvervelse af dansk indfødsret i anledning af de sønderjyske  

 landsdeles indlemmelse i Danmark, jfr. lov nr. 247 af 12. juni 1922, bør de  

 tilvejebragte bevisligheder for ansøgerens indfødsret, identitet og bopæl  

 sammenholdes med den i vedkommende politikreds førte fortegnelse over  

 udlændinge.
§ 3.  Dansk pas kan udstedes til danske statsborgere,  

 der tillige er statsborgere i et andet land.
De pågældendes udenlandske pas  

 må ikke i den anledning inddrages eller annulleres.
 § 4.  Såfremt der er tvivl om, hvorvidt den passøgende  

 er dansk statsborger, bør han afhøres nærmere til oplysning herom, og der bør  

 rettes henvendelse til rigspolitichefen, tilsynet med udlændinge.
 Identitet, titel og navn.
 § 5.  Samtidig med pasbegæringen skal den passøgende  

 indlevere følgende:
 1. Et vellignende fotografi af den passøgende  

 (brystbillede og uden hovedbeklædning). Fotografiet, der skal være holdbart  

 og kopieret på almindeligt tyndt fotografipapir, må ikke være forsynet med  

 ældre stempler og skal være tilklippet i størrelse 4,5 x 6 cm.
 2. Det sidst udstedte pas.
 3. Dåbs-, navne- eller fødselsattest og for kvinder,  

 der er eller har været gift, tillige vielsesattest eller separations- eller  

 skilsmissebevilling (-dom), samt eventuelt navnebevis eller dokumentation for  

 anmeldelse til vielsesmyndigheden eller folkeregistret, jfr. §§ 8 og 9. Disse  

 bevisligheder er dog ufornødne, såfremt der vedlægges et efter den 1. oktober  

 1949 udstedt pas, hvoraf den passøgendes identitet og nu anvendte navn  

 tydeligt fremgår.
Stk. 2.  Politiet bør endvidere forlange forevist et  

 eller flere legitimationspapirer, f.eks. førerbevis til motorkøretøj,  

 militærpapirer, søfartsbog, jagttegn, skattebillet, fagforeningsbog eller  

 sygekassebog.
Denne bestemmelse gælder dog ikke i tilfælde, hvor politiet  

 kender den passøgende, eller hvor dennes identitet fremgår af et efter den 1.  

 oktober 1949 udstedt pas.
 § 6.  Angiver den passøgende at have en  

 stillingsbetegnelse eller en titel, der er lovbeskyttet, eller som det af  

 hensyn til stillingens eller titlens art er ønskeligt at beskytte mod  

 misbrug, bør der, hvis der er tvivl om den passøgendes adkomst til  

 stillingsbetegnelsen eller titlen, kræves dokumentation for, at den  

 passøgende med rette anvender den opgivne stillingsbetegnelse eller titel.
 § 7.  Gifte (fraseparerede) kvinder, fraskilte  

 kvinder, ugifte mødre og andre ugifte kvinder over 18 år kan i passet anføres  

 med betegnelsen frue.
 § 8.  For gifte (fraseparerede) kvinder udstedes  

 passet med de i stk. 2, 3 og 4 nævnte undtagelser lydende på mandens  

 slægtsnavn.
 Stk. 2.  For gifte (fraseparerede) kvinder, der efter  

 den 1. januar 1962, men forinden vielsen, overfor vielsesmyndigheden har  

 afgivet erklæring om, at de ønsker at bære det navn, de bar før ægteskabet,  

 udstedes passet lydende på dette navn.
 Stk. 3.  For gifte (fraseparerede) kvinder, der før den  

 1. januar 1962 har anmeldt til folkeregistret, at de agter at benytte deres  

 pigenavn, udstedes passet lydende på dette navn.
 Stk. 4.  For gifte (fraseparerede) kvinder, der ifølge  

 navnebevis fører andet slægtsnavn end mandens, udstedes passet lydende på  

 dette navn.
 Stk. 5.  Kvinder, der fører mandens slægtsnavn, kan i  

 passet få optaget deres pigenavn foran slægtsnavnet.
 § 9.  For fraskilte kvinder og enker, der under  

 ægteskabet har båret mandens slægtsnavn, men som ved anmeldelse til  

 vielsesmyndigheden har genantaget deres pigenavn, eller som i tiden før den  

 1. januar 1962 har foretaget sådan anmeldelse herom til folkeregistret,  

 udstedes passet lydende på pigenavnet.
 Stk. 2.  For fraskilte kvinder, der ved navnebevis i  

 medfør af § 5 i lov nr. 89 af 22. april 1904 om navneforandring har  

 genantaget deres pigenavn, udstedes passet lydende på dette navn.
 § 10.  En pasindehaver, der dokumenterer, at han efter  

 passets udstedelse på lovlig måde har skiftet navn, er berettiget til at få  

 passet forsynet med påtegning om det nu benyttede navn.
 Stk. 2.  Den pasudstedende myndighed skal rette navnet  

 på passets side 1 og lade pasindehaveren skrive sin underskrift med det nu  

 benyttede navn under fotografiet på side 4, samt ved dateret påtegning på  

 samme side angive grundlaget for rettelsen, f.eks. »Navnet ændret ved  

 ægteskab«.
 Stk. 3.  Pasindehaveren kan dog i stedet for rettelse i  

 passet få udstedt nyt pas mod sædvanligt gebyr.
 Ældre pas.
 § 11.  Har den passøgende tidligere fået udstedt dansk  

 pas, skal dette, forinden det nye pas udstedes, annulleres ved overstempling  

 af siderne og gennemhulning samt afklipning af det øverste venstre hjørne.
Stk. 2.  Annullering af sider, på hvilke der findes  

 viseringer, som fortsat er gyldige, kan dog undlades, såfremt den passøgende  

 sandsynliggør, at han har en væsentlig interesse i fortsat at kunne benytte  

 de pågældende viseringer.
Siderne forsynes da med en henvisning til det nye  

 pas med angivelse af dettes nummer samt tid og sted for dets udstedelse.
 § 12.  Er der til den passøgende tidligere udstedt  

 pas, der oplyses at være bortkommet eller tilintetgjort, bør der afkræves ham  

 en redegørelse herom.
 Stk. 2.  Var passet ikke udløbet, da det bortkom, bør  

 der, forinden nyt pas udstedes, om fornødent foretages en politimæssig  

 undersøgelse til oplysning om, hvorledes passet er bortkommet, herunder om  

 der er sket misbrug med hensyn til passet, ligesom det bortkomne pas skal  

 efterlyses i D.P.E.
 Nægtelse af pas.
§ 13.  Forinden pas udstedes, skal politiet - bortset  

 fra tilfælde, hvor politiet ved, at der ikke er politimæssige hindringer for  

 den pågældendes udrejse - undersøge, om den passøgende er efterlyst i D.P.E.,  

 herunder alimentant- og værnepligtsfortegnelsen, og der skal rettes  

 forespørgsel til rigsregistraturen.
Endvidere skal paskartoteket efterses til  

 konstatering af, om den passøgende tidligere har fået udstedt pas, der endnu  

 kan være gyldigt.
 § 14.  Ifølge § 2 i lov nr. 223 af 7. juni 1952 om pas  

 til danske statsborgere m.v. kan politiet nægte at udstede pas til en dansk  

 statsborger eller inddrage et allerede udstedt pas:
1. Når der er rejst sigtelse mod den pågældende for et  

 strafbart forhold, som kan antages at medføre frihedsstraf, og der på grund  

 af sagens beskaffenhed eller den sigtedes forhold er føje til at antage, at  

 han vil unddrage sig ansvaret ved udrejse af landet eller forbliven i  

 udlandet, 2. når den pågældende er idømt frihedsstraf, som ikke  

 er afsonet, eller er pålagt bødestraf eller konfiskation, som ikke er erlagt,  

 eller for hvilken sikkerhed ikke foreligger, og der på grund af sagens  

 beskaffenhed eller den sigtedes forhold er føje til at antage, at han vil  

 unddrage sig ansvaret ved udrejse af landet eller forbliven i udlandet, 3. når den pågældendes udrejse ville stride imod  

 bestemmelser i lovgivningen, der har til formål at sikre en persons  

 tilstedeværelse her i landet, indtil han har opfyldt ham påhvilende  

 forpligtelser overfor det offentlige eller overfor private.
 Stk. 2.  I de under stk. 1, nr. 1, nævnte tilfælde  

 træffes bestemmelse om, hvorvidt pas kan udstedes, af politimesteren  

 (politidirektøren) i den politikreds, hvor der er rejst sigtelse imod den  

 passøgende, og i de under stk. 1, nr. 2, nævnte tilfælde af den politimester,  

 hvem det påhviler at iværksætte straffuldbyrdelsen.
 Stk. 3.  Er den passøgende ved prøveløsladelse eller  

 betinget benådning løsladt under tilsyn, kan pas kun udstedes efter  

 forhandling med tilsynsmyndigheden.
 Stk. 4.  Er den passøgende idømt bødestraf eller  

 konfiskation, bør pas i almindelighed ikke nægtes, når det på betryggende  

 måde er konstateret, at den pågældende ikke ejer midler, hvori der kan søges  

 dækning for statskassens krav.
 Stk. 5.  Med hjemmel i den i stk. 1, nr. 3, nævnte  

 bestemmelse kan pasudstedelse bl.a. nægtes overfor personer, der er politiet  

 bekendt som alimentanter, og som påtænker at forlade Danmark for bestandig  

 eller på ubestemt tid, forinden de opfylder deres forpligtelser i henhold til  

 lov nr. 150 af 24. april 1963 § 19. Der vil dog i almindelighed ikke være  

 noget til hinder for, at der udstedes pas til alimentanter, der agter at søge  

 hyre på skib i udenrigsfart.
 Stk. 6.  Den i stk. 1, nr. 3, nævnte bestemmelse kan  

 ikke bringes til anvendelse overfor alimentanter, der opholder sig i  

 udlandet.
 § 15.  Såfremt en begæring om udstedelse af pas  

 afslås, eller et allerede udstedt pas inddrages, skal politiet i medfør af §  

 2, stk. 2, i lov nr. 223 af 7. juni 1952 om pas til danske statsborgere m.v.  

 på begæring omgående indbringe afgørelsen for den efter lovens § 2, stk. 3,  

 kompetente ret.
 Stk. 2.  Politiet skal gøre den pågældende bekendt med  

 hans ret til at få afgørelsen indbragt for domstolene.
 Stk.3.  Opholder vedkommende sig i udlandet, skal  

 politiet søge rettens godkendelse, inden inddragelse kan ske.
 Personer under 18 år.
 § 16.  Børn kan få udstedt selvstændigt pas.
 Stk. 2.  Såfremt den passøgende er under 18 år og ugift,  

 skal forældremyndighedens indehaver eller indehavere ved underskrift på  

 pasbegæringen meddele samtykke til pasudstedelsen.
 Stk. 3.  Tilkommer forældremyndigheden forældrene i  

 forening, er samtykke fra den ene dog tilstrækkeligt, hvis den anden ved  

 fraværelse, sygdom eller af andre grunde er forhindret i at samtykke.
 § 17.  Børn under 15 år kan udrejse af landet og  

 indrejse hertil uden at være i besiddelse af eget pas, såfremt de rejser  

 sammen med deres forældre, plejeforældre eller andre dem nærstående personer,  

 i hvis pas de er optaget.
 Stk. 2.  Hvis et barn ønskes optaget i den ene af  

 forældrenes pas, og den anden er medindehaver af forældremyndigheden, kræves  

 dennes samtykke, medmindre den pågældende ved fraværelse, sygdom eller af  

 andre grunde er forhindret i at samtykke.
 Stk. 3.  Ønskes barnet i øvrigt optaget i en nærstående  

 persons pas, finder bestemmelserne i § 16, stk. 2 og 3, om samtykke fra  

 forældremyndighedens indehaver eller indehavere tilsvarende anvendelse.
 § 18.  Der er intet til hinder for, at et barn er  

 optaget i flere personers pas.
 Stk. 2.  Forinden optagelse i passet forevises barnets  

 dåbs-, navne- eller fødselsattest, eller et tidligere udstedt pas, hvori  

 barnet er optaget.
 Stk. 3.  Der kræves ikke fotografi af barnet i passet.
 Pasblankettens udfyldelse.
 § 19.  Pas må kun udfærdiges på de af  

 justitsministeriet godkendte pasblanketter.
 Stk. 2.  Til pas, der udstedes til personer, som er  

 fyldt 18 år, anvendes pasblanketter med grønt omslag, medens der til pas, der  

 udstedes til personer under den nævnte alder, anvendes pasblanketter med gråt  

 omslag.
 § 20.  Pas må - bortset fra de i §§ 17 og 18 nævnte  

 tilfælde - kun lyde på en enkelt person.
 Stk. 2.  Pasindehaverens fulde navn skal anføres på  

 passets side 1 med kaldenavnet understreget.
 Stk. 3.  For kvinder, der er eller har været gift, og  

 som benytter mandens slægtsnavn, skal pigenavnet anføres umiddelbart efter  

 efternavnet.
 § 21.  Pas udstedes for personer, som er fyldt 18 år,  

 med en gyldighed i 10 år.
 Stk. 2.  Såfremt den passøgende er mellem 5 og 18 år,  

 udstedes passet med en gyldighed på ikke over 5 år.
 Stk. 3.  For børn under 5 år udestedes pas med en  

 gyldighed, der normalt ikke bør overstige 2 år.
 Stk. 4.  Når særlige omstændigheder taler derfor, kan  

 der fastsættes en kortere gyldighed end anført i stk. 1-3.
 § 22.  Forlængelse af gyldigheden kan ikke finde sted,  

 og der må ikke indsættes nye blade i passet.
 § 23.  Før passets udfærdigelse skal der foretages en  

 nøjagtig måling af den passøgende uden hovedbeklædning, men med fodtøj.
 § 24.  Den passøgendes hår- og øjenfarve skal angives  

 i passet ved understregning både af den danske tekst og oversættelserne og  

 kan om fornødent angives ved understregning af 2 af de anførte farver.
§ 25.  Fotografiet limes ind i passet på side 4,  

 således at kanten følger den der anbragte ramme.
Der skal hertil anvendes en  

 særlig lim, som rekvireres hos rigspolitichefen.
Når limen er tør, anbringes  

 der en ring gennem fotografiets øverste højre hjørne.
Fotografiet stemples  

 med embedets stempel, således at dette aftrykkes delvis på fotografiet,  

 delvis udenfor dette.
Hvor tørstempel haves, bør dette anvendes.
Stk. 2.  Pasblanketten skal udfyldes med tydelig  

 håndskrift og uden rettelse.
Pasindehaverens navn skal skrives med  

 blokbogstaver.
 § 26.  Pas må kun underskrives af politimesteren, en  

 politifuldmægtig eller en dertil af politimesteren bemyndiget politikommissær  

 (i København af en af politidirektøren dertil bemyndiget tjenestemand).
 § 27.  Forinden passet udleveres, skal det i politiets  

 nærværelse underskrives af den passøgende.
 Regnskabsførelsen.
 § 28.  Samtlige udstedte pas indføres i særlige  

 pasprotokoller, der autoriseres af politimesteren, således at grønne og grå  

 pas føres i hver sin protokol.
 Stk. 2.  Pasprotokollerne benyttes som bikassebøger.
 Stk. 3.  Pasblanketterne skal anvendes i nummerfølge.
 § 29.  For pas, der udstedes til personer, som er  

 fyldt 18 år, betales et gebyr på 20 kr.
 Stk. 2.  For pas, der udstedes til personer under 18 år,  

 betales et gebyr på 10 kr.
 § 30.  Pas kan udstedes uden gebyr, hvis den  

 pågældende er uformuende, og det af hensyn til udøvelsen af hans erhverv  

 eller af andre særlige grunde er nødvendigt, at han er i besiddelse af pas.
 Stk. 2.  Såfremt politiet nærer tvivl om, hvorvidt en  

 person, der andrager om gebyrfrit pas, er uformuende, bør der afkræves ham  

 sædvanlig uformuenhedsattest.
Stk. 3.  Gebyrfri pas skal under den udstedende  

 myndigheds underskrift forsynes med påtegning: »gebyrfri«.
På  

 pasbegæringsblanketten skal der i den rubrik, der er forbeholdt politiets  

 bemærkninger, anføres grunden til, at passet er udstedt uden gebyr.
 § 31.  Pasudstedelsen kan henlægges til en særlig  

 kontorafdeling (politistation). Pasblanketterne tilstilles da afdelingen,  

 ledsaget af en fortegnelse i 2 eksemplarer over numrene på de fremsendte  

 blanketter.
Stk. 2.  Det ene eksemplar af fortegnelsen skal forblive  

 hos vedkommende afdeling.
Det andet eksemplar tilbagesendes til  

 politimesteren med kontorlederens kvittering og opbevares som bilag til  

 hovedkontorets pasprotokol.
 § 32.  Pasblanketterne skal opbevares på omhyggelig  

 måde, udenfor kontortiden under forsvarlig lås og lukke.
 § 33.  I forbindelse med regnskabsaflæggelsen  

 vedrørende gebyrer for udstedelse af pas anføres i de dertil indrettede  

 specifikationsrubrikker på regnskabsoversigten oplysning om numrene på de  

 pas, som er anvendt i den måned, som regnskabsoversigten angår.
 Stk. 2.  Såfremt pasudstedelsen foruden til  

 politikredsens hovedkontor er henlagt til en særlig afdeling, anføres tillige  

 oplysning om numrene på den del af de ikke anvendte pasblanketter, hvis numre  

 er lavere end det højeste anvendte pasnummer.
Stk. 3.  Såfremt der i månedens løb er makuleret  

 pasblanketter, indsendes disse med regnskabsoversigten til 3.  

 revisionsdepartement.
Endvidere skal der, såfremt der i månedens løb er  

 udstedt gebyrfri pas, vedlægges en opgørelse over disse pas, forsynet med  

 attestation af en til underskrift af pas bemyndiget tjenestemand.
 Paskartoteket.
 § 34.  De modtagne pasbegæringer påtegnes ved passets  

 udfærdigelse med passets løbenummer og den passøgendes signalement.
 Stk. 2.  Pasbegæringerne henlægges derefter i  

 nummerfølge i særlige arkivkasser og opbevares indtil udgangen af det  

 kalenderår, hvori passets gyldighed udløber.
 § 35.  Ved hvert embede føres et kartotek over  

 samtlige ved embedet udstedte pas.
 Stk. 2.  Kartotekskortene udfyldes straks ved  

 pasudstedelsen med maskinskrift og nedsættes i kartoteket, der indrettes som  

 navnekartotek.
 Stk. 3.  Kartotekskortene opbevares i samme tidsrum som  

 pasbegæringerne.
 Fællespas.
 § 36.  Fællespas kan udstedes for en enkelt rejse til  

 udlandet:
 Stk. 2.  Rejselederen skal være i besiddelse af  

 almindeligt dansk pas.
 § 37.  Begæring om udstedelse af fællespas skal  

 indeholde oplysning om rejsens bestemmelsessted og formål og skal være  

 ledsaget af en fortegnelse i 4 eksemplarer over samtlige personer, der ønskes  

 optaget i passet, med angivelse af disses fulde navn (for gifte kvinder  

 tillige pigenavn), bopæl, fødselsdag og -år, fødested og statsborgerlige  

 forhold.
 Stk. 2.  De i begæringen indeholdte oplysninger om  

 deltagernes identitet og statsborgerlige forhold skal under strafansvar efter  

 straffelovens § 163 bekræftes af rejselederen.
 § 38.  Fællespas kan kun udstedes for danske  

 statsborgere.
Stk. 2.  Fællespas udstedes af politimesteren  

 (politidirektøren) i den politikreds, hvor størstedelen af rejsedeltagerne  

 bor.
Det bør sædvanligvis kun udfærdiges for mindst 5 og højst 50 personer,  

 og det skal indeholde de i § 37, stk. 1, nævnte oplysninger for samtlige  

 rejsedeltagere samt oplysning om rejsens bestemmelsessted og formål.
Det kan  

 udfærdiges ved politiets påtegning på den i § 37, stk. 1, nævnte fortegnelse.
 Stk. 3.  Det skal af fællespasset fremgå, at det er  

 gyldigt for tilbagerejse til Danmark, ligesom tid og sted for ud- og  

 tilbagerejse skal angives.
§ 39.  Forinden fællespas udstedes, skal eftersyn af  

 registre finde sted efter de ovenfor fastsatte regler.
Eftersyn af  

 paskartoteket er dog ufornødent.
 § 40.  Fællespas indføres i et særligt afsnit i en af  

 pasprotokollerne.
 Stk. 2.  For fællespas betales et gebyr på 20 kr.
 Stk. 3.  Gebyret føres til indtægt efter de for  

 almindelige pas gældende regler bortset fra § 33.
 § 41.  Ved udstedelse af fællespas skal den  

 tjenestemand, der underskriver passet, sikre sig, at dette er indført i  

 pasprotokollen, idet han samtidig med underskriften sætter sit mærke i  

 protokollen i gebyrrubrikken.
 Fremmedpas m.v.
 § 42.  For personer, der ikke er danske statsborgere,  

 kan der efter tilladelse af rigspolitichefen i hvert enkelt tilfælde udstedes  

 særlige paslegitimationer (fremmedpas, flygtningepas og pas til statsløse).
 Stk. 2.  Gyldigheden af sådanne pas kan forlænges af  

 rigspolitichefen, dog ikke ud over 5 år.
 Stk. 3.  Ansøgninger om udstedelse eller forlængelse af  

 sådanne pas skal indsendes til rigspolitichefen gennem politimesteren  

 (politidirektøren) i den politikreds, hvor andrageren er bosat eller opholder  

 sig.
 Stk. 4.  I alle tilfælde, hvor gyldigheden af et pas  

 forlænges, vil der fra rigspolitichefen tilgå den politikreds, i hvilken  

 passet er udstedt, underretning om den meddelte forlængelse, der vil være at  

 indføre i pasprotokollen i tilslutning til den deri indførte bemærkning om  

 passets udstedelse.
 Stk. 5.  Sådanne pas skal indføres i en særlig protokol  

 eller i en afdeling af en af pasprotokollerne for danske statsborgere.  

 Bestemmelsen i § 41 finder tilsvarende anvendelse.
Stk. 6.  Med hensyn til gebyr fælder i øvrigt samme  

 regler som for pas til danske statsborgere.
Forlængelser af gyldighedstiden  

 meddeles gebyrfrit.
 Forskellige bestemmelser.
 § 43.  Pasblanketter, pasbegæringsblanketter og  

 pasprotokoller rekvireres hos statens trykningskontor, Frederiksholms Kanal  

 26, København K.
Stk. 2.  Trykningskontoret fremsender pasblanketterne  

 med en følgeskrivelse, hvori det angives, hvor mange pasblanketter  

 forsendelsen indeholder, og pasblanketternes numre.
Samtidig hermed  

 tilstiller trykningskontoret 3. revisionsdepartement 2 genparter af denne  

 skrivelse.
Den ene genpart videresendes på begæring justitsministeriets  

 kasseinspektion ved politimesterembederne.
 Stk. 3.  Oplysning om, hvilken politikreds der har  

 udstedt et pas, kan fås hos statens trykningskontor ved angivelse af passets  

 nummer og eventuelle bogstav.
 Stk. 4.  De i § 25 omhandlede ringe samt ringmaskiner  

 rekvireres hos rigspolitichefen.
 § 44.  Justitsministeriets cirkulærer nr. 213 af 22.  

 december 1952, nr. 125 af 18. juli 1955 og nr. 53 af 11. marts 1957 ophæves.
 Justitsministeriet, den 21. maj 1963.
 Hans Hækkerup.
 /Peter Christensen.
