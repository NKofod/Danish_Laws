Betænkning afgivet af Sundheds- og Ældreudvalget den 13. november 2018 Betænkning over Forslag til lov om ændring af lov om forsøgsordning med medicinsk cannabis og lov om euforiserende stoffer (Eksport af cannabisbulk, brug af pesticider, kontraktudlægning, tilskudsordning, gebyrer m.v.) [af sundhedsministeren (Ellen Trane Nørby)]:
1. Ændringsforslag Enhedslistens medlemmer af udvalget har stillet 5 ændringsforslag til lovforslaget.
2. Indstillinger Et flertal i udvalget (udvalget med undtagelse af EL og SF) indstiller lovforslaget til vedtagelse uændret.
 Et mindretal i udvalget (EL og SF) indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslistens medlemmer af udvalget støtter lovforslaget.
EL mener dog at der af hensyn til patienternes sikkerhed ikke bør gives mulighed for at importere medicinsk cannabis, som er produceret ved brug af pesticider.
På den baggrund har EL stillet en række ændringsforslag, som vil fjerne den mulighed.
Socialistisk Folkeparti Socialistisk Folkepartis medlemmer af udvalget deler Enhedslistens ambition om, at medicinsk cannabis skal være pesticidfrit, og SF har derfor også et ønske om, at der fortsat afsøges muligheder for at indkøbe pesticidfrit cannabis.
Kun i det omfang det ikke lader sig gøre at indkøbe pesticidfrit cannabis, kan der gøres en midlertidig undtagelse, indtil en dansk produktion er tilstrækkelig til at dække behovet.
4. Ændringsforslag med bemærkninger Ændringsforslag Til undertitlen Af et mindretal (EL), tiltrådt af et mindretal (SF):
1) Undertitlen affattes således: »(Eksport af cannabisbulk, kontraktudlægning, tilskudsordning, gebyrer m.v.)« [Præcisering af undertitel, som konsekvens af ændringsforslag nr. 2].
Til § 1 2) Nr. 3 udgår.
[Mulighed for, at importerede cannabisprodukter kan være dyrket med brug af pesticider, udgår] 3) Nr. 5 udgår.
[Bemyndigelsen til sundhedsministeren til at fastsætte krav til importerede cannabisprodukter, der er dyrket med pesticider, udgår] 4) Nr. 6 udgår.
[Konsekvens som følge af ændringsforslag nr. 2 og 3] Til § 3 5) Stk. 2 udgår.
 Stk. 36 bliver herefter stk. 25.
[Konsekvens som følge af ændringsforslag nr. 4] Bemærkninger Til nr. 1 Der er tale om en konsekvensændring som følge af ændringsforslagene nr. 2 og 3, hvorefter lovforslagets bestemmelser om ophævelse af forbud mod brug af pesticider i importerede cannabisprodukter udgår og derfor ikke længere skal fremgå af undertitlen.
Til nr. 2 Med forslaget udgår lovforslagets forslag om, at kravet om, at importerede cannabisprodukter skal være dyrket uden anvendelse af pesticider, skal udgå.
Hermed bliver den gældende retstilstand opretholdt.
Forslaget indebærer, at importerede cannabisprodukter også fremover skal være dyrket uden brug af pesticider.
Dette har til formål at sikre, at såvel importerede som dansk dyrkede cannabisprodukter ikke indeholder pesticider.
Til nr. 3 Med forslaget ophæves lovforslagets forslag om at indsætte et stk. 2 i § 5 i lov om forsøgsordning med medicinsk cannabis, hvorefter sundhedsministeren bliver bemyndiget til at fastsætte regler om krav til et importeret cannabisprodukt, der er dyrket med anvendelse af pesticider.
Forslaget er en konsekvens af ændringsforslag nr. 2, hvorefter det foreslås at opretholde det nuværende krav om, at importerede cannabisprodukter skal være dyrket uden anvendelse af pesticider.
Hermed skal sundhedsministeren ikke bemyndiges til at fastsætte krav til importerede cannabisprodukter, der er dyrket med pesticider.
Til nr. 4 Med forslaget udgår lovforslagets § 1, nr. 6, hvorefter § 5 i lov om forsøgsordning med medicinsk cannabis nyaffattes.
Lovforslagets § 1, nr. 6, er indsat, da regeringen ønsker at kunne ophæve lempelsen af kravet om pesticidfri dyrkning igen efter en periode på maksimalt 15 måneder, når produktsortimentet er tilstrækkeligt stort, og genindføre den nuværende retstilstand, hvorefter importerede produkter skal være dyrket uden anvendelse af pesticider.
Dette er lovteknisk gjort ved i lovforslagets § 1, nr. 6, at foreslå en nyaffattelse af § 5 i lov om forsøgsordning med medicinsk cannabis og samtidig bemyndige sundhedsministeren til at kunne fastsætte tidspunktet for ikrafttræden heraf, jf. lovforslagets § 3, stk. 2, og ændringsforslag nr. 5 nedenfor.
 Der er som følge af ændringsforslagene nr. 2 og 3 ikke længere behov for at kunne nyaffatte § 5 i lov om forsøgsordning om medicinsk cannabis, hvorfor det foreslås, at lovforslagets § 1, nr. 6, udgår.
Til nr. 5 Det foreslås, at lovforslagets § 3, stk. 2, udgår, hvorefter sundhedsministeren fastsætter tidspunktet for ikrafttræden af lovforslagets § 1, nr. 6. Forslaget er en konsekvens af ændringsforslag nr. 4, hvorefter lovforslagets § 1, nr. 6, foreslås at udgå.
4. Udvalgsarbejdet Lovforslaget blev fremsat den 4. oktober 2018 og var til 1. behandling den 9. oktober 2018. Lovforslaget blev efter 1. behandling henvist til behandling i Sundheds- og Ældreudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og sundhedsministeren sendte den 6. juli 2018 dette udkast til udvalget, jf.
Sundheds- og Ældreudvalget alm. del  bilag 402, folketingsåret 2017-18. Den 4. oktober 2018 sendte sundhedsministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 8 spørgsmål til sundhedsministeren til skriftlig besvarelse, som ministeren har besvaret.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Hans Andersen (V) Martin Geertsen (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Erik Lund (KF) Astrid Krag (S) Flemming Møller Mortensen (S) Erik Christensen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
