 I medfør af § 7, stk. 4, i lov om social bistand, jf. lovbekendtgørelse  

 nr. 171 af 25. marts 1987, fastsættes følgende:
 § 1.  Kommunalbestyrelsen kan beslutte, at forældre  

 med børn i daginstitution eller formidlet dagpleje skal betale et gebyr, når  

 betalingen for opholdet først ydes, efter at sidste rettidige  

 indbetalingsdato er passeret.
 § 2.  Gebyret opkræves af det sociale udvalg  

 (magistraten), der kan træffe aftale med institutionen om, at denne kan  

 modtage gebyret på kommunens vegne.
 Stk. 2.  Forældrene skal have meddelelse om reglerne om  

 betaling af gebyr ved ikke-rettidig indbetaling.
 § 3.  Bekendtgørelsen træder i kraft ved  

 bekendtgørelse i Lovtidende.
 Stk. 2.  Bekendtgørelsen finder anvendelse for  

 opholdsbetaling, der forfalder efter ikrafttrædelsesdatoen og efter  

 kommunalbestyrelsens beslutning om indførelse af ordningen.
