Bekendtgørelse om aftalt  

 boligforbedring I medfør af § 94, stk. 3, § 123 og § 157 i lovbekendtgørelse  

 nr. 800 af 10. november 1998 om byfornyelse, fastsættes:
Kapitel 1 Bekendtgørelsens område § 1. Bekendtgørelsen finder anvendelse i  

 forbindelse med gennemførelse af forbedringsarbejder i:
1)	private udlejningsejendomme, omfattet af lovens § 96,  

 stk. 1, nr. 1, 2)	private udlejningsejendomme, omfattet af lovens § 96,  

 stk. 1, nr. 2-4 og 3)	ejendomme ejet af private andelsboligforeninger, omfattet af lovens  

 § 96, stk. 1, nr. 5, der efter den 31. december 1998 har  

 fået meddelt reservation eller tilsagn, og hvortil der ikke er meddelt  

 reservation inden den 1. januar 1999.
 § 2. Aftale om forbedringsarbejder efter § 1,  

 stk. 1, nr. 1 kan alene indgås mellem udlejer og lejere af  

 lejligheder, der helt eller delvis anvendes til beboelse, og lejere af  

 enkeltværelser, som hverken er en del af udlejers beboelseslejlighed  

 eller en del af et en- eller tofamilieshus, som udlejer bebor.
 Stk. 2. Der kan alene træffes beslutning om  

 gennemførelse af aftalt boligforbedring efter reglerne om private  

 andelsboliger i loven i de andelsboliger, der er beboet af en  

 andelshaver.
Kapitel 2 Kommunalbestyrelsens erklæringer § 3. Inden aftalens indgåelse afgiver  

 kommunalbestyrelsen på udlejerens anmodning den i lovens § 100,  

 stk. 1, nr. 2 nævnte erklæring om de huslejemæssige  

 konsekvenser ved aftalen.
Endvidere afgiver kommunalbestyrelsen  

 erklæring om behovet for erstatningsboliger, jf. § 12,  

 såfremt udlejer har anmodet herom.
 Stk. 2. Kommunalbestyrelsen kan fra udlejer forlange de  

 oplysninger og den dokumentation forelagt, som er nødvendig for sagens  

 behandling, herunder oplysninger om forbedringsarbejdets art samt en  

 angivelse af lejeforhøjelsens størrelse fordelt på de  

 enkelte lejemål både efter reglerne i lejelovgivningen og efter  

 reglerne i lovens kapitel 5.
Kapitel 3 Lejefastsættelse § 4. Lejeforhøjelse for det enkelte  

 lejemål beregnes på grundlag af de aftalte og dokumenterede  

 udgifter, som er en følge af de arbejder, der er aftalt og  

 gennemført i det pågældende lejemål.  

 Lejeforhøjelse som følge af aftalte og gennemførte  

 arbejder, der vedrører hele ejendommen, skal fordeles  

 forholdsmæssigt efter lejemålenes bruttoetageareal.
§ 5. I ejendomme, jf. § 1, stk. 1, nr. 1  

 og 2, der indeholder såvel lejemål, der helt eller delvis er  

 udlejet til beboelse, som lejemål, der udelukkende anvendes til andet  

 end beboelse, skal der ske en forholdsmæssig fordeling af udgifter, som  

 vedrører både lejemål, der udelukkende anvendes til  

 beboelse og lejemål, der udelukkende anvendes til andet end beboelse.  

 Den forholdsmæssige fordeling skal ske i forhold til de respektive  

 lejemåls andel af det samlede bruttoetageareal.
Tilsvarende skal der i  

 ejendomme, der indeholder lejemål, som delvis er udlejet til andet end  

 beboelse, ske en forholdsmæssig fordeling af udgifter, som  

 vedrører både beboelsesdelen og erhvervsdelen.
 Stk. 2. I ejendomme omfattet af lovens § 97, skal der ske  

 en tilsvarende fordeling som i stk. 1 mellem udgifter, som  

 vedrører både lejemål og ejerboliger.
 Stk. 3. I ejendomme, hvor der på tidspunktet for  

 aftalens indgåelse er enkelte boliger, der er ubeboede og uudlejede,  

 skal der ske en tilsvarende fordeling som i stk. 1 mellem udgifter, der  

 vedrører udlejede lejemål og lejemål, der er ubeboede og  

 uudlejede.
 Stk. 4. Ved aftaler indgået af  

 beboerrepræsentationen, jf. lovens § 99, som vedrører hele  

 ejendommen, og hvor der er enkeltværelser, der hverken er en del af  

 udlejers beboelseslejlighed eller en del af et en- eller tofamilieshus, som  

 udlejer bebor, skal der ske en tilsvarende fordeling som i stk. 1 mellem  

 udgifter, som vedrører beboelseslejligheder og de  

 pågældende enkeltværelser.
§ 6. I ejendomme, jf. § 1, stk. 1, nr.  

 3, der indeholder udlejede andelsboliger, skal der ske en  

 forholdsmæssig fordeling af udgifter, som vedrører både  

 andelsboliger beboet af andelshavere, og boliger beboet af lejere.  

 Tilsvarende skal der i ejendomme, der indeholder andelsboliger, der helt  

 eller delvis anvendes til beboelse, ske en forholdsmæssig fordeling af  

 udgifter, som vedrører både beboelsesdelen og erhvervsdelen.
I  

 ejendomme, der indeholder andelsboliger beboet af andelshavere og erhverv,  

 skal den forholdsmæssige fordeling ske i forhold til de respektive  

 deles andel af det samlede bruttoetageareal.
 § 7. Ved opgørelsen af en ejendoms  

 bruttoetageareal anvendes Boligstyrelsens bekendtgørelse nr. 311 af  

 27. juni 1983 om beregning af arealet af boliger og erhvervslokaler.
 § 8. Udlejer kan efter forbedringsarbejdernes  

 gennemførelse ikke forlange en større lejeforhøjelse end  

 aftalt på grundlag af kommunalbestyrelsens erklæring, jf. lovens  

 § 100, stk. 1, nr. 2.
 Stk. 2. Udlejer kan højst opkræve en  

 lejeforhøjelse som beregnet i overensstemmelse med lovens § 103  

 med fradrag af det tilskud, der kan opnås, jf. lovens § 106.
Stk. 3. Lejeforhøjelse skal ske med 3 måneders  

 varsel, såfremt andet ikke er aftalt.
Lejeforhøjelsen kan dog  

 tidligst få virkning fra det tidspunkt, hvor de aftalte arbejder er  

 gennemført.
Kapitel 4 Udgift til konsulentbistand § 9. Udlejer kan i forbindelse med  

 gennemførelse af forbedringsarbejderne antage konsulentbistand.  

 Tilsvarende kan mindst 1/4 af lejerne eller beboerrepræsentationen i  

 ejendomme, hvor der er valgt beboerrepræsentation, jf. § 64 i lov  

 om leje, i forbindelse med gennemførelse af forbedringsarbejder antage  

 konsulentbistand.
 Stk. 2. Udgiften til udlejers og lejers konsulentbistand, jf.  

 stk. 3, indgår som en del af de aftalte og dokumenterede udgifter,  

 der danner grundlag for beregning af lejeforhøjelsen, jf. lovens  

 § 103.
 Stk. 3. Dokumenterede udgifter til henholdsvis udlejers og  

 lejers konsulentbistand kan højst indgå i de i lovens § 103  

 nævnte udgifter, med følgende beløb pr. lejemål:
1) De første 5 lejemål kr. 1.500 pr. lejemål, 2) de derpå følgende 5 lejemål kr. 1.125 pr.  

 lejemål og 3)	de resterende lejemål kr. 750 pr. lejemål.
 § 10. Udgifter til lejers konsulentbistand, der er  

 afholdt senest den 31. december 2000, refunderes af Grundejernes  

 Investeringsfond, såfremt der ikke indgås aftale, jf. § 1,  

 stk. 1, nr. 1. Udgifterne kan højst udgøre de i § 9,  

 stk. 3 nævnte beløb pr. lejemål.
 Stk. 2. Ved anmodning om refusion over for Grundejernes  

 Investeringsfond, skal der fremlægges dokumentation for, at udgifterne  

 vedrører konsulentbistand udført for lejerne i forbindelse med  

 indgåelse af aftale om forbedringsarbejder.
Kapitel 5 Vetoret § 11. En lejer af et beboelseslejemål kan  

 ikke modsætte sig gennemførelse af arbejder, der er af almen  

 betydning for boligens eller ejendommens forbedring.
Endvidere kan lejeren  

 ikke modsætte sig gennemførelse af arbejder, som lejeren  

 tidligere skriftligt har accepteret gennemførelsen af.
 Stk. 2. Arbejder af almen betydning for boligens eller  

 ejendommens forbedring omfatter:
 1)	Arbejder, som sikrer, at boligen eller ejendommen har  

 sædvanlig tidssvarende opvarmningsmulighed, og ressourcebesparende  

 foranstaltninger.
 2)	Arbejder som afhjælper sundheds- og brandfare.
 3)	Arbejder, som sikrer boligens eller ejendommens senere forbedring,  

 herunder foranstaltninger, der omfatter installation af basisinstallationer  

 som ventilationskanaler, elinstallationer eller  

 rørgennemføringer til varmt eller koldt vand samt  

 gennemføringer af faldstammer med eventuelle grene.
Kapitel 6 Erstatningsboliger § 12. Hvis et projekt om aftalt boligforbedring  

 nødvendiggør, at en eller flere boliger skal fraflyttes, skal  

 udlejer eller andelsboligforeningen, inden aftale om boligforbedring  

 indgås, henholdsvis beslutning om boligforbedring træffes, oplyse  

 kommunalbestyrelsen om det forventede behov for, at kommunalbestyrelsen  

 stiller erstatningsboliger til rådighed efter lovens § 144,  

 stk. 1 eller § 145. Kommunalbestyrelsen afgør på  

 grundlag af forelagt projektmateriale, om boligerne er ubeboelige, mens  

 arbejderne udføres, og afgiver erklæring herom, jf. § 3.
 Stk. 2. Hvis kommunalbestyrelsen har fundet, jf. stk. 1,  

 at gennemførelsen af et projekt om aftalt boligforbedring  

 medfører behov for erstatningsboliger, skal udlejeren eller  

 andelsboligforeningen senest 1 uge efter aftalens indgåelse,  

 henholdsvis at beslutningen om gennemførelse af forbedringsarbejder er  

 truffet, meddele kommunalbestyrelsen om det faktiske behov for  

 erstatningsboliger.
§ 13. Lejere, der har ret til en erstatningsbolig  

 som følge af lejeforhøjelse, jf. lovens § 144,  

 stk. 2, skal senest 6 uger efter, at udlejerens meddelelse om aftalens  

 indgåelse er kommet frem til lejeren, jf. lovens § 100,  

 stk. 1, nr. 6, fremsætte krav over for udlejeren om at få  

 anvist en erstatningsbolig.
Tilsvarende skal andelshavere, der har ret til en  

 erstatningsbolig som følge af forøgelse af nettoboligudgiften,  

 jf. lovens § 144, stk. 2, senest 6 uger efter, at der i  

 andelsboligforeningen er truffet beslutning om gennemførelse af  

 forbedringsarbejder, fremsætte krav over for andelsboligforeningen om  

 at få anvist en erstatningsbolig.
 Stk. 2. Udlejeren eller andelsboligforeningen meddeler  

 kommunalbestyrelsen om lejerens eller andelshaverens krav om at få  

 anvist erstatningsbolig samt fremsender dokumentation herfor.
Kapitel 7 Ansøgning om reservation eller tilsagn § 14. Ansøgning om reservation af  

 investeringsramme til det enkelte projekt kan ske, forinden skriftlig aftale  

 mellem udlejer og lejere eller beboerrepræsentanterne er indgået.  

 Ansøgning om reservation af investeringsramme til et projekt kan  

 tillige ske, forinden andelsboligforeningen træffer beslutning om  

 gennemførelse af aftalt boligforbedring.
Ansøgning skal  

 indsendes til kommunalbestyrelsen på et af By- og Boligministeriet  

 udfærdiget skema samt vedlægges en BBR-meddelelse.
Stk. 2. En reservation efter stk. 1 bortfalder, hvis  

 ansøgning om tilsagn om tilskud, jf. § 15, ikke er indsendt  

 senest 9 måneder efter, at reservation er meddelt af  

 kommunalbestyrelsen.
Datoen for fristens udløb skal fremgå af  

 kommunalbestyrelsens meddelelse om reservation til ansøgeren.
 § 15. Ansøgning om tilsagn om tilskud til  

 det enkelte projekt indsendes til kommunalbestyrelsen på et af By- og  

 Boligministeriet udfærdiget skema samt vedlægges en  

 BBR-meddelelse.
Stk. 2. Ansøgningen skal for lejemål, som er  

 omfattet af § 1, stk. 1, nr. 1, og som er udlejet til såvel  

 beboelse som erhvervsmæssige formål, endvidere vedlægges en  

 afgørelse truffet af huslejenævnet i medfør af § 25  

 b, stk. 1, 2. pkt., i lov om midlertidig regulering af boligforholdene  

 eller en afgørelse truffet af byfornyelsesnævnet i medfør  

 af § 59 b, stk. 1, 2. pkt., i lov om leje.
Afgørelsen, jf.  

 1. pkt., må på ansøgningstidspunktet ikke være mere  

 end 6 måneder gammel.
 Stk. 3. For lejemål omfattet af § 1, stk. 1,  

 nr. 2, skal ansøgningen vedlægges en afgørelse truffet af  

 huslejenævnet i medfør af § 25 b, stk. 1, 1. pkt., og  

 stk. 2, i lov om midlertidig regulering af boligforholdene eller en  

 afgørelse truffet af byfornyelsesnævnet i medfør af  

 § 59 b, stk. 1, 1. pkt., og stk. 2, i lov om leje.  

 Afgørelsen, jf. 1. pkt., må på  

 ansøgningstidspunktet ikke være mere end 6 måneder gammel.
 Stk. 4. Angår ansøgningen kun en del af  

 investeringsrammen i en tidligere meddelt reservation, bortfalder resten af  

 investeringsrammen i den meddelte reservation samtidig med godkendelse af  

 ansøgningen.
Stk. 5. Tilskuddet kan højst udgøre 10.000 kr.  

 årligt pr. bolig.
Der kan i samme kalenderår alene søges  

 om tilskud til flere projekter på en ejendom, hvis det samlede tilskud  

 ikke overstiger 10.000 kr. årligt pr. bolig.
 Stk. 6. Tidspunktet for bortfald af tilsagn efter  

 lovens § 108, stk. 5 skal fremgå af kommunalbestyrelsens  

 meddelelse om tilsagn til ansøgeren.
§ 16. I ejendomme omfattet af § 1,  

 stk. 1, nr. 2 og 3 beregnes tilskuddet ud fra ydelsen på et  

 30-årigt annuitetslån med et kontant provenu svarende til de  

 afholdte og dokumenterede udgifter.
Ydelsen fastsættes på  

 grundlag af en rente svarende til den effektive rente, der beregnes af  

 Københavns Fondsbørs A/S for restløbetid 25-35 år  

 for åbne fastforrentede kroneobligationer på den sidste  

 børsdag, der ligger forud for tidspunktet for meddelelse af tilsagn  

 fra ABF99 til kommunalbestyrelsen.
Denne dato skal fremgå af  

 kommunalbestyrelsens meddelelse af tilsagn til ansøgeren.
 § 17. Kommunalbestyrelsen påser, at  

 der ikke i samme år meddeles reservation eller tilsagn til flere  

 projekter på en ejendom, der bevirker, at det samlede tilskud for den  

 enkelte bolig overstiger 10.000 kr. årligt.
§ 18. Mangelfuldt udfyldte ansøgningsskemaer samt  

 dokumentation, der efter kommunalbestyrelsens vurdering ikke opfylder de  

 opstillede krav, kan returneres til ansøgeren.
Modtagelsestidspunktet  

 for ansøgninger, der har været returneret til ansøgeren,  

 anses for det tidspunkt, hvor ansøgningen på ny modtages af  

 kommunalbestyrelsen.
Kapitel 8 Kommunens tildeling af investeringsramme § 19. Investeringsrammen til aftalt  

 boligforbedring opdeles på to delrammer for henholdsvis private  

 udlejningsejendomme og private andelsboligforeninger.
Fordeling af  

 investeringsrammen på de enkelte delrammer fremgår af de  

 årlige bevillingslove.
 § 20. Før by- og boligministeren fordeler årets  

 investeringsramme til kommunerne, afsættes 5 pct. af beløbene  

 på delrammerne til refusion af kommunalbestyrelsens udgifter i henhold  

 til § 40 og § 42 samt til i særlige tilfælde at  

 dække udgifter som følge af systemfejl.
§ 21. Kommunen får tildelt en samlet  

 investeringsramme, der er opdelt i to delrammer.
Fordelingen på  

 delrammer foretages i samme forhold som den fordeling, der fremgår af  

 det pågældendes års bevillingslov, jf. § 19. Er den  

 samlede investeringsramme, der tildeles kommunen på 0,5 mio. kr. eller  

 derunder, opdeles kommunens investeringsramme ikke på delrammer.
Stk. 2. Af kommunalbestyrelsens ansøgning til  

 By- og Boligministeriet skal det fremgå, hvorledes den samlede  

 investeringsramme, kommunalbestyrelsen ansøger om, er fordelt på  

 de 2 delrammer.
Dette gælder dog ikke såfremt kommunalbestyrelsen  

 ansøger om en samlet investeringsramme på 0,5 mio. kr. eller  

 derunder.
 § 22. Kommunalbestyrelsens ansøgning om  

 tildeling af investeringsramme skal indgives til By- og Boligministeriet via  

 ABF99 senest den 15. maj i det år, kommunen ønsker del i  

 investeringsrammen.
Kapitel 9 Kommunens opsparing af investeringsramme § 23. Kommunen kan opspare investeringsramme ved,  

 at uudnyttet investeringsramme overføres til det efterfølgende  

 finansår.
Der kan max. overføres 0,5 mio. kr. pr. år til  

 opsparing.
Den uudnyttede investeringsramme overføres til opsparing  

 ved udgangen af hvert finansår.
 Stk. 2. Investeringsramme, der ved tildelingen til kommunen er  

 opdelt på delrammer, er også ved opsparing opdelt på  

 delrammer.
 Stk. 3. Kommunens uudnyttede investeringsramme, som kommunen  

 ikke ønsker at opspare, eller som overstiger 0,5 mio. kr., bortfalder  

 ved udgangen af finansåret.
Stk. 4. Opsparede beløb kan højst være  

 opsparet i 3 år.
Opsparede beløb, der ikke er udnyttet ved  

 udgangen af det 3. finansår, hvori de har været opsparet,  

 bortfalder.
 Stk. 5. By- og boligministeren kan forlænge den i  

 stk. 4 angivne opsparingsperiode, hvis gennemførelsen af et  

 konkret projekt taler derfor.
 § 24. Investeringsramme, der bortfalder, jf.  

 § 23, stk. 3 og 4 indgår i By- og Boligministeriets  

 investeringsramme for det følgende år.
Kapitel 10 Kommunens investeringsramme § 25. Kommunens samlede investeringsramme kan  

 bestå af:
 1)	Årets tildelte investeringsramme.
 2)	Opsparet investeringsramme, jf. kap. 9.
 3)	Reservationsbeløb der helt eller delvis er bortfaldet.
 4)	Tilsagnsbeløb der helt eller delvis er bortfaldet.
Kapitel 11 Kommunens administration § 26. Når kommunen har fået tildelt  

 årets investeringsramme fra by- og boligministeren, foretager  

 kommunalbestyrelsen indberetning til ABF99 af de ansøgninger om  

 reservation og tilsagn, der ifølge kommunens kriterier for  

 prioriteringer af ansøgninger kan imødekommes.
Stk. 2. Kommunalbestyrelsens indberetning af  

 ansøgningerne til ABF99, skal ske i den rækkefølge,  

 kommunalbestyrelsen prioriterer ansøgningerne.
Er kommunens  

 investeringsramme opdelt på delrammer, skal prioriteringen af  

 ansøgningerne ske under hensyntagen til investeringsrammens  

 opdeling.
 § 27. Meddelelser vedrørende de enkelte  

 projekter formidles via ABF99.
 Stk. 2. Kommunalbestyrelsen skal som led i sagsbehandlingen  

 løbende kontrollere, om der er meddelelser fra ABF99.
 § 28. Når kommunalbestyrelsen, jf.  

 § 26, stk. 1 har indberettet en ansøgning om reservation  

 eller tilsagn, modtager kommunalbestyrelsen meddelelse fra ABF99, om  

 ansøgningen har fået reservation eller tilsagn.
 § 29. Modtager kommunalbestyrelsen efter  

 indberetningen, jf. § 26, stk. 1 meddelelse om, at de indberettede  

 oplysninger ikke stemmer overens med de øvrige oplysninger, der er  

 indlæst i ABF99, skal kommunalbestyrelsen vurdere, hvorvidt de  

 indberettede oplysninger er korrekte.
 Stk. 2. Vurderer kommunalbestyrelsen, at de af  

 kommunalbestyrelsen indberettede oplysninger til ABF99 er korrekte,  

 påhviler det kommunalbestyrelsen at godkende de indberettede  

 oplysninger.
 Stk. 3. Vurderer kommunalbestyrelsen, at de af  

 kommunalbestyrelsen indberettede oplysninger til ABF99 ikke er korrekte,  

 påhviler det kommunalbestyrelsen at foranledige, at de korrekte  

 oplysninger indberettes til ABF99.
 Stk. 4. Vurderer kommunalbestyrelsen, at uoverensstemmelserne  

 mellem de indberettede oplysninger og de øvrige oplysninger, der er  

 indlæst i ABF99 bevirker, at ansøgningen ikke opfylder  

 betingelserne for at få reservation eller tilsagn, påhviler det  

 kommunalbestyrelsen at foranledige, at ansøgningen bortfalder i  

 ABF99.
 Stk. 5. Når kommunalbestyrelsen har godkendt de  

 indberettede oplysninger, jf. stk. 2 eller foranlediget, at de korrekte  

 oplysninger indberettes, jf. stk. 3, modtager kommunalbestyrelsen  

 meddelelse fra ABF99, om ansøgningen har fået reservation eller  

 tilsagn.
 § 30. Meddelelser til kommunalbestyrelsen efter  

 § 28 og § 29, stk. 5 skal af kommunalbestyrelsen viderebringes  

 skriftligt til ansøgeren inden 14 dage fra datoen for meddelelsen fra  

 ABF99.
 Stk. 2. Kommunalbestyrelsen skal indberette ansøgninger  

 om tilsagn med forudgående reservation samt ansøgninger om  

 udbetaling af tilskud til ABF99 inden 14 dage fra den dato, hvor kommunen har  

 modtaget ansøgningerne.
 Stk. 3. Hvis kommunalbestyrelsen ikke inden 14 dage efter  

 fristen for bortfald af reservation eller tilsagn, jf. § 14, stk. 4  

 og § 15, stk. 6 har indberettet en ansøgning om tilsagn  

 eller en ansøgning om udbetaling af tilskud til ABF99, annulleres  

 reservationen eller tilsagnet i ABF99.
§ 31. Ansøgninger om reservation, hvortil  

 der ikke er meddelt reservation, bortfalder ved udgangen af hvert  

 finansår.
Ansøgninger om tilsagn, uden forudgående  

 reservation, bortfalder ligeledes ved udgangen af hvert finansår, hvis  

 der ikke er meddelt tilsagn om tilskud.
 Stk. 2. Bestemmelsen i stk. 1 gælder ikke for  

 ansøgninger, hvortil kommunen opsparer investeringsramme, jf.  

 § 23.
 § 32. Kommunalbestyrelsens afgørelser i  

 henhold til denne bekendtgørelse kan ikke påklages til anden  

 administrativ myndighed.
Kapitel 12 Udbetaling og bortfald af tilskud § 33. Ansøgning om udbetaling af tilskud  

 indsendes til kommunalbestyrelsen på et af By- og Boligministeriet  

 udarbejdet skema.
 Stk. 2. Ansøgningen skal vedlægges oplysning om  

 lejestigningen for hvert enkelt lejemål i ejendomme omfattet af  

 § 1, stk. 1, nr. 1 og 2 eller tilskuddets fordeling på de  

 enkelte boliger i ejendomme omfattet af § 1, stk. 1, nr. 3 samt et  

 byggeregnskab attesteret af en registreret eller statsautoriseret revisor  

 eller af Kommunernes Revisionsafdeling.
Stk. 3. For ejendomme omfattet af § 1, stk. 1, nr.  

 2, skal ansøgningen vedlægges en afgørelse truffet af  

 huslejenævnet i medfør af § 25 b, stk. 3, i lov om  

 midlertidig regulering af boligforholdene.
I kommuner, hvor bestemmelserne i  

 kapitel II-V i lov om midlertidig regulering af boligforholdene ikke finder  

 anvendelse, skal ansøgningen vedlægges en afgørelse  

 truffet af byfornyelsesnævnet i medfør af § 59 b,  

 stk. 3, i lov om leje.
 Stk. 4. Materialet, jf. stk. 1-3, skal opbevares af  

 kommunalbestyrelsen i mindst 16 år.
 § 34. Angår ansøgningen om udbetaling  

 af tilskud kun en del af det meddelte tilsagn, bortfalder resten af det  

 meddelte tilsagn i forbindelse med godkendelse af  

 udbetalingsansøgningen.
Stk. 2. I private udlejningsejendomme omfattet af § 1,  

 stk. 1, nr. 1, ydes tilskuddet med virkning fra datoen for den aftalte  

 lejeforhøjelses ikrafttræden.
I private udlejningsejendomme  

 omfattet af § 1, stk. 1, nr. 2 ydes tilskuddet med virkning fra  

 datoen for den første lejeaftales indgåelse.
I private  

 andelsboligforeninger omfattet af § 1, stk. 1, nr. 3, ydes  

 tilskuddet med virkning fra arbejdernes færdiggørelse.  

 Udbetalingen sker kvartalsvis bagud til en af ejendommens ejer eller af  

 andelsboligforeningen anvist konto i et pengeinstitut.
§ 35. Udlejer har i forbindelse med  

 ansøgning om udbetaling af tilskud pligt til at oplyse, om der i  

 medfør af lovens § 114 er klaget over udlejers krav om  

 huslejeforhøjelse eller over afgørelse truffet efter § 59  

 b, stk. 1-3, i lov om leje eller § 25 b, stk. 1-3 i lov om  

 midlertidig regulering af boligforholdene.
Er dette tilfældet,  

 udbetales tilskuddet a conto.
 Stk. 2. Når størrelsen af den fastsatte leje er  

 endeligt fastlagt, har udlejer pligt til straks at oplyse kommunalbestyrelsen  

 om afgørelsen, hvorefter tilskuddet reguleres i overensstemmelse  

 hermed.
 § 36. Ansvaret for korrekt udfyldelse af skemaerne  

 for såvel ansøgning om reservation, ansøgning om tilsagn  

 og ansøgning om udbetaling af tilskud samt indsendelse af  

 tilstrækkelig og korrekt dokumentation, jf. lovens § 108 og  

 § 109, påhviler ansøgeren.
 Stk. 2. Ansvaret for sagsbehandlingsfejl i forbindelse med  

 kommunalbestyrelsens behandling af sagen, påhviler  

 kommunalbestyrelsen.
 § 37. Finansstyrelsen varetager udbetalingen.
 Stk. 2. Såfremt der efter indsendelse af  

 ansøgning om udbetaling af tilskud sker ejerskifte, har ejeren eller  

 andelsboligforeningen pligt til straks at meddele dette til  

 Finansstyrelsen.
 Stk. 3. Udbetaling sker med frigørende virkning til den  

 ejer eller andelsboligforening, som på udbetalingstidspunktet er  

 registreret som ejer i Finansstyrelsen.
 § 38. Såfremt beboelseslejemålet efter  

 indsendelse af ansøgning om udbetaling af tilskud ændrer status  

 til andelsbolig, skal tilskuddet fra ændringstidspunktet ydes efter  

 reglerne om tilskud til andelsboliger i lovens § 117. Ejeren har pligt  

 til straks at give meddelelse om statusændringen til  

 Finansstyrelsen.
§ 39. Såfremt beboelseslejemålet eller  

 andelsboligen efter indsendelse af ansøgning om udbetaling af tilskud  

 ændrer status til ejerbolig eller ændrer anvendelse til andet end  

 beboelse eller nedrives, bortfalder retten til tilskud efter lovens kapitel 5  

 med virkning fra ændrings- eller nedrivningstidspunktet.
Såfremt  

 udlejer flytter ind i beboelseslejemålet, bortfalder retten til tilskud  

 tilsvarende med virkning fra indflytningstidspunktet.
 Stk. 2. Ændrer beboelseslejemålet eller  

 andelsboligen efter indsendelse af ansøgning om udbetaling af tilskud  

 status til en almen bolig, bortfalder retten til tilskud efter lovens kapitel  

 5 med virkning fra det tidspunkt boligen genudlejes.
 Stk. 3. I tilfælde af ændring, jf. stk. 1
og 2, har ejer eller andelsboligforeningen pligt til straks at meddele  

 dette til Finansstyrelsen.
Kapitel 13 Refusion af udgifter afholdt af kommunen, herunder  

 regnskabsaflæggelse § 40. Følgende maksimale udgifter, som  

 kommunalbestyrelsen har afholdt til generel information om aftalt  

 boligforbedring samt til konsulentbistand i forbindelse med  

 gennemførelse af konkrete boligforbedringsprojekter, jf. lovens  

 § 95, stk. 2, refunderes af staten med 50 pct.:
 1)	Information, kr. 500 pr. bolig.
 2)	Konsulentbistand, de første 5 boliger kr. 1.000 pr. bolig, de  

 derpå følgende 5 boliger kr. 750 pr. bolig, og de resterende  

 boliger kr. 500 pr. bolig.
 Stk. 2. Informationsarbejdet, jf. stk. 1, nr. 1, omfatter  

 f.eks. annoncering i lokale aviser, afholdelse af informationsmøder og  

 udarbejdelse af informationsmateriale til ejere og beboere.
Stk. 3. Konsulentbistanden, jf. stk. 1, nr. 2, omfatter  

 f.eks. telefonisk og skriftlig besvarelse af henvendelser om  

 gennemførelse af projekter efter lovens kapitel 5 og afholdelse af  

 møder med ejere og beboere.
Udgiften til konsulentbistand beregnes ud  

 fra en timesats på kr. 300.
 Stk. 4. Den del af udgifterne, som kommunen ikke får  

 refunderet af staten, kan ikke opkræves hos ejeren eller de beboere,  

 der er omfattet af projektet.
 § 41. Refusionen, jf. § 40, beregnes på  

 grundlag af antal boliger i de projekter, der er gennemført, og  

 hvortil kommunalbestyrelsen har godkendt ansøgning om udbetaling af  

 tilskud i det kvartal, som refusionen vedrører.
Stk. 2. Refusionsberettigede udgifter, der i henhold til  

 stk. 1 ikke er grundlag for at beregne refusion af, overføres til  

 næste kvartal.
Hvis der ikke er tilstrækkelige  

 refusionsberettigede udgifter, jf. § 40, overføres ligeledes til  

 næste kvartal det antal overskydende boliger i forbindelse med  

 godkendte ansøgninger om udbetaling af tilskud, som ikke kan anvendes  

 som grundlag for beregning af refusion.
 § 42. Kommunalbestyrelsen kan få godtgjort  

 et administrationshonorar på kr. 750 pr. nødvendig anvisning af  

 erstatningsbolig, jf. §§ 12 og 13.
 Stk. 2. Udgifter, som kommunalbestyrelsen har afholdt i  

 henhold til stk. 1, samt lovens § 95, stk. 3, refunderes af  

 staten med 50 pct.
 § 43. Kommunalbestyrelsens afregning af refusion  

 for afholdte udgifter, jf. §§ 40 og 42, sker kvartalsvis bagud  

 ved indberetning til det centrale edb-system.
Kapitel 14 Øvrige bestemmelser § 44. Cirkulæret af 14. april 1989 om udbud  

 af bygge- og anlægsarbejder finder ikke anvendelse i forbindelse med  

 gennemførelse af forbedringsarbejder efter lovens kapitel 5.
Kapitel 15 Ikrafttrædelse § 45. Bekendtgørelsen træder i kraft  

 den 1. januar 1999.
Stk. 2. Samtidig ophæves bekendtgørelse nr. 914  

 af 4. december 1997 om aftalt boligforbedring.
Bekendtgørelsen finder  

 dog fortsat anvendelse for ansøgninger om aftalt boligforbedring,  

 hvortil der er meddelt reservation eller tilsagn om tilskud inden 1. januar  

 1999.
