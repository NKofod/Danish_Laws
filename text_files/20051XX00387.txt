Skriftlig fremsættelse (31. marts 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af straffeloven, retsplejeloven  

 og forskellige andre love (Styrkelse af indsatsen for at  

 bekæmpe  

 terrorisme mv.) (Lovforslag nr.
L 217).
1.  

  

 Siden terrorangrebene i USA den 11. september 2001  

 har der bestået et generelt forhøjet trusselniveau i den vestlige verden og i  

 forhold til vestlige interesser.
Terrorhandlingerne i Madrid i 2004 og i  

 London  

 i 2005 har vist, at også de europæiske lande er sårbare over for den  

 internationale terrorisme.
 For Danmarks vedkommende er terrorismen en trussel mod  

 samfundet og de værdier, som det bygger på, og mod den enkelte borger.
Efter regeringens opfattelse er det derfor afgørende, at  

 myndighederne har de nødvendige redskaber med henblik på forebyggelse,  

 afværgelse og efterforskning af terrorisme.
For politiets vedkommende lægger  

 regeringen således vægt på, at der er de relevante muligheder for f.eks.  

 indhentelse af efterretningsmæssige oplysninger og for efterforskning og  

 strafforfølgning i konkrete sager.
Samtidig er regeringen meget opmærksom på  

 vigtigheden af, at der i forbindelse med nye initiativer på terrorområdet  

 sikres den rigtige balance mellem sikkerhed og retssikkerhed, således at  

 indsatsen for at beskytte samfundet som sådan ikke kommer til at ske på  

 bekostning af hensynet til den enkeltes frihed.
Der har siden den 11. september 2001 været iværksat en lang  

 række initiativer bl.a. med henblik på at tage højde for terrorismens globale  

 karakter og styrke politiets efterforskningsmuligheder.
Som led i  

 opfølgningen  

 på terrorangrebene i USA vedtog et bredt flertal i Folketinget således f.eks.  

 i  

 maj 2002 den såkaldte anti-terrorpakke.
 Der er endvidere bl.a. bevilget ressourcer med henblik på  

 styrkelse af efterretningstjenesterne og med henblik på at skabe en effektiv  

 og  

 forebyggende beredskabsmæssig indsats, ligesom regeringen i maj 2005 har  

 truffet beslutning om en række tiltag som opfølgning på den såkaldte  

 sårbarhedsudredning.
2.  

  

 I lyset af  

 terrorangrebet i London i juli 2005 fandt regeringen imidlertid anledning til  

 at foretage en samlet gennemgang og vurdering af det danske samfunds indsats  

 og  

 beredskab over for terrorhandlinger.
Regeringen nedsatte derfor en  

 tværministeriel  

 arbejdsgruppe om terrorbekæmpelse, der fik til opgave at overveje behovet for  

 yderligere initiativer.
Den tværministerielle arbejdsgruppe offentliggjorde den 3.  

 november 2005 rapporten Det danske samfunds indsats og beredskab mod  

 terror.  

 Rapporten indeholder 49 anbefalinger, som efter arbejdsgruppens opfattelse  

 kan  

 komme på tale for at styrke indsatsen og beredskabet mod terror.
Der er tale  

 om  

 en bred vifte af forslag, der berører flere ministerområder.
På baggrund af arbejdsgruppens anbefalinger fremlagde  

 regeringen den 16. november 2005 en handlingsplan for terrorbekæmpelse, som  

 indeholder en række initiativer med henblik på at styrke det danske samfunds  

 indsats og beredskab mod terror.
I handlingsplanen er angivet, hvordan  

 regeringen  

 vil arbejde videre med hver enkelt af arbejdsgruppens anbefalinger.
En række af anbefalingerne vil kunne gennemføres  

 administrativt, mens andre kræver ny lovgivning.
Det fremgår derfor af  

 handlingsplanen, at regeringen i foråret 2006 vil fremlægge en række  

 lovforslag  

 som led i en  

 anti-terrorlovpakke.
Endelig er der  

 enkelte af arbejdsgruppens forslag, som kræver yderligere overvejelser og  

 udredningsarbejde, før regeringen tager stilling.
3.  

  

 Siden  

 gennemførelsen af anti-terrorpakken i 2002 er der vedtaget to nye  

 internationale konventioner på terrorbekæmpelsesområdet.
Det drejer sig om  

 dels  

 Europarådets konvention om forebyggelse af terrorisme, som blev vedtaget af  

 Europarådets Ministerkomité den 3. maj 2005, dels FNs konvention om  

 nuklear  

 terrorisme, der blev vedtaget af FNs Generalforsamling den 13. april  

 2005.  

 Danmark har undertegnet begge konventioner.
 Europarådskonventionen  

 om  

 forebyggelse af terrorisme indebærer en forpligtelse for de kontraherende  

 stater til at kriminalisere visse forberedende handlinger til  

 terrorhandlinger.  

 Det drejer sig om opfordring til terrorhandlinger, rekruttering til  

 terrorhandlinger og oplæring i at begå terrorhandlinger.
 FN-konventionen om nuklear terrorisme indeholder en  

 forpligtelse for de kontraherende stater til at kriminalisere en række  

 handlinger vedrørende ulovlig besiddelse og brug mv. af radioaktivt materiale  

 med forsæt til at forårsage død eller alvorlig personskade eller til at  

 forårsage betydelig tings- eller miljøskade.
 Den 19. august 2005 anmodede Justitsministeriet  

 Straffelovrådet  

 om nærmere at overveje, hvilke  

 lovgivningsmæssige ændringer en dansk ratifikation og gennemførelse af  

 Europarådets konvention om forebyggelse af terrorisme og FNs konvention  

 om  

 nuklear terrorisme vil nødvendiggøre på det strafferetlige område.  

 Justitsministeriet anmodede samtidig  

 Straffelovrådet  

 om i lyset af den senere tids udvikling og erfaringer på terrorområdet mere  

 generelt at overveje, om straffelovens anti-terrorbestemmelser (§§ 114-114 e)  

 i  

 sammenhæng med den øvrige strafferetlige lovgivning fortsat giver et  

 tilstrækkeligt strafferetligt værn mod terrorisme.
 Straffelovrådet  

 har den 1. marts  

 2006 afgivet betænkning nr. 1474/2006 om det strafferetlige værn mod  

 terrorisme.
 4.  

  

 Lovforslaget  

 har to overordnede formål: Det ene formål er  som led i regeringens  

 samlede  

 anti-terrorlovpakke  

  at gennemføre de dele af regeringens  

 handlingsplan for terrorbekæmpelse, der vedrører lovændringer på  

 Justitsministeriets område.  

 Anti-terrorlovpakken  

 omfatter herudover bl.a. de samtidigt fremsatte forslag fra ministeren for  

 videnskab, teknologi og udvikling og forsvarsministeren.
Det andet formål er at gennemføre de ændringer, der er  

 nødvendige for, at Danmark kan ratificere og gennemføre Europarådets  

 konvention  

 om forebyggelse af terrorisme og FNs konvention om nuklear terrorisme.  

 Folketingets vedtagelse af forslaget vil indebære samtykke efter grundlovens  

 §  

 19 til ratifikation af Europarådets konvention og FN-konventionen.
Denne del  

 af  

 lovforslaget bygger på  

 Straffelovrådets  

 betænkning  

 nr. 1474/2006 om det strafferetlige værn mod terrorisme.
 I lovforslaget indgår også en ændring af udleveringsloven  

 som følge af konventionsmæssige forpligtelser samt en udskydelse af  

 tidspunktet  

 for revision af den såkaldte logningsbestemmelse i retsplejelovens § 786,  

 stk.  

 4, der blev indført ved anti-terrorpakken i 2002.
 5.  

  

 Lovforslaget  

 indeholder nærmere følgende elementer:
 Lovforslaget indeholder en række initiativer, der skal  

 forbedre politiets muligheder for at forebygge, efterforske og bekæmpe  

 terrorhandlinger.
Det foreslås, at Politiets Efterretningstjeneste kan  

 videregive oplysninger til Forsvarets Efterretningstjeneste, uden at der i  

 hvert enkelt tilfælde skal foretages en nærmere konkret vurdering og  

 interesseafvejning i forhold til den enkelte oplysning.
Dette sker ved at  

 indsætte en ny bestemmelse i retsplejelovens § 110 a, stk. 1, hvorefter  

 Politiets Efterretningstjeneste kan videregive oplysninger til Forsvarets  

 Efterretningstjeneste i det omfang, videregivelsen kan have betydning for  

 varetagelse af tjenesternes opgaver.
Bestemmelsen skal ses i sammenhæng med  

 en  

 bestemmelse, der af forsvarsministeren foreslås indsat i forsvarsloven om  

 videregivelse af oplysninger fra Forsvarets Efterretningstjeneste til  

 Politiets  

 Efterretningstjeneste.
Der foreslås endvidere etableret et særligt lovgrundlag for  

 Politiets Efterretningstjenestes indhentelse af oplysninger fra andre  

 forvaltningsmyndigheder, således at disse myndigheder ikke i hvert enkelt  

 tilfælde skal foretage en nærmere konkret vurdering og interesseafvejning i  

 forhold til den enkelte oplysning.
Politiets Efterretningstjeneste kan efter  

 forslaget om indsættelse af en ny bestemmelse i retsplejelovens § 110 a, stk.  

 2, indhente oplysninger fra andre forvaltningsmyndigheder i det omfang,  

 oplysningerne må antages at have betydning for varetagelse af Politiets  

 Efterretningstjenestes opgaver vedrørende forebyggelse og efterforskning af  

 overtrædelser af straffelovens kapitel 12 og 13.
Dernæst indeholder lovforslaget nogle ændringer i  

 retsplejelovens kapitel 71 om indgreb i meddelelseshemmeligheden, observation  

 og dataaflæsning.
Disse ændringer har navnlig til formål at sikre, at  

 politiets  

 efterforskningsmidler mv. er i overensstemmelse med den teknologiske  

 udvikling  

 og udviklingen i terrortruslen i Danmark.
Der stilles således bl.a. forslag om at forenkle proceduren  

 for indhentelse af retskendelse til at iværksætte indgreb i form af  

 telefonaflytning og teleoplysning, så politiet kun behøver at indhente én  

 forudgående retskendelse, der giver mulighed for bl.a. at aflytte den  

 mistænkte  

 person, uanset hvilke telekommunikationsmidler den pågældende måtte vælge at  

 benytte sig af.
Der er tale om en ændring i forhold til den gældende ordning,  

 hvorefter en retskendelse om aflytning og teleoplysning skal angive de  

 konkrete  

 telefonnumre, der må aflyttes eller indhentes teleoplysning om. Ændringen  

 gælder kun for kendelser vedrørende telefonaflytning og teleoplysning i  

 forbindelse med efterforskning af en overtrædelse af straffelovens kapitel 12  

 og 13. De almindelige regler for, hvornår indgrebet kan foretages,  

 videreføres  

 uændret, og der er således ikke tale om, at politiet vil kunne foretage  

 telefonaflytning og få teleoplysninger i videre omfang end i dag.
Ordningen  

 foreslås endvidere etableret sådan, at der efterfølgende  på begæring  

 af den  

 beskikkede advokat  er adgang til kontrol fra domstolenes side med  

 hensyn til  

 de telefonnumre, som indgrebet har været rettet imod.
 Herudover foreslås det at ændre retsplejelovens § 788, stk.  

 4, om underretning om indgreb i meddelelseshemmeligheden, således at det  

 kommer  

 til at fremgå udtrykkeligt, at retten  hvis hensynet til beskyttelse af  

 fortrolige oplysninger om politiets efterforskningsmetoder taler for det  

   

 efter begæring fra politiet kan beslutte, at underretning om indgreb i  

 meddelelseshemmeligheden skal undlades eller udsættes i et nærmere fastsat  

 tidsrum.
Lovforslaget indeholder desuden en ændring af  

 retsplejelovens § 791 a, der indebærer, at spørgsmålet om såkaldt  

 teleobservation  det vil sige indhentelse af oplysninger fra udbydere  

 af  

 telenet og teletjenester om, hvilke mobiltelefonmaster en  

 mistænkts  

 mobiltelefon løbende er i kontakt med, herunder oplysninger om den anvendte  

 celle og efter omstændighederne oplysning om afstand mellem mobiltelefoner og  

 master  udtrykkeligt reguleres i retsplejeloven.
Det foreslås således,  

 at der  

 i § 791 a, stk. 5 og 6, indsættes en bestemmelse om denne form for indgreb,  

 herunder om de betingelser, der skal være opfyldt, og om krav om  

 retskendelse.
Med henblik på at forebygge konkret forestående  

 terrorhandlinger eller anden alvorlig kriminalitet foreslås det at indsætte  

 en  

 udtrykkelig bestemmelse i retsplejelovens § 791 c om forstyrrelse eller  

 afbrydelse af radio- eller telekommunikation i helt særlige tilfælde.
Efter  

 bestemmelsen kan politiet på grundlag af en retskendelse forstyrre eller  

 afbryde radio- eller telekommunikation, hvis der er afgørende grunde til det  

 med henblik på at forebygge, at der vil blive begået en lovovertrædelse, der  

 efter loven kan straffes med fængsel i 6 år eller derover, eller en forsætlig  

 overtrædelse af straffelovens kapitel 12 eller 13. Det er endvidere en  

 betingelse, at lovovertrædelsen kan medføre fare for menneskers liv eller  

 velfærd eller for betydelige samfundsværdier.
Politiet har ikke i dag udtrykkelig hjemmel til at henstille  

 til offentlige myndigheder og private, at deres muligheder for at foretage  

 tv-overvågning udnyttes.
Det foreslås at indsætte en udtrykkelig bestemmelse  

 i  

 tv-overvågningslovens § 4 a, hvorefter politiet kan henstille, at offentlige  

 myndigheder eller private foretager tv-overvågning i overensstemmelse med  

 gældende lovgivning.
Henstilling om at iværksætte tv-overvågning forudsættes  

 navnlig anvendt, hvor tv-overvågning vurderes at kunne have betydning for  

 forebyggelse eller efterforskning af eventuelle terrorangreb.
Der vil ikke  

 med  

 hjemmel i den foreslåede bestemmelse kunne iværksættes tv-overvågning i  

 videre  

 omfang end i dag.
Det foreslås også som noget nyt at indsætte en bestemmelse i  

 tv-overvågningslovens § 4 b, der giver politiet mulighed for at meddele  

 offentlige myndigheder eller private, som foretager eller planlægger at  

 iværksætte tv-overvågning efter gældende lovgivning, pålæg med hensyn til  

 kvaliteten af optagelser af billeder på videobånd, film eller lignende samt  

 med  

 hensyn til opbevaringen af sådanne optagelser.
Dette skal bl.a. ses i lyset  

 af,  

 at eventuel anvendelse af tv-overvågningsoptagelser i efterforskningen af  

 straffesager forudsætter, at optagelserne er af tilstrækkelig god kvalitet.  

 Den  

 foreslåede bestemmelse giver ikke adgang til at pålægge en myndighed eller  

 privat at iværksætte tv-overvågning, og der vil ikke med hjemmel i  

 bestemmelsen  

 kunne iværksættes tv-overvågning i videre omfang end i dag.
Med henblik på at sikre Politiets Efterretningstjeneste en hurtigere  

 og mere effektiv adgang til standardmæssige oplysninger om flypassagerer  

 (passageroplysninger) stilles der forslag om at give Politiets  

 Efterretningstjeneste adgang til sådanne oplysninger fra luftfartsselskaberne  

 uden retskendelse.
Det sker ved at indsætte en ny bestemmelse i  

 luftfartslovens  

 § 148 a, hvorefter luftfartsselskaber på begæring af Politiets  

 Efterretningstjeneste skal udlevere nærmere angivne passageroplysninger til  

 brug for forebyggelse og efterforskning af overtrædelser af straffelovens  

 kapitel 12 og 13. Den foreslåede ordning gælder både aktuelle og historiske  

 passageroplysninger.
Med henblik på at sikre, at passageroplysningerne er  

 tilgængelige i en vis periode, foreslås det samtidig, at luftfartsselskaber  

 fremover skal foretage registrering og opbevaring i 1 år af oplysninger om  

 passagerer og besætningsmedlemmer på luftfartøjer, der ankommer til eller  

 afgår  

 fra Danmark.
Det foreslås, at transport- og energiministeren efter  

 forhandling  

 med justitsministeren fastsætter nærmere regler om registrering og opbevaring  

 af sådanne oplysninger og om luftfartsselskabernes praktiske bistand til  

 politiet, ligesom transport- og energiministeren efter forhandling med  

 justitsministeren  

 kan fastsætte nærmere regler om Politiets Efterretningstjenestes  

 on-line  

 adgang til luftfartsselskabernes bookingsystemer.
Med hensyn til det strafferetlige værn mod terrorisme  

 foreslås det bl.a. at indsætte to nye bestemmelser i straffelovens § 114 c og  

 §  

 114 d om henholdsvis hvervning og oplæring til at begå terrorhandlinger.
I  

 forlængelse heraf foreslås bestemmelser, der kriminaliserer den, der lader  

 sig  

 hverve eller oplære til at begå terrorhandlinger.
 Det foreslås endvidere at indsætte en ny bestemmelse i  

 straffelovens § 114 a, der omfatter handlinger, som efter  

 Europarådskonventionen  

 skal anses for terrorhandlinger, og som ikke allerede er omfattet af  

 terrorismebestemmelsen i § 114. Formålet med bestemmelsen er at indføje en  

 sidestrafferamme med mulighed for strafforhøjelse, når overtrædelse af  

 nærmere  

 angivne bestemmelser i straffeloven er begået under omstændigheder omfattet  

 af  

 de berørte artikler i en række nærmere opregnede internationale konventioner.
 Endvidere foreslås det, at der indsættes en ny bestemmelse i  

 straffeloven om besiddelse og anvendelse af radioaktive stoffer mv. med  

 forsæt  

 til skade på andres person eller til betydelig skade på andres ting eller på  

 miljøet.
 6.  

  

 Idet jeg i  

 øvrigt henviser til lovforslaget og de ledsagende bemærkninger, skal jeg  

 herved  

 anbefale forslaget til Det Høje Tings velvillige behandling.
