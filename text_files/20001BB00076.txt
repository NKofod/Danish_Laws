Fremsat den 14. december 2000 af  

 Flemming Kofod-Svendsen (KRF), Ole M.
Nielsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om bedre vilkår for selvejende  

 ældreboliginstitutioner og selvejende plejecentre Folketinget pålægger regeringen inden udgangen  

 af indeværende folketingsår at fremsætte de fornødne  

 lovforslag og foretage de fornødne ændringer af administrative  

 forskrifter således, A.	at selvejende institutioner kan ombygge deres plejehjem til moderne  

 plejeboliger med servicearealer og tilbygge og nyopføre  

 plejeboliger/ældreboliger på samme måde og med samme  

 økonomi som almene kommunale plejeboliger i de tilfælde, hvor de  

 selvejende institutioner har driftsoverenskomst med kommunen og kommunen har  

 anvisningsretten til boligerne.
Staten yder tilskud på 7 pct. af  

 grundkapitalen, mens den selvejende institution alene eller sammen med  

 kommunen finansierer de resterende 7 pct.
I forbindelse med nybyggeri  

 finansierer den selvejende institution 3½ pct. og kommunen 3½ pct., B.	at selvejende institutioner kan bygge ældreboliger og/eller  

 ombygge deres plejehjem til moderne plejeboliger med servicearealer og  

 tilbygge og nyopføre plejeboliger med statsstøtte i form af  

 grundkapitalindskud på 7 pct. og statsgaranti for  

 realkreditfinansiering.
Dette skal omfatte de tilfælde, hvor de  

 selvejende institutioner er uafhængige af kommunen, for så vidt  

 angår garanti for udlejning af boligerne, og hvor de selvejende  

 institutioner ikke har driftsoverenskomst med kommunen vedrørende  

 omsorg og pleje.
Bemærkninger til forslaget Almindelige bemærkninger Baggrund.
De ældre bør have valgmulighed, når de  

 skal flytte til en ældrebolig eller plejebolig indrettet specielt for  

 ældre og handicappede.
Forslaget skaber denne valgmulighed, nemlig  

 mellem de kommunale tilbud og de selvejende tilbud med eller uden  

 driftsoverenskomst med beliggenhedskommunen.
Der skabes større  

 variation i tilbudene og øget konkurrence på flere parametre,  

 herunder drift, service, holdninger og økonomi.
Der findes p.t. 10.500 selvejende plejehjemspladser,  

 hvoraf 7.500 bør ombygges, da de er utidssvarende.
Behovet for  

 ombygning for en stor andels vedkommende skyldes, at størstedelen af  

 de selvejende institutioners plejehjem/plejeboliger er ældre byggeri,  

 som har et vedligeholdelsesmæssigt efterslæb, da de kommunale  

 tilskud til vedligeholdelse af bygningerne har været for små  

 gennem årene.
Boligerne er små og dårligt indrettede for  

 bevægelseshæmmede, ofte uden separat toilet og bad til hver  

 enkelt bolig.
Boligerne lever således ikke op til de behov og krav,  

 beboerne, de pårørende og personalet med rimelighed har og kan  

 stille, ligesom de ikke overholder de krav, der stilles med hensyn til  

 arbejdsmiljøet.
Ombygningerne er omfattende; typisk vil antallet af  

 plejeboliger blive halveret inden for den eksisterende bygningsramme,  

 når boligerne skal overholde nugældende krav.
Eksempelvis skal  

 der skaffes plads til eget bad, der muliggør, at  

 arbejdsmiljøkravene kan overholdes for hjælpere,
boligerne skal gøres større og lysere, der skal indrettes  

 køkkenniche m.m.
Hvis antallet af boliger skal være uændret,  

 skal der derfor nybygges ca. 3.750 boliger, da de eksisterende boliger ofte  

 skal sammenlægges to og to.
I mange tilfælde kan nybyggeri finde  

 sted på samme matrikel.
Efter beslutningsforslaget motiveres de selvejende  

 institutioner til alene eller i samarbejde med kommunerne  at foretage  

 ombygninger eller nyopførelser af boliger til både ældre  

 eller yngre plejekrævende eller yngre handicappede med behov for  

 særlig boligindretning.
Forslaget vil indebære, at utidssvarende  

 plejehjem hurtigere bygges om til tidssvarende plejeboliger.
Ifølge beslutningsforslaget kan de selvejende  

 institutioner bygge/ombygge plejecentre, der for en del boligers vedkommende  

 er ombygget/bygget efter reglerne under model A, en anden del af boligerne  

 efter reglerne i model B.
Derved kan behovet for en smidig tilpasning til  

 beliggenhedskommunens behov for anvisningsret til en del af boligerne  

 tilgodeses.
 Det forudsættes, at de selvejende institutioner  

 anvender friværdien i de eksisterende boliger til ombygning/tilbygning.  

 I lov om almene boliger er der hjemmel til at finansiere om/tilbygninger med  

 den eksisterende bygnings friværdi.
 Selvejende institutioner bør ifølge  

 beslutningsforslaget kunne gennemføre ombygninger eller nybyggeri,  

 blot byggeriets form og indretning er godkendt af den kommune, hvor byggeriet  

 skal opføres.
Hvis de ældre eller handicappede skal have friere  

 muligheder for at vælge, hvor de vil bo, skal tilknytningskriterierne  

 ændres.
I øjeblikket kan en ældre borger vælge at  

 flytte uden for hjemkommunen, hvis nogle tilknytningskriterier   såsom  

 familie eller religiøse tilknytninger   er opfyldte, men den  

 ældre/handicappede bør også kunne vælge at flytte  

 frit til en bolig i en selvejende institution, der er placeret uden for  

 hjemkommunen.
Derved får den ældre mulighed for at søge et  

 miljø i overensstemmelse med den ældres sociale behov og  

 livssyn.
 Beslutningsforslaget indebærer, at staten under  

 både A og B yder tilskud til ombygning eller nyopførelse af  

 servicearealer svarende til reglerne i almenboligloven.
 Staten yder ligeledes ydelsesstøtte både  

 under A og B efter reglerne i almenboligloven.
Statens udgifter til grundkapitalindskuddene finansieres  

 af en pulje på 100 mio. kr. årligt.
Det  øgede  

 statstilskud under både A og B bør kun gives til  

 ældreboligbyggeri, hvor forholdet mellem pris, kvalitet og beboernes  

 behov er optimalt.
Derfor foreslås, at staten kun giver tilskud  

 på 7 pct. for den del af et ældrebolig-/plejeboligbyggeri, der  

 ikke overskrider vejledende nøgletal, som By- og Boligministeriet har  

 udarbejdet.
P.t. er det gennemsnitligt ca. 726.000 kr. for ombyggede  

 ældreboliger på 65 m2. Der er p.t. ikke beregnet  

 nøgletal for nybyggede ældreboliger.
 Institutionen skal kunne anmelde momsen vedrørende  

 ombygning af servicearealerne til den kommunale momsudligningsordning.  

 Kommunerne under ét kommer således til at finansiere  

 momsafløftningen.
 Samme finansiering skal gælde ved nyopførelse  

 eller ombygning af boliger til yngre handicappede.
 Puljen på 100 mio. kr. årligt giver mulighed  

 for at ombygge eller nyopføre ca. 1.500 boliger årligt.
Beskrivelse af de økonomiske konsekvenser for beboerne Beboernes husleje skal i alle tilfælde udregnes  

 efter reglerne i lov om almene boliger, hvorefter der ydes  

 ydelsesstøtte fra staten.
Huslejen beregnes således: 3,4 pct. af  

 anskaffelsessummen plus administrationsbidraget til  

 kreditforeningen/KommuneKredit samt udgifter til drift, vedligeholdelse,  

 henlæggelser, skatter, forsikringer og administration af boligerne.
 Bruttohuslejen i de selvejende plejeboliger med kommunal  

 overenskomst (A) vil komme til at svare til huslejen for kommunale almene  

 plejeboliger.
Bruttohuslejen i de selvejende plejeboliger uden  

 overenskomst med beliggenhedskommunen (B) vil være ca. 1.100 kr. dyrere  

 om året, da disse boliger finansieres med kreditforeningslån.  

 Finansiering med KommuneKreditlån er billigere end med  

 realkreditlån, da der ikke skal betales tinglysningsafgift (1,5 pct. af  

 hovedstolen) ved et KommuneKreditlån, og da administrationsbidraget for  

 et KommuneKreditlån ofte er væsentlig lavere end ved et  

 realkreditlån.
Se beregningerne under huslejeberegning, jf. bilag  

 2.
Beboerne kan i alle typer af boligerne få  

 boligydelse.
Den eksisterende ordning med mellemkommunal refusion for den  

 kommunale boligydelse opretholdes, således at den kommune, der  

 visiterer en borger til en almen plejebolig i en anden kommune skal betale  

 den kommunale andel af boligydelsen.
Beskrivelse af de økonomiske konsekvenser for kommunerne Momsafløftningen vedr. om/nybygning af  

 servicearealer for almene plejeboliger generelt kan begrundes med, at  

 kommunerne alternativt skulle have finansieret dette, hvis boligerne var  

 opført af en kommune.
Når boligerne opføres af selvejende  

 (almene) institutioner, vil presset på kommunerne for at bygge  

 kommunale almene plejeboliger mindskes.
Beskrivelse af konsekvenserne for den selvejende institution Med forslaget ligestilles selvejende plejehjem med  

 kommunale plejehjem, når om- og tilbygning til almene plejeboliger skal  

 foretages.
Der vil ikke være økonomisk begrundelse for, at  

 kommuner skulle ønske at overtage et selvejende plejehjem og selv  

 ombygge dem til almene plejeboliger.
 Forslaget indebærer endvidere, at institutionen kan  

 gøre sig totalt uafhængig af beliggenhedskommunen og  

 udføre pleje og omsorg i fuld overensstemmelse med institutionens  

 holdninger.
 Huslejen vil i denne situation være lidt dyrere, og  

 der vil ikke være garanti for huslejeindbetalingen.
 Med hensyn til omsorg og pleje vil institutionen  

 være i konkurrence med andre institutioner, herunder kommunale.
Bemærkninger til forslagets enkelte  

 bestemmelser Ad A 1.	Det er en forudsætning, at kommunerne fremover kan give  

 kommunegaranti for et lån i KommuneKredit vedrørende  

 finansiering af 84 pct. af anskaffelsessummen.
2.	I forbindelse med ombygning af ældreboliger eller plejehjem  

 yder staten et tilskud på 7 pct. af grundkapitalen, mens den selvejende  

 institution finansierer   helt eller delvis   7 pct. i grundkapital med egne  

 midler, typisk ved hjælp af  friværdien i ejendommen.
Ligeledes  

 finansieres ombygningen af servicearealerne helt eller delvis af egne midler.  

 Beboeren betaler 2 pct.
 3.	I forbindelse med nybyggeri af ældreboliger eller plejeboliger  

 finansierer den selvejende institution 3,5 pct. af anlægsudgiften,  

 kommunen 3,5 pct., staten 7 pct., beboeren 2 pct., og de resterende  84 pct.  

 realkreditfinansieres.
 4.	Endelig kan der fortsat ske momsafløftning via den kommunale  

 momsudligningsordning, for så vidt angår udgifterne til ombygning  

 af servicearealer.
Beliggenhedskommunen kan yde tilskud til om- og  

 tilbygningen i form af hel eller delvis finansiering af 7 pct. grundkapital  

 og/eller anlægstilskud til servicearealerne.
Beliggenhedskommunen  

 indgår i den forbindelse driftsoverenskomst vedrørende omsorg og  

 pleje med den selvejende institution og får anvisningsretten til  

 boligerne, men garanterer samtidig for huslejen.
Kommunerne ombygger i disse år deres egne plejehjem  

 til almene plejeboliger med servicearealer.
Forslaget indebærer, at der  

 økonomisk ikke bliver forskel på, om den selvejende institution  

 selv bygger om, eller om den selvejende institution overlader bygningen til  

 beliggenhedskommunen, der derefter bygger den om.
Kommunen vil  

 økonomisk være stillet på samme måde   med hensyn  

 til momsafløftning   uanset, hvem der bygger hjemmet om.
Ad B 1.	Ønsker den selvejende institution at drive et  

 plejecenter/bygge ældreboliger uafhængig af beliggenhedskommunen,  

 yder staten også et grundkapitalindskud på 7 pct. af  

 anskaffelsssummen i forbindelse med en ombygning af plejehjemmet til moderne  

 plejeboliger og i forbindelse med tilbygning eller nyopførelse af  

 plejeboliger/ældreboliger.
Den selvejende institution finansierer selv  

 7 pct. af anskaffelsessummen   i tilfælde, hvor der skal ske ombygning  

 af en selvejende institutions ejendom, vil friværdien typisk blive  

 anvendt til dette.
Beboeren betaler 2 pct., og de resterende 84 pct.  

 realkreditfinansieres.
 2.	Staten giver garanti for den del af lånet, der ligger ud over  

 65 pct. af anskaffelsessummen.
 3.	Det offentlige indgår ikke driftsoverenskomst  

 vedrørende udgifterne til omsorg og pleje med den selvejende  

 institution, og denne fastsætter selv niveauet for driften; dog har  

 beliggenhedskommunen en tilsynsforpligtelse.
 4.	Den selvejende institution forestår selv omsorg og pleje og  

 skal i hvert enkelt tilfælde indgå aftale med  

 bopælskommunen vedrørende udgifterne til omsorg og pleje.
 5.	Momsen vedrørende udgifterne til ombygning eller  

 nyopførelse af servicearealerne skal kunne afløftes via den  

 kommunale momsudligningsordning.
Nogle selvejende institutioner ønsker at drive  

 plejehjem/plejeboliger uafhængig af beliggenhedskommunen, bl.a. fordi  

 de ønsker selv at kunne anvise boligerne og selv udforme  

 retningslinjerne for pleje og omsorg ud fra det livssyn, institutionen  

 oprindelig er grundlagt ud fra.
Kommunerne skal fortsat visitere til  

 plejeboliger, da det er kommunerne, der betaler for omsorg og pleje.  

 Kommunerne kan visitere, men ikke anvise til disse boliger.
Opholdskommunen  

 er forpligtet til at afholde udgifterne for omsorg og pleje for en visiteret  

 beboer, der vælger at bo i en af de selvejende institutioners boliger.  

 Forpligtelsen gælder kun udgifter på niveau med de udgifter,  

 kommunen ville have haft, hvis beboeren havde valgt en af kommunens egne  

 plejeboliger.
Hvis udgifterne overstiger dette niveau, skal der indgås  

 aftale mellem opholdskommunen og den selvejende institution for  hver enkelt  

 beboer.
Skriftlig fremsættelse Flemming Kofod-Svendsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bedre vilkår  

 for selvejende ældreboliginstitutioner og selvejende  

  plejecentre.
(Beslutningsforslag nr.
B 76).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Skematisk opstilling af forslaget Kommunale almene plejeboliger med serviceareal.
 A   Selvejende  plejeboliger med serviceareal med  

 overenskomst med beliggenhedskommunen.
 B   Selvejende plejeboliger med serviceareal uafhængigt  

 af beliggenhedskommunen.
Kan friværdi i eksisterende bygning anvendes til finansiering af  

 grundkapitalindskud? ja ja ja Afløftning af moms vedr. anlægsudgift til serviceareal.
ja ja ja 14 pct. grundkapital, 7 pct. staten, 7 pct. kommunen eller  

 institutionen.
 Kommunens udgift, men kan finansieres af friværdien i  

 ejendommen.
 Kommunens udgift, men kan finansieres af friværdien i  

 ejendommen.
Staten yder et tilskud på 7 pct., institutionen betaler selv 7 pct.,  

 der kan finansieres af friværdien i ejendommen.
Der kan søges om  

 statstilskud til en andel af institutionens anlægsfinansiering.
84 pct. belåning KommuneKredit eller realkredit.
 KommuneKredit eller realkredit.
Realkreditlån 2 pct. beboerindskud ja ja ja Garanti for de 84 pct. belåning.
 Kommunal garanti for hele KommuneKreditlånet   for  

 realkreditlån kun for det beløb, der ligger ud over 65 pct. af  

 anskaffelsessummen.
 Kommunal garanti for hele KommuneKreditlånet   for  

 realkreditlån kun for det beløb, der ligger ud over 65 pct. af  

 anskaffelsessummen.
 Statsgaranti for den del af realkreditlånet, der ligger ud over 65  

 pct. af anskaffelsessummen.
 Kommunal anvisningsret til boligerne.
ja ja nej Kommunal garanti for huslejen.
ja ja nej Driftsoverenskomst med hensyn til pleje og omsorg.
ja ja nej Bilag 2 Huslejeberegning 65 m2 almen plejebolig.
Det forudsættes,  

 at der afsættes kr. 250 pr. m2 pr. år til drift,  

 vedligeholdelse, henlæggelser til hovedistandsættelser, skatter,  

 forsikringer og administration.
 Det forudsættes, at boligens anskaffelsessum  

 sættes til 850.000 kr., det skønnede beløb for en  

 nybygget ældrebolig.
 A - Kommunal almen bolig eller selvejende almen bolig med overenskomst  

 med beliggenhedskommunen:
3,4 pct. af anskaffelsessummen kr. 28.900,- Administrationsbidrag KommuneKreditlån 0,08 pct. af hovedstol (84 pct. af anskaffelsessum) kr. 571,- Kr. 250 gange 65 m2 kr. 16.250,- I alt pr. år kr. 46.614,- pr. måned kr. 3.884 B - Selvejende almen bolig uden overenskomst med  

 beliggenhedskommunen:
 Anskaffelsessummen på kr. 850.000 skal nu  

 forhøjes med 1,5 pct. af lånenes hovedstol og med 1 pct. i  

 stiftelsesprovision til realkreditten.
 1,5 pct. af 84 pct. af 850.000 kr.
kr. 10.710,- 1,5 pct. af 7 pct. af 850.000 kr. (statens grundkapitallån) kr. 893,- 1 pct. i stiftelsesprovision af realkreditlånet kr. 7.140,- I alt kr. 18.743,- Anskaffelsessummen vil være kr. 868.743.
3,4 pct. af anskaffelsessummen kr. 29.537,- Administrationsbidrag realkreditlån 0,27 pct. af hovedstol (84 pct. af anskaffelsessum) kr. 1.970,- kr. 250 gange 65 m2 kr. 16.250,- I alt kr. 47.757,- pr. måned kr. 3.979,- Ud fra ovenstående eksempel vil huslejen være  

 ca. 1.143 kr. højere om året end for en kommunal almen  

 plejebolig eller en selvejende almen plejebolig med overenskomst med kommunen  

 (A).
 Da der kan opnås rabatter med hensyn til  

 stiftelsesprovision, vil huslejen nok i de fleste tilfælde være  

 ca. 1.000 kr. højere på årsbasis.
