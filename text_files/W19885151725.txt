 Meddelt afslag på godkendelse af efteruddannelseskurset  

 »Landbohavens placering i den samlede bedrift« p.g.a. manglende  

 jordbrugsfagligt indhold.
 I en til landbrugsministeren stilet skrivelse af 30. december 1987 har  

 Hammerum Landbrugsskole og Husholdningsskole påklaget en af  

 Jordbrugsdirektoratet i skrivelser af 27. november 1987 og 2. december 1987  

 meddelt afgørelse, hvorfor der ikke kan ydes kursiststøtte i henhold til lov  

 nr. 17 af 14. januar 1987 om tilskud til efteruddannelse inden for  

 jordbrugserhvervene til kurset »Landbohavens placering i den samlede  

 bedrift«, som skolen agter at afholde i dagene 14. - 18. marts 1988.
 Som begrundelse for afslaget har Jordbrugsdirektoratet i skrivelse af 27.  

 november 1987 henvist til, at Landbrugsministeriets efteruddannelsesudvalg  

 ikke har fundet, at det pågældende kursus havde et sådant jordbrugsfagligt  

 indhold, at det kunne godkendes efter loven.
 Efter gennemgang af sagen må Landbrugsministeriet være enig i  

 efteruddannelsesudvalgets indstilling, og ministeriet har herefter ikke  

 grundlag for at ændre den af Jorbrugsdirektoratet trufne afgørelse.
 P.M.V.
 e.b.
