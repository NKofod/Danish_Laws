INDLEDNING Metalrundsave er omfattet af bekendtgørelse nr. 43 af 22. januar 1981 om  

 tekniske hjælpemidlers indretning og anvendelse.
 Denne anvisning giver nærmere retningslinier for, hvorledes  

 bekendtgørelsens regler om indretning kan opfyldes for metalrundsave, hvor  

 klingen er forsynet med tænder.
Arbejdstilsynet kræver, at manuelt betjente metalrundsave er indrettet i  

 overensstemmelse med anvisningens pkt. 1 og 2, eller på anden måde, der er  

 mindst lige så forsvarlig.
Metalrundsave, der er i overensstemmelse med  

 anvisningen, anses umiddelbart at opfylde bekendtgørelsen.
 For manuelt betjente metalrundsave, der er leveret til brugeren før den 1.  

 januar 1985, vil det indtil videre kun blive krævet, at de opfylder  

 anvisningens pkt. 1, pkt. 2.1 og enten pkt. 2.2 eller pkt. 2.3.
 Hurtiggående metalrundsave kræves dog altid sikret i overensstemmelse med  

 pkt.2.1 og pkt.2.2. Ved hurtiggående forstås hastigheder over 150 omdr./min.
 Anvisningen er udarbejdet af direktoratet for arbejdstilsynet og har været  

 forelagt arbejdsmiljørådet.
Erik Andersen 1. Almene retningslinier 1.1 Metalrundsave skal være forsvarligt indrettet.
De enkelte dele skal  

 være udført af egnet materiale og dimensioneret, så den for sikkerheden  

 nødvendige styrke og holdbarhed er opnået.
1.2 Metalrundsave skal være sikret, så operatøren eller andre ikke  

 udsættes for fare.
Dette skal så vidt muligt ske gennem konstruktionen og  

 ellers ved sikkerhedsudstyr.
Sikringen skal udføres i overensstemmelse med  

 arbejdstilsynets almene anvisninger om maskineri, redskaber og værktøjer.
For  

 manuelt betjente metalrundsave skal sikringen udføres efter retningslinierne  

 i pkt. 2, som desuden kan være vejledende for sikringen af andre typer af  

 metalrundsave.
 1.3 Elektrisk udrustning skal være udført i overensstemmelse med  

 stærkstrømsreglementet.
 1.4 Ved enhver levering (salg, udlejning og udlån) skal medfølge skriftlig  

 brugsanvisning på dansk om betjening, brug og vedligeholdelse.
 2. Særlige retningsinier Manuelt betjente  

 metalrundsave skal være indrettet med følgende sikringsanordninger.
2.1  Overskærm.
Saven skal være forsynet med en fast skærm over den  

 øverste halvdel af klingen.
Skærmen skal dække begge sider af klingen, se  

 fig.1.
2.2  Underskærm.
Nederste klingehalvdel skal afskærmes med en  

 bevægelig underskærm, som ligeledes skal dække begge sider af klingen.  

 Skærmen skal være automatisk fastlåst, når saven er i topstilling  

 (udgangsstilling) se fig.2.
2.3  Dødsmandsknapfunktion.
Savens betjeningshåndtag skal være  

 indrettet med startgreb med dødmandsknapfunktion, se fig. 3, så saven kun kan  

 køre, når startgrebet betjenes, jfr. dog pkt. 2.4. Når startgrebet slippes,  

 skal klingen stoppe hurtigst muligt.
På langsomtgående metalrundsave skal  

 klingen normalt standse, inden den har drejet en omgang.
2.4  Nødstop og spændingsfaldsudløser.
I særlige tilfælde, fx hvor  

 underskærmen dækker klingen og er tvangsført under hele arbejdsprocessen, kan  

 dødsmandsknapfunktionen udelades, hvis saven er forsynet med nødstop og  

 spændingsfaldsudløser.
Nødstoppet skal være indrettet, så det forbliver i  

 afbrudt stilling, efter at det er blevet påvirket, se fig. 4.
2.5  Returføring.
Når betjeningshåndtaget slippes, må saven ikke  

 kunne bevæge sig nedad.
Den skal enten blive stående eller returnere til  

 udgangsstilling.
Dette kan opnås ved afbalacering, fx med fjedre, se fig. 5.
2.6  Friktionskobling.
Metalrundsaven skal have friktionskobling  

 eller anden anordning, som forhindrer, at der kan opstå fare, hvis klingen  

 hugger i emnet eller kører fast.
3. Andre foranstaltninger Hovedafbryderen bør  

 indrettes med mulighed for aflåsning.
Hastighedsomskifterkontakten bør  

 indrettes med 0-stilling i midten.
Skruestik med krafttilspænding, fx  

 trykluft, bør være indrettet med en lukkebevægelse på højst 8 mm.
