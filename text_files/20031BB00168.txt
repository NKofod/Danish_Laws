Fremsat den 13. april 2004 af Lissa Mathiasen (S),  

 Anne-Marie Meldgaard (S) og Jan Petersen (S) Forslag til folketingsbeslutning om frakendelse af retten til at udøve virksomhed for  

 arbejdsgivere, som gentagne gange har beskæftiget illegal arbejdskraft Folketinget pålægger regeringen at tage initiativ til, at  

 arbejdsgivere, som gentagne gange beskæftiger illegal arbejdskraft, bliver  

 frakendt retten til at udøve virksomhed.
Bemærkninger til forslaget Dette forslag skal ses i sammenhæng med det af  

 Socialdemokraterne fremsatte lovforslag vedrørende skærpelse af strafniveauet  

 for ulovlig beskæftigelse af illegal arbejdskraft.
 Hensigten med de foreslåede lovændringer og dette  

 beslutningsforslag er at skærpe straffesanktionerne yderligere over for  

 arbejdsgivere som benytter sig af illegal arbejdskraft fra tredjelande.  

 Tilsvarende er der i forbindelse med udvidelsen af adgangen til det danske  

 arbejdsmarked fra foråret 2004 behov for en skærpelse af sanktionerne over  

 for  

 brug af illegal arbejdskraft som præventivt middel, hvilket dette  

 beslutningsforslag og det ovenfor nævnte lovforslag har til formål at  

 frembringe.
Straffelovens § 79 åbner allerede nu mulighed for  

 frakendelse af retten til at udøve virksomhed.
Stk. 1 indeholder en regel om  

 frakendelse af retten til at udøve virksomhed, som kræver autorisation.
Stk.  

 2,  

 1. pkt, indeholder hjemmel til at frakende retten til at udøve anden  

 virksomhed.
 Tanken med beslutningsforslaget er, at anklagemyndigheden  

 under straffesager mod arbejdsgivere, som gentagne gange overskrider reglerne  

 om anvendelse af illegal arbejdskraft, nedlægger påstand om, at disse  

 arbejdsgivere bliver fradømt retten til at drive virksomhed, i lighed med  

 straffelovens bestemmelser om konkursrytteri.
Den danske arbejdsmarkedsmodel forudsætter ordnede forhold,  

 og derfor er det en kraftig trussel mod vores arbejdsmarkedsmodel, når  

 illegal  

 arbejdskraft underminerer forholdene.
Den danske befolkning snydes for mange  

 millioner kroner i skat hvert år, og det er en hån mod danske lønmodtagere,  

 som  

 oplever en underminering af de overenskomstmæssige forhold på  

 arbejdsmarkedet,  

 når arbejdsgivere gentagne gange anvender illegal arbejdskraft.
Det er også  

 unfair konkurrence over for ordentlige arbejdsgivere og virksomheder, ligesom  

 det jo også er en grov udnyttelse af de mennesker, der bliver anvendt som  

 illegal arbejdskraft.
Det har nogle negative konsekvenser.
Det betyder nemlig, at  

 de firmaer, som overholder reglerne om overenskomstmæssig betaling og  

 lignende,  

 bliver udkonkurreret, at lønningerne presses, at arbejdsløse går glip af  

 jobmuligheder, at skattevæsenet mister indtægter, og at vejen til fremtidens  

 lovlige indvandring af østeuropæisk arbejdskraft fra de nye EU-lande  

 brolægges  

 med løntrykkerfirmaer og illegale jobformidlingsnetværk.
Det er de arbejdsgivere, som beskæftiger sort arbejdskraft,  

 der skaber behovet for illegal indvandring.
Ulovlig indvandring ville ikke  

 være  

 så attraktivt, hvis det ikke var muligt at få arbejde.
Denne årsagssammenhæng  

 gør det berettiget at iværksætte effektive foranstaltninger, der har  

 tungtvejende økonomiske konsekvenser, på dette område.
Sådanne  

 foranstaltninger  

 kunne også være med til at forhindre unfair konkurrence.
Det nuværende strafniveau har vist sig ikke at have  

 tilstrækkelig præventiv virkning i forhold til den betydelige økonomiske  

 fordel, arbejdsgivere kan opnå ved anvendelse af ulovlig udenlandsk  

 arbejdskraft.
Forslagsstillerne finder på denne baggrund, at skærpelser af  

 straffesanktionerne som foreslået i det samtidig fremsatte lovforslag bør  

 have  

 en kraftig præventiv effekt, men at denne yderligere bør underbygges med  

 muligheden for at sætte en stopper for arbejdsgivere, der trods gentagne  

 domme  

 fortsætter den ulovlige brug af illegal arbejdskraft, ved at frakende dem  

 retten til at drive virksomhed i eksempelvis en femårig periode.
Skriftlig fremsættelse Lissa Mathiasen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om frakendelse af retten til at udøve virksomhed for  

 arbejdsgivere, som gentagne gange har beskæftiget illegal arbejdskraft.
(Beslutningsforslag nr.
B 168).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
