Bekendtgørelse om tærskel for indberetning af ledende medarbejderes transaktioner I medfør af § 223 i lov om kapitalmarkeder, jf. lovbekendtgørelse nr. 377 af 2. april 2020, fastsættes:
 § 1. Den fastsatte tærskel for indberetning af ledende medarbejderes transaktioner i artikel 19, stk. 8, i Europa-Parlamentets og Rådets forordning (EU) nr. 596/2014 af 16. april 2014 om markedsmisbrug (forordningen om markedsmisbrug) hæves til 20.000 euro.
 § 2. Bekendtgørelsen træder i kraft den 1. juli 2020.
 Stk. 2. Bekendtgørelse nr. 684 af 8. juni 2016 om tærskel for indberetning af ledende medarbejderes transaktioner ophæves.
