 Bestemmelsen i kapitaltilførselsafgiftslovens § 9, stk. 1, for så vidt  

 angår afgiftsfrihed ved fission finder ikke anvendelse, når apportindskud  

 foretages i form af aktiv.
En revisor klagede for aktieselskabet A over en af Statsskattedirektoratet  

 truffet afgørelse vedrørende beregning og opkrævning af  

 kapitaltilførselsafgift i anledning af en på generalforsamling i juli 1986  

 gennemført forhøjelse af selskabets aktiekapital med nom. 450.000 kr. fra  

 nom. 550.000 kr. til nom. 1.000.000 kr.
Aktiekapitalforhøjelsen var  

 gennemført ved, at aktieselskabet C s.d. havde tegnet de nye aktier på nom.  

 450.000 kr. til overkursen, 5.555,55, altså for et tegningsbeløb på 25 mio.  

 kr.
Tegningen var sket ved, at aktieselskabet C indskød 67 pct. af  

 aktiekapitalen i aktieselskabet B samt indbetalte kontant 2 mio. kr.
Ved  

 Statsskattedirektoratets påklagede afgørelse beregnedes  

 kapitaltilførselsafgiften med 1 pct. af tegningsbeløbet på 25 mio. kr.,  

 således at afgiftsbeløbet fastsattes til 250.000 kr.
Aktieselskabet A var pr.  

 1. januar 1987 som fortsættende selskab blevet fusioneret med aktieselskabet  

 B.
Aktieselskabet C havde gennem mange år som en del af sin virksomhed ejet  

 de 67% af aktiekapitalen i A/S B, hvilke aktier havde repræsenteret den  

 bestemmende indflydelse i A/S B.
Det var oplyst, at overdragelsen til A/S A  

 af den bestemmende indflydelse i A/S B blev gennemført som en forberedelse af  

 den pr. 1. januar 1987 gennemførte fusion mellem A/S A og A/S B.
A/S C var et  

 ledelses- og holdingselskab, der drev sin virksomhed gennem en række  

 datterselskaber.
Det var på denne baggrund revisorens opfattelse, at de  

 overdragne aktier i A/S B var en del af den tidligere drevne virksomhed i A/S  

 C, og da vederlaget udelukkende var nyudstedte aktier i det fortsættende  

 selskab, A/S A, gjorde revisoren gældende, at et beløb på 23 mio. kr. var  

 fritaget for kapitaltilførselsafgift efter lovens § 9, stk. 1. Ifølge  

 kapitaltilførselsafgiftslovens § 9, stk. 1, svares der ikke afgift, når et  

 afgiftspligtigt selskab m.v. indskyder den samlede selskabsformue eller 10n  

 eller flere dele af sin virksomhed i et afgiftspligtigt selskab, der er under  

 stiftelse eller allerede består.
Afgiftsfritagelsen er ifølge  

 lovbestemmelsens 2. pkt. bl.a. betinget af, at mindst 90 pct. af indskuddene  

 vederlægges med aktier eller andele i det modtagende selskab.  

 Skattedepartementet svarede, at det var departementets opfattelse, at  

 holdingselskabet A/S C's overdragelse af den omhandlede aktiepost i A/S B til  

 aktieselskabet A ikke udgjorde et sådant indskud af'»10n eller flere  

 dele af sin virksomhed i et afgiftspligtigt selskab«» som omhandlet  

 i kapitaltilførselsafgiftslovens § 9, stk. 1, og at departementet således  

 havde fundet, at bestemmelsen i kapitaltilførselsafgiftslovens § 9, stk. 1,  

 ikke kan anvendes, når apportindskud foretages i form af aktier.
Under  

 henvisning hertil meddeltes det, at Skattedepartementet måtte fastholde den  

 af Statsskattedirektoratet foretagne afgiftsfastsættelse.
