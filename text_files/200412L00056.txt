Fremsat den 27. oktober 2004 af  

 socialministeren (Eva Kjer Hansen) Forslag til Lov  

 om ændring af lov om almene boliger samt støttede private andelsboliger m.v.
(Forsøg med  

 udbud af rammeaftaler i alment nybyggeri) § 1 I lov om almene boliger samt støttede private  

 andelsboliger m.v., jf. lovbekendtgørelse nr. 626 af 30. juni 2003, som  

 ændret  

 ved lov nr. 1233 af 27. december 2003, § 1 i lov nr. 485 af 9. juni 2004, § 2  

 i  

 lov nr. 488 af 9. juni 2004 og lov nr. 489 af 9. juni 2004, foretages  

 følgende  

 ændringer:
 1.  

  

 Overalt i  

 loven ændres »økonomi- og erhvervsministeren« til: »socialministeren«,  

 »Økonomi- og erhvervsministeren« til: »Socialministeren«, »økonomi- og  

 erhvervsministerens« til: »socialministerens« og »Økonomi- og  

 Erhvervsministeriet« til: »Socialministeriet«.
 2.  

  

 I  

  

 § 80, stk. 2  

  

 , ændres »1996 16,70« til:  

 »2005 21,15«, »1996 37,35« til: »2005 47,30«, »1997« til: »2006« og  

 »reguleringsindekset  

 for boligbyggeri for juli måned« til: »byggeomkostningsindekset for boliger i  

 alt for 2. kvartal«.
 3.  

  

 I  

  

 § 113  

  

 indsættes som  

  

 stk. 2  

  

 :
»Stk. 2.  

  

 Økonomi- og  

 erhvervsministeren kan dog fastsætte regler om bygge- og anlægsvirksomhed i  

 vinterperioden.« 4.  

  

 Efter §  

 146 a indsættes:
»§ 147.  

  

 Med  

 henblik på at fremme produktiviteten og effektiviteten i det almene byggeri  

 kan  

 socialministeren på vegne af almene boligorganisationer udbyde rammeaftaler  

 til  

 opførelse af alment nybyggeri af familie- og ældreboliger.
Socialministeren  

 kan  

 på baggrund af de indkomne tilbud indgå rammeaftaler med et antal  

 leverandører  

 af boligbyggeri på vegne af de almene boligorganisationer.
Beslutning om  

 indgåelse af en rammeaftale træffes efter indstilling fra et rådgivende  

 bedømmelsesudvalg  

 bestående af sagkyndige repræsentanter for kommuner, almene  

 boligorganisationer,  

 arkitekter og rådgivende ingeniører.« § 2 Loven træder i kraft den 1. januar 2005.
Bemærkninger til lovforslaget Almindelige bemærkninger Indledning Lovforslaget indfører hjemmel i almenboligloven til, at  

 socialministeren på vegne af almene boligorganisationer kan iværksætte forsøg  

 med udbud af rammeaftaler i alment nybyggeri.
Der foretages herudover  

 konsekvensrettelser  

 i loven som følge af den ressortændring, der er sket ved kongelig resolution  

 af  

 2. august 2004. Endelig foreslås en ændring i loven af det indeks, der  

 anvendes  

 ved den årlige regulering af de almene boligafdelingers pligtmæssige bidrag  

 til  

 Landsbyggefonden. Ændringen er af rent teknisk karakter og skyldes ændringer  

 i  

 de af Danmarks Statistik opgjorte indeks.
Lovforslagets baggrund og formål Regeringen ønsker, at der skal være flere boliger til en  

 rimelig husleje for lejerne.
Lavere priser for byggeri er en væsentlig  

 betingelse for at udvikle et mere velfungerende boligmarked.
Samtidig har  

 byggeriet gennem de senere år været kendetegnet ved en svag udvikling i  

 produktivitet og effektivitet.
Dette gælder både, når der sammenlignes med  

 udlandet, og når der sammenlignes med andre produktionsbrancher.
Regeringen  

 har  

 med sit oplæg til boligpolitisk udspil Flere boliger  vækst og  

 fornyelse på  

 boligmarkedet fra 2002 sat fokus på at forbedre konkurrenceevnen i  

 byggeriet.  

 Målet er, at det danske byggeri skal blive både billigere og bedre.
 Ved at indføre det bindende maksimumsbeløb for  

 anskaffelsessummer for alment byggeri med virkning fra 2004 har regeringen  

 allerede gennemført et konkret initiativ til at dæmpe de stigende  

 anskaffelsessummer for alment nybyggeri.
Regeringen ønsker på længere sigt ikke blot at dæmpe stigningen  

 i anskaffelsessummen for alment nybyggeri, men også at skabe rammerne for en  

 reduktion af anskaffelsessummen.
Derfor er der behov for at tage yderligere  

 initiativer til at effektivisere byggeriet.
Lovforslaget giver socialministeren mulighed for som forsøg at  

 udbyde rammeaftaler (f.eks. 3-6) til opførelse af alment nybyggeri på vegne  

 af  

 almene boligorganisationer, som ønsker at deltage.
På baggrund af de indkomne  

 tilbud indgår socialministeren rammeaftaler med et antal leverandører af  

 boligbyggeri.
En leverandør af boligbyggeri kan være enten en privat  

 virksomhed  

 eller et konsortium af private virksomheder.
Formålet med forsøget er at afdække, om det er muligt at  

 reducere den samlede anskaffelsessum for almene familie- og ældreboliger med  

 mindst 10 pct., uden at det går ud over kvaliteten.
Dette vil føre til  

 mindreudgifter  

 på den offentlige støtte til at opføre boligerne.
Boligorganisationerne vil  

 få  

 byggerier af god kvalitet med mulighed for fleksible løsninger og til en lav  

 pris.
Samtidig vil de almene lejere få billigere boliger af god kvalitet, som  

 imødekommer deres behov.
I traditionelle almene byggesager gennemføres hvert byggeri som  

 et unikt produkt.
Der udvikles således en ny bygning i hver byggesag.  

 Forsøget  

 medfører, at de deltagende leverandører af boligbyggeri kan tilbyde hver  

 deres  

 byggekoncept i en række byggesager.
Dette giver flere væsentlige fordele i  

 byggeprocessen.
For det første får leverandørerne et større økonomisk råderum  

 til at udvikle såvel byggeprocessen som produktet.
For det andet får  

 virksomhederne mulighed for at skabe langvarige samarbejdsrelationer til  

 hinanden.
For det tredje får leverandørerne bedre muligheder for systematisk  

 at  

 lære af gode og dårlige erfaringer fra byggeri til byggeri.
Hermed kan  

 leverandørerne effektivisere byggeprocessen og derved reducere prisen.
Dette  

 vil i givet fald medføre offentlige mindreudgifter til støtte til det almene  

 nybyggeri.
 De nye processer og produkter, der skabes i forbindelse med  

 forsøget, vil også kunne benyttes til at opføre boliger i den private sektor.  

 Forsøget vil derfor også kunne styrke produktivitets- og  

 effektivitetsudviklingen i byggeriet generelt.
Hensigten er, at der under forsøget i perioden 2006-09 skal  

 gives tilsagn til 3-4.000 almene familie- og ældreboliger.
D  

 et vil svare til 20-25 pct. af de familie-  

 og ældreboliger, som almene boligorganisationer må forventes at få tilsagn  

 til  

 inden for rammeaftalernes løbetid på 4 år.
Et antal boliger af den  

 størrelsesorden  

 vil føre til  

 væsentlige  

 besparelser for stat og kommuner på støtten til alment nybyggeri.  

 Det er  

 kommuner og boligorganisationer, der beslutter om og hvor meget, der skal  

 bygges  

 under forsøgsordningen.
Forsøget forberedes i 2005.
På baggrund af forsøgets resultater med udbud af 4-årige  

 rammeaftaler vil det blive overvejet, hvordan forsøgets målsætning evt. kan  

 fremmes yderligere i det almene nybyggeri.
Forsøget vil løbende blive fulgt  

 og  

 evalueret i forbindelse med rammeaftalernes udløb.
Evalueringen skal belyse  

 opfyldelsen af forsøgets formål.
Som et led i evalueringen belyses også  

 forsøgets konsekvenser for små og mellemstore virksomheder.
Gældende ret Efter artikel 32 i Europa-Parlamentets og Rådets direktiv  

 2004/18/EF af 31. marts 2004 om samordning af fremgangsmåderne ved indgåelse  

 af  

 offentlige vareindkøbskontrakter, offentlige tjenesteydelseskontrakter og  

 offentlige bygge- og anlægskontrakter er der mulighed for at indgå  

 rammeaftaler  

 med flere leverandører om bl.a. anskaffelse af bygge- og anlægsopgaver.  

 Direktivet er implementeret ved bekendtgørelse nr. 937 af 16. september 2004  

 med ikrafttræden den 1. januar 2005.
Rammeaftaler er en udbudsform, der giver ordregivende myndigheder  

 mulighed for at indgå faste prisaftaler (rammeaftaler) om et produkt med en  

 eller flere leverandører.
Almene boligorganisationer regnes i denne  

 forbindelse  

 for at være ordregivende myndigheder.
De ordregivende myndigheder, som på  

 forhånd har tilmeldt sig rammeaftalen, er dermed sikret, at de inden for en  

 aftalt periode kan købe produktet til en fast pris.  

 Rammeaftaler giver den ordregivende myndighed en ret, men ikke en pligt,  

 til at få udført en opgave af en eller flere leverandører, uden at skulle  

 sende  

 den i fornyet udbud.
Efter direktivet er det en forudsætning for at indgå  

 rammeaftaler, at aftalerne højst gælder for en periode på fire år, undtagen i  

 særlige tilfælde, hvor de ordregivende myndigheder behørigt begrunder, at det  

 er nødvendigt med en længere gyldighedsperiode.
Det er tillige en  

 forudsætning  

 i direktivet, at der ved indgåelse af rammeaftaler med flere leverandører om  

 et  

 produkt er mindst tre leverandører, forudsat at et tilstrækkeligt antal  

 leverandører opfylder udvælgelseskriterierne og et tilstrækkeligt antal  

 antagelige tilbud opfylder tildelingskriterierne.
Lovforslagets indhold Med henblik på at fremme produktiviteten og effektiviteten i  

 det almene nybyggeri foreslås det at give socialministeren mulighed for at  

 iværksætte en forsøgsordning med udbud af rammeaftaler i alment nybyggeri på  

 vegne af almene boligorganisationer, som ønsker at deltage.
Udbuddet  

 tilrettelægges på baggrund af artikel 32 om rammeaftaler i EU-direktiv  

 2004/18/EF af 31. marts 2004 om samordning af fremgangsmåderne ved indgåelse  

 af  

 offentlige vareindkøbskontrakter, offentlige tjenesteydelseskontrakter og  

 offentlige bygge- og anlægskontrakter, som er implementeret i dansk ret med  

 virkning fra 1. januar 2005.
Forslaget giver socialministeren mulighed for som forsøg at  

 udbyde og indgå et antal rammeaftaler (f.eks. 3-6) med leverandører af  

 boligbyggeri på vegne af almene boligorganisationer.
Dermed samler  

 socialministeren  

 et antal almene boligorganisationer, der efterspørger byggekoncepter, og  

 skaber  

 samtidig mulighed for, at private leverandører af boligbyggeri udbyder  

 byggekoncepter.
En samling af efterspørgslen vil give leverandørerne et  

 større  

 incitament til at tilbyde attraktive byggekoncepter til en lavere pris.  

 Forslaget ændrer ikke på boligorganisationernes mulighed for selv at udbyde  

 rammeaftaler.
Hver rammeaftale vil få karakter af et stående tilbud på pris  

 og kvalitet af et byggekoncept og vil gælde for maksimalt 4 år.  

 Byggekonceptet  

 vedrører selve byggeriet.
Byggeriets placering på grunden og anlæg af  

 udendørsarealer  

 indgår ikke i byggekonceptet, da byggeriet skal kunne opføres på forskellige  

 beliggenheder rundt om i landet.
Direktivet fastsætter klare procedureregler, der skal følges  

 ved udbud og indgåelse af rammeaftaler og ved tildeling af konkrete  

 kontrakter,  

 baseret på rammeaftalerne.  

 I praksis  

 vil dette indebære, at forsøget skal forløbe i 2 faser.
Den første er en  

 national  

 fase, hvor socialministeren på vegne af almene boligorganisationer, der  

 ønsker  

 at deltage, udbyder rammeaftaler og efterfølgende indgår disse med et antal  

 leverandører af boligbyggeri.  

 Rammeaftalerne binder ikke  

 boligorganisationerne til at aftage en bestemt mængde byggeri.  

 Den anden er en lokal fase, hvor de  

 deltagende  

 boligorganisationer, som ønsker at benytte sig af en af  

 rammeaftalerne, vælger et af leverandørernes byggekoncepter i en konkret  

 byggesag.
I den nationale fase  

 er det hensigten i udbudsmaterialet at fastsætte som krav til de  

 bydende  

 leverandører, at de kan tilbyde et nybyggeri, hvor håndværker-, materiale- og  

 rådgiverudgifter er mindst 20 pct. lavere end de gennemsnitlige udgifter  

 hertil  

 for den pågældende boligtype (familie- eller ældrebolig). De gennemsnitlige  

 udgifter vil i udbudsmaterialet blive differentieret for Hovedstadsregionen  

 og  

 det øvrige land.
Det vil ligeledes blive  

 et centralt krav i udbuddet, at boligerne er af en god kvalitet, har et  

 godt arkitektonisk udtryk og er så fleksible, at boligorganisationerne kan  

 tilpasse koncepterne til lokale ønsker.
I  

 den forbindelse er det væsentligt,  

 at der også indgår byggerier, som er egnet til forskellige geografiske  

 beliggenheder.  

 Endvidere skal leverandørernes tilbud også omfatte beregninger af de  

 fremtidige  

 drifts- og vedligeholdelsesudgifter, som indgår i bedømmelsen af  

 leverandørernes tilbud.
Dette sker for at sikre, at byggerierne ikke bliver  

 dyrere  

 at drive efterfølgende end normalt.
I den prækvalifikation, der går forud for  

 udbuddet, skal leverandørerne oplyse, hvordan de organiserer sig internt,  

 herunder deres samarbejde med underentreprenører.
 På baggrund af de indkomne tilbud indgår socialministeren efter  

 indstilling fra et rådgivende bedømmelsesudvalg rammeaftaler med et  

 antal leverandører af boligbyggeri.  

 Boligorganisationerne kan herefter benytte sig af  

 aftalerne i en periode  

 på fire år.
I den lokale fase skal  

 boligorganisationerne  

 genåbne  

 konkurrencen mellem de udvalgte leverandører, det vil sige, at  

 boligorganisationen  

 iværksætter en fornyet konkurrence om de forhold,  

 der ikke kan fastlægges i rammeaftalen, herunder  

 tilpasningen af byggekonceptet til byggegrunden og andre lokale ønsker  

 om mindre ændringer af byggekonceptet.
Genåbningen foregår skriftligt.  

 Genåbningen  

 vil omfatte langt færre forhold end et normalt udbud.
De leverandører, der er  

 indgået en rammeaftale med, vil således allerede have fastlagt hovedparten af  

 en normal byggesag i rammeaftalen og kan derfor nøjes med en mindre kompleks  

 genåbning i den konkrete byggesag.
 Det forventes, at kommunerne vil kunne give støttetilsagn til  

 byggerier under forsøget allerede fra starten af 2006.  

 For at gøre forsøget så enkelt som muligt kan kommunerne i forbindelse  

 med støttetilsagn til nybyggeri under forsøget dispensere fra kravet om at  

 vælge bygherren i åben konkurrence efter gældende dispensationsbestemmelse i  

 støttebekendtgørelsen.
Kommunerne vil få  

 mulighed for at give tilsagn til nybyggeri, hvor den samlede anskaffelsessum  

 inkl. udgifter til grund og til den særlige tilpasning i forbindelse med  

 genåbningen ligger under et særligt maksimumsbeløb.
Det særlige  

 maksimumsbeløb  

 fastsættes på baggrund af den gældende bemyndigelse i almenboligloven om  

 maksimumsbeløb for anskaffelsessummen for alment byggeri.
Som i den gældende  

 maksimumsordning for traditionelt alment byggeri vil der blive differentieret  

 mellem familie- og ældreboliger samt mellem hovedstadsregionen og provinsen.  

 Det er herefter hensigten at fastsætte maksimumsbeløb, der ligger 10 pct.  

 under  

 den samlede gennemsnitlige anskaffelsessum.
Besparelsen på 20 pct.  

 i udbuddet er som ovenfor nævnt målrettet håndværker-, materiale- og  

 rådgiverudgifter.  

 Leverandørernes pris på byggekoncepter indeholder dermed ikke udgifter til  

 grund, da leverandørernes tilbud ikke skal være afhængig af den geografiske  

 beliggenhed.
Håndværker-, materiale- og rådgiverudgifter udgør i gennemsnit  

 op  

 mod ¾ af den samlede anskaffelsessum, mens den resterende del udgøres af  

 grundudgifter og øvrige omkostninger.
Det vil sige, at leverandørernes pris  

 som  

 udgangspunkt reducerer den samlede gennemsnitlige anskaffelsessum med op mod  

 15  

 pct., når der er taget højde for tillæg af grundudgifter m.v.
Det er et væsentligt  

 led i forsøgsordningen, at parterne inden for de rammer, der er fastlagt i  

 rammeaftalerne, kan tilpasse byggekoncepterne til lokale ønsker m.v.
Derfor  

 vil  

 kommunen kunne give støttetilsagn til nybyggeri, hvor den samlede  

 anskaffelsessum  

 er mindst 10 pct. under den gennemsnitlige anskaffelsessum.
Dermed tager  

 forsøget hensyn til, at boligorganisationerne skal kunne tilpasse  

 byggekonceptet til lokale ønsker, lokalplaner m.v.
Socialministeren  

 inddrager repræsentanter for den almene boligsektor, kommunerne,  

 entreprenørerne,  

 byggematerialeproducenterne, arkitekterne og de rådgivende ingeniører i den  

 nærmere udformning af forsøget.
Forsøget tilrettelægges så ubureaukratisk som  

 muligt for private virksomheder, kommuner og boligorganisationer.
Økonomiske konsekvenser for det offentlige Den foreslåede forsøgsordning medfører mindreudgifter til  

 offentlig støtte som følge af en billiggørelse af byggeriet.
Rammeaftalerne gælder i en periode på fire år.
Som nævnt  

 ovenfor er det hensigten, at der under forsøgsordningen skal opføres 3-4.000  

 almene familie- og ældreboliger i perioden 2006-09. I beregningen af  

 forsøgets  

 økonomiske konsekvenser for det offentlige forudsættes det, at de første  

 tilsagn gives primo 2006, og at der gives tilsagn til omkring 900 familie- og  

 ældreboliger om året i perioden 2006-09. Forsøgsaktiviteten  

 forudsættes således fordelt ligeligt på de  

 fire år, men aktivitetsomfanget kan dog i praksis vise sig at blive fordelt  

 med  

 mindre aktivitet de første år og større aktivitet de sidste år, hvor  

 kendskabet  

 til ordningen vil være større.
Endvidere forudsættes,  

 at anskaffelsessummen for det byggeri, der opføres under forsøgsordningen i  

 gennemsnit  

 bliver 12,5 pct. lavere end de gennemsnitlige anskaffelsesudgifter for  

 traditionelt alment nybyggeri.
Det er således forudsat, at kommunernes  

 mulighed  

 for at godkende udgifter vedrørende tilpasning af forsøgsbyggeriet til lokale  

 forhold udnyttes i et omfang, der svarer til halvdelen af det maksimalt  

 tilladte, jf. ovenfor.
Byggeri under forsøgsordningen  

 finansieres på samme måde som andet alment nybyggeri.
Det indebærer, at for  

 tilsagn fra 2006 udgør realkreditlånet 84 pct. af anskaffelsessummen og den  

 kommunale  

 grundkapital 14 pct.
 På den baggrund  

 skønnes det med betydelig usikkerhed, at staten i perioden 2006-09 vil have  

 mindreudgifter til ydelsesstøtte på 28 mio. kr. om året, og at kommunerne vil  

 have mindreudgifter til grundkapital på 19 mio. kr. om året.
Forsøget vil medføre begrænsede startudgifter for staten i 2005  

 og i øvrigt have visse administrative konsekvenser for det offentlige, jf.  

 nedenfor.
Startudgifterne vedrører bl.a. udarbejdelse af udbudsmateriale og  

 tilpasninger af Socialministeriets informations- og forvaltningssystem for  

 støttet boligbyggeri (BOSSINF). Startudgifter og administrativ merbelastning  

 for staten afholdes inden for Socialministeriets eksisterende ramme.
 Tabel 1 viser de samlede økonomiske konsekvenser af  

 lovforslaget i årene 2005-08.
Tabel 1: Samlede økonomiske  

 konsekvenser af lovforslaget (mio. kr., 2005-prisniveau) 2005 2006 2007 2008 Statslig ydelsesstøtte 0,0 -28,0 -28,0 -28,0 Kommunal grundkapital 0,0 -19,0 -19,0 -19,0 I alt 0,0 -47,0 -47,0 -47,0 Heraf: staten 0,0 -28,0 -28,0 -28,0 Heraf: kommunen 0,0 -19,0 -19,0 -19,0 Anm.: En negativ værdi angiver  

 en mindreudgift.
 De kommunaløkonomiske konsekvenser af lovforslaget forhandles  

 med de kommunale parter.
Administrative konsekvenser for det offentlige Forsøgsordningen medfører for statens vedkommende, at der skal  

 udvikles et kontraktkoncept for udbud af rammeaftaler i alment byggeri.
Der  

 skal udarbejdes udbudsmateriale, herunder fastlægges krav til byggerierne i  

 forsøget,  

 nedsættes et bedømmelsesudvalg og foretages udbud.
Socialministeriet varetager udviklingsarbejdet i samarbejde med  

 Økonomi- og Erhvervsministeriet.
Arbejdet har ikke konsekvenser for andre  

 offentlige myndigheder.
Vedrørende finansieringen af denne administrative  

 merbelastning henvises til bemærkningerne om økonomiske konsekvenser for det  

 offentlige.
Herudover vil Socialministeriet løbende følge anvendelsen af  

 ordningen tæt.
Det er endvidere hensigten at foretage en egentlig evaluering  

 af  

 ordningen ved rammeaftalernes udløb.
Kommunerne kan vælge at dispensere fra kravet om at afholde en  

 åben konkurrence om bygherrerollen for de nye byggerier, som kommunerne  

 vælger  

 at lade indgå i forsøget.
I det omfang kommunerne vælger at gøre brug af  

 denne  

 mulighed, vil de blive lettet administrativt.
Derudover skønnes forslaget  

 ikke  

 at have nævneværdige administrative konsekvenser for kommunerne.
Økonomiske og administrative konsekvenser for  

 erhvervslivet Forslaget medvirker til at samle efterspørgslen efter  

 byggekoncepter på markedet for alment nybyggeri.
Dermed får bygge  

 branchen et økonomisk råderum og et  

 incitament til at udvikle  

 nye processer og produkter.
Leverandørerne vil  

 samtidig kunne tilbyde deres koncepter til andre dele af markedet uden for  

 rammeaftalerne for det almene byggeri og på den måde nyde godt af deres  

 produkt- og procesudvikling i et bredere perspektiv.
For de bydende  

 leverandører vil der umiddelbart være visse udviklingsomkostninger forbundet  

 med afgivelsen af tilbud på et byggekoncept.
Lovforslaget har været forelagt Erhvervs- og Selskabsstyrelsens  

 Center for Kvalitet i Erhvervsregulering.
Det er vurderingen, at forslaget  

 ikke  

 indeholder administrative konsekvenser for erhvervslivet på samfundsniveau  

 eller pr. virksomhed, der berettiger til at forelægge det et af Økonomi- og  

 Erhvervsministeriets virksomhedspaneler.
Miljømæssige konsekvenser Forslaget skønnes ikke at have miljømæssige konsekvenser.
Forholdet til EU-retten Den foreslående  

 forsøgsordning med udbud af rammeaftaler til opførelse af alment nybyggeri  

 tilrettelægges  

 på baggrund af artikel 32 i EU-direktiv 2004/18/EF af 31. marts 2004 om  

 samordning af fremgangsmåderne ved indgåelse af offentlige  

 vareindkøbskontrakter, offentlige tjenesteydelseskontrakter og offentlige  

 bygge- og anlægskontrakter (udbudsdirektivet), hvorefter der er mulighed for  

 at  

 indgå rammeaftaler med flere leverandører ved anskaffelse af varer,  

 tjenesteydelser og bygge- og anlægsopgaver.
Høring Lovforslaget har været sendt i høring hos Advokatrådet,  

 Akademisk Arkitektforening, Amtsrådsforeningen, BAT-kartellet, BIPS (Byggeri,  

 Informationsteknologi, Produktivitet og Samarbejde), Boligselskabernes  

 Landsforening, Bornholms Regionskommune, Byggematerialeindustrien,  

 Byggeskadefonden, Byggesocietetet, Bygherreforeningen i Danmark, Dansk  

 Byggeri,  

 Danmarks Lejerforeninger, De Samvirkende Invalideorganisationer, Erhvervs- og  

 Selskabsstyrelsen, Finansministeriet, Foreningen af Rådgivende Ingeniører,  

 Frederiksberg  

 Kommune, Håndværksrådet, Indenrigs- og Sundhedsministeriet, Kommunernes  

 Landsforening, Konkurrencestyrelsen, Københavns Kommune, Landsbyggefonden,  

 Landsforeningen Ældre Sagen, Lejernes Landsorganisation, Praktiserende  

 Arkitekters  

 Råd, Realkreditrådet, Rådet for Socialt Udsatte, VE-leverandørerne,  

 Ældreboligrådet, Ældremobiliseringen.
Samlet vurdering af lovforslagets konsekvenser Positive konsekvenser/  

  

 mindreudgifter Negative konsekvenser/  

  

 merudgifter Økonomiske konsekvenser  

 for stat, amter og kommuner Statslige mindreudgifter  

 til ydelsesstøtte 28 mio. kr. om året i 2006-08. Kommunale mindreudgifter til  

 grundkapital på op til 19 mio. kr. om året i 2006-08.
Ingen Administrative  

 konsekvenser for stat, amter og kommuner Eventuel begrænset mindrebelastning  

 i kommunerne ved dispensation fra bygherrekonkurrence.
 Merbelastning i Socialministeriet  

 især i forbindelse med start af ordningen i 2005.
Økonomiske konsekvenser  

 for erhvervslivet Ingen Ingen Administrative konsekvenser  

 for erhvervslivet Ingen Ingen Miljømæssige konsekvenser Ingen Ingen Administrative  

 konsekvenser for borgerne Ingen Ingen Forholdet til EU-retten Den i § 1, nr. 4,  

 foreslåede forsøgsordning tilrettelægges på baggrund af EU-udbudsdirektiv  

 2004/18/EF af 31. marts 2004, som er implementeret ved bekendtgørelse nr. 937  

 af 16. september 2004.
Bemærkninger til lovforslagets enkelte bestemmelser Til § 1 Til nr. 1 og 3 Ændringerne er en konsekvens af den ressortændring, der er sket  

 ved kongelig resolution af 2. august 2004, hvorefter lov om almene boliger  

 samt  

 støttede private andelsboliger m.v. som helhed skal høre under  

 socialministerens  

 ressort, bortset fra adgangen til at fastsætte regler om bygge- og  

 anlægsvirksomhed i vinterperioden.
Denne kompetence skal fortsat høre under  

 økonomi- og erhvervsministeren, som er ressortmyndighed for  

 byggelovgivningen.
 Ved vinterperioden forstås tiden fra 1. oktober  30. april.
Til nr. 2 Da Danmarks Statistik har afskaffet reguleringsindeks for  

 boligbyggeri, der danner basis for indeksreguleringen af de pligtmæssige  

 bidrag  

 fra afdelinger, som indeholder boliger, der er taget i brug før den 1. januar  

 1970, til Landsbyggefonden, og i stedet indført et nyt byggeomkostningsindeks  

 for boliger, foreslås det, at byggeomkostningsindeks for boliger i alt  

 fremover  

 er grundlag for de årlige reguleringer af bidragene.
Byggeomkostningsindeks  

 for  

 boliger i alt svarer tilnærmelsesvist til reguleringsindeks for boligbyggeri.  

 Det ændrede reguleringsgrundlag foreslås anvendt første gang ved reguleringen  

 den 1. januar 2006.
Til nr. 4 Med henblik på at fremme produktiviteten og effektiviteten i  

 det almene nybyggeri, foreslås det, at socialministeren kan udbyde  

 rammeaftaler  

 (f.eks. 3-6) til opførelse af nyt alment byggeri af familie- og ældreboliger  

 på  

 vegne af almene boligorganisationer, således at et antal leverandører af  

 boligbyggeri afgiver tilbud på at opføre alment nybyggeri (byggekoncepter).  

 Ungdomsboliger er ikke omfattet.
Udbuddet tilrettelægges efter artikel 32 om rammeaftaler i EU-direktiv  

 2004/18/EF af 31. marts 2004 om samordning af fremgangsmåderne ved indgåelse  

 af  

 offentlige vareindkøbskontrakter, offentlige tjenesteydelseskontrakter og  

 offentlige bygge- og anlægskontrakter.
Direktivet er implementeret ved  

 bekendtgørelse nr. 937 af 16. september 2004 om fremgangsmåderne ved  

 indgåelse  

 af offentlige vareindkøbskontrakter, offentlige tjenesteydelseskontrakter og  

 offentlige bygge- og anlægskontrakter med ikrafttræden den 1. januar 2005.
 En rammeaftale defineres i direktivets artikel 1, nr. 5, som en  

 aftale indgået mellem en eller flere ordregivende myndigheder og en eller  

 flere  

 økonomiske aktører med det formål at fastsætte vilkårene for de kontrakter,  

 der  

 skal indgås i løbet af en given periode, især med hensyn til pris og i givet  

 fald påtænkte mængder.
Direktivet fastsætter klare procedureregler for rammeaftaler,  

 der skal følges både ved indgåelse af rammeaftalerne og ved tildeling af  

 konkrete kontrakter, baseret på rammeaftalerne.
Om den nærmere  

 tilrettelæggelse  

 af udbuddet henvises til de almindelige bemærkninger.
Boligorganisationernes deltagelse i udbuddet er valgfri.
Med  

 henblik på at få en tilkendegivelse fra de almene boligorganisationer, der  

 ønsker at deltage i forsøget, vil boligorganisationerne inden udbuddet blive  

 inviteret til at tilmelde sig forsøget.
Der vil ikke være nogen begrænsning  

 på  

 antallet af deltagende boligorganisationer.
Socialministeren indgår på baggrund af de indkomne tilbud  

 rammeaftaler med et antal leverandører af boligbyggeri på vegne af de almene  

 boligorganisationer.
Beslutning om indgåelse af en rammeaftale træffes efter  

 indstilling fra et rådgivende bedømmelsesudvalg bestående af sagkyndige  

 repræsentanter for kommuner, almene boligorganisationer, arkitekter og  

 rådgivende ingeniører.
Rammeaftalerne binder ikke boligorganisationerne til  

 at  

 aftage en bestemt mængde byggeri.
De boligorganisationer, der deltager i forsøget, vil herefter  

 kunne indgå kontrakter om opførelse af alment nybyggeri af familie- og  

 ældreboliger med en af de leverandører, der er indgået rammeaftale med, ved  

 en  

 konkret byggesag.
Forinden skal boligorganisationen dog genåbne konkurrencen  

 mellem de leverandører, der er indgået rammeaftale med, om de vilkår, der  

 ikke  

 er fastlagt i rammeaftalen, jf. de almindelige bemærkninger.
Det er s  

 om altid en  

 forudsætning for etablering af nyt alment byggeri, at kommunalbestyrelsen har  

 givet tilsagn til nybyggeri efter de gældende regler.
Kommunalbestyrelsen kan  

 i  

 forbindelse med tilsagnet dispensere fra kravet i § 116, stk. 1, i lov om  

 almene boliger samt støttede private andelsboliger m.v. (almenboligloven), om  

 at vælge bygherren i åben konkurrence i medfør af den gældende  

 dispensationsregel for forsøgsbyggerier i § 25, stk. 4, nr. 2, i  

 bekendtgørelse  

 om støtte til almene boliger samt støttede private andelsboliger m.v.  

 (støttebekendtgørelsen), jf. § 116, stk. 4, i almenboligloven.
Byggerier, der  

 opføres under forsøgsordningen, anses for at være forsøgsbyggerier i den  

 forstand, der er beskrevet i bestemmelsen.
Såfremt kommunalbestyrelsen  

 dispenserer fra kravet om bygherrekonkurrence efter den nævnte bestemmelse  

 som  

 led i forsøget, vil det være en forudsætning for kommunalbestyrelsens tilsagn  

 til boligorganisationen, at boligorganisationen anvender en af rammeaftalerne  

 i  

 forsøgsordningen.
Ellers vil tilsagnet bortfalde.
 Forsøget ændrer ikke  

 ved, at kommuner, som det er tilfældet i dag, kan opføre blandede  

 byggeprojekter, hvor både private boliger og almene boliger opføres samtidig.  

 I  

 blandede byggeprojekter, hvor én privat bygherre opfører det samlede byggeri,  

 vil det være nødvendigt at afholde en bygherrekonkurrence, da det er en  

 forudsætning i almenboliglovens § 116, stk. 1, at den private bygherre er  

 fundet i en åben konkurrence, før der kan gives støttetilsagn til etablering  

 af  

 nyt alment byggeri.
 I blandede  

 byggeprojekter, hvor private boliger og almene boliger opføres parallelt med  

 deltagelse af en privat henholdsvis almen bygherre, kan kommunalbestyrelsen  

 vælge at dispensere fra bygherrekonkurrencen, når den almene bygherre vælger  

 at  

 gøre brug af en rammeaftale ved opførelse af det almene byggeri.
Som led i  

 forsøgsordningen er det hensigten at anvende bemyndigelsen i § 115, stk. 8, i  

 almenboligloven, til at fastsætte et særligt bindende maksimumsbeløb for  

 kommunens endeligt godkendte anskaffelsessum for disse byggerier med henblik  

 på  

 at sikre, at besparelseskravet holdes.
Maksimumsbeløbet vil gælde for tilsagn  

 efter § 115, stk. 1, nr. 1.
Det vil være  

 maksimumsbeløbet ved påbegyndelsestidspunktet, der skal være overholdt, det  

 vil  

 sige anskaffelsessummen på tidspunktet for kommunens godkendelse af skema B.  

 Overskrides beløbet, afholdes overskridelsen af bygherren.
Er driftsherren  

 tillige bygherre, dækkes overskridelsen af byggesagshonoraret, evt. suppleret  

 med tilskud fra boligorganisationens egenkapital.
Maksimumsbeløbet vil blive differentieret mellem familie- og  

 ældreboliger samt mellem hovedstadsregionen og provinsen.
Der vil således  

 blive  

 fastsat i alt fire maksimumsbeløb.
Disse særlige maksimumsbeløb vil blive  

 beregnet med udgangspunkt i de gennemsnitlige anskaffelsesudgifter -  

 differentieret på samme måde - for boliger med tilsagn i 2004. De særlige  

 maksimumsbeløb vil derfor først blive fastsat endeligt umiddelbart forud for  

 igangsætningen af udbudsrunden i 2005. Det er endvidere hensigten at foretage  

 en  

 årlig regulering af maksimumsbeløbet, således at beløbet reguleres med  

 udviklingen i nettoprisindekset.
Reguleringen vil blive foretaget første gang  

 den 1. januar 2006.
Til § 2 Det  

 foreslås, at loven træder i kraft den 1. januar 2005.
Bilag 1 Lovforslaget  

 sammenholdt med gældende lov Gældende formulering Lovforslaget § 1 I lov om almene boliger samt støttede private  

 andelsboliger m.v., jf. lovbekendtgørelse nr. 626 af 30. juni 2003, som  

 ændret ved lov nr. 1233 af 27. december 2003, § 1 i lov nr. 485 af 9. juni  

 2004, § 2 i lov nr. 488 af 9. juni 2004 og lov nr. 489 af 9. juni 2004,  

 foretages følgende ændringer:
 1.  

  

 Overalt  

 i loven ændres »økonomi- og erhvervsministeren« til: »socialministeren«,  

 »Økonomi- og erhvervsministeren« til: »Socialministeren«, »økonomi- og  

 erhvervsministerens« til: »socialministerens« og »Økonomi- og  

 Erhvervsministeriet«  

 til: »Socialministeriet«.
 § 80. Ud  

 over eventuelle bidrag i henhold til § 79 yder afdelinger, som indeholder  

 boliger, der er taget i brug før den 1. januar 1970, bidrag til  

 boligorganisationens  

 byggefond til indskud i Landsbyggefonden til anvendelse efter reglerne i §§  

 87-96. Bidrag ydes alene for boligareal.
Stk. 2.  

  

 Bidrag efter stk. 1 udgør i 1996 16,70 kr. pr. m2  

 bruttoetageareal for afdelinger, som indeholder boliger, der er taget i brug  

 i perioden fra den 1. januar 1965 og indtil den 1. januar 1970, samt for  

 tidligere ibrugtagne afdelinger, som indeholder boliger, der inden den 1.  

 januar 1983 af kommunalbestyrelsen har fået bevilget hel eller delvis  

 fritagelse  

 for hidtidige bidrag.
For øvrige afdelinger, som indeholder boliger, der er  

 taget i brug før den 1. januar 1965, udgør bidraget i 1996 37,35 kr. pr. m2  

 bruttoetageareal.
Beløbene reguleres én gang årligt, første gang den 1.  

 januar 1997, på basis af den konstaterede udvikling i reguleringsindekset for  

 boligbyggeri for juli måned.
 2.  

  

 I  

  

 § 80, stk. 2  

  

 , ændres »1996 16,70« til:  

 »2005 21,15«, »1996 37,35« til: »2005 47,30«, »1997« til: »2006« og  

 »reguleringsindekset  

 for boligbyggeri for juli måned« til: »byggeomkostningsindekset for boliger i  

 alt for 2. kvartal«.
 § 113.  

  

 Økonomi- og erhvervsministeren  

 fastsætter nærmere regler om de i §§ 103, 104 og 106-110 nævnte forhold.
 3.  

  

 I  

  

 § 113  

  

 indsættes som  

  

 stk. 2  

  

 :
»Stk. 2.  

  

 Økonomi- og  

 erhvervsministeren kan dog fastsætte regler om bygge- og anlægsvirksomhed i  

 vinterperioden.« 4.  

  

 Efter §  

 146 a indsættes:
»§ 147.  

  

 Med henblik på at fremme  

 produktiviteten og effektiviteten i det almene byggeri kan socialministeren  

 på vegne af almene boligorganisationer udbyde rammeaftaler til opførelse af  

 alment nybyggeri af familie- og ældreboliger.
Socialministeren kan på  

 baggrund  

 af de indkomne tilbud indgå rammeaftaler med et antal leverandører af  

 boligbyggeri  

 på vegne af de almene boligorganisationer.
Beslutning om indgåelse af en  

 rammeaftale træffes efter indstilling fra et rådgivende bedømmelsesudvalg  

 bestående af sagkyndige repræsentanter for kommuner, almene  

 boligorganisationer,  

 arkitekter og rådgivende ingeniører.« § 2 Loven træder i kraft den 1. januar 2005.
