(Pacemakerdir.) Med henblik på gennemførelse af Rådets direktiv af 20. juni 1990 om  

 indbyrdes tilnærmelse af medlemsstaternes lovgivning om aktive, implantable  

 medicinske anordninger (90/385/EØF, nedenfor benævnt direktivet), der er  

 optaget som bilag til denne bekendtgørelse, fastsættes i medfør af lov nr.  

 368 af 6. juni 1991 om medicinsk udstyr:
Markedsføring og ibrugtagning samt mærkning § 1.  Reglerne i denne bekendtgørelse vedrører aktivt,  

 implantabelt medicinsk udstyr (neden for benævnt medicinsk udstyr), som  

 defineret i direktivets artikel 1, stk. 2. De øvrige i den nævnte artikel  

 indeholdte definitioner og afgrænsninger finder ligeledes anvendelse i  

 nærværende bekendtgørelse.
 § 2.  Medicinsk udstyr, som nævnt i direktivets  

 artikel 1, stk. 2, litra c) og d), må kun markedsføres og ibrugtages, såfremt  

 det ved korrekt brug ikke bringer patienters, brugeres eller eventuel  

 tredjemands sikkerhed eller sundhed i fare, jf. direktivets artikel 2.
 Stk. 2.  Medicinsk udstyr skal, under hensyntagen til  

 dets respektive formål, opfylde de væsentlige krav, der er indeholdt i  

 direktivets bilag 1, jf. direktivets artikel 3 og 5.
 Stk. 3.  Brugsanvisninger m.m., der er rettet til  

 patienter, skal være affattet på dansk, jf. direktivets bilag 1, pkt. 13-15.
 § 3.  Medicinsk udstyr må kun markedsføres og  

 ibrugtages, når det er forsynet med EF-mærkning og identifikationsnummer for  

 det bemyndigede organ, der er ansvarligt for anvendelsen af de i stk. 4  

 nævnte procedurer, jf. direktivets artikel 4 og 12 samt bilag 9. Dette gælder  

 dog ikke medicinsk udstyr, der er beregnet til klinisk afprøvning, jf. § 7,  

 medicinsk udstyr, der er fremstillet efter mål, jf. § 8, og medicinsk udstyr,  

 der præsenteres på messer, udstillinger, ved demonstrationer og lignende, jf.  

 § 9.
 Stk. 2.  EF-mærkningen skal anbringes på synlig,  

 letlæselig og uudslettelig måde på den emballage, der sikrer det medicinske  

 udstyrs sterilitet, på forhandlingsemballagen, når en sådan findes, samt i  

 brugsanvisningen.
 Stk. 3.  Der må ikke på medicinsk udstyr anbringes  

 mærker, der kan forveksles med EF-mærkningen, jf. direktivets artikel 12.
 Stk. 4.  Med henblik på anbringelse af EF-mærkningen  

 skal fabrikanten eller dennes repræsentant efter eget valg følge en af  

 nedenstående procedurer, jf. direktivets artikel 9:
Overvågning og indskrænkning i  

 markedsføring § 4.  En fabrikant eller dennes repræsentant er  

 forpligtet til så hurtigt som muligt at give Sundhedsstyrelsen meddelelse om  

 enhver ændring i medicinsk udstyrs karakteristika og ydelser samt enhver  

 unøjagtighed i en brugsanvisning, som den pågældende får kendskab til, der  

 kan medføre eller har medført en patients død eller en alvorlig forværring af  

 en patients tilstand.
 Stk. 2.  En fabrikant eller dennes repræsentant er  

 endvidere forpligtet til så hurtigt som muligt at give Sundhedsstyrelsen  

 oplysning om enhver teknisk eller medicinsk begrundelse for, at den  

 pågældende har trukket medicinsk udstyr tilbage fra markedet.
 § 5.  Fabrikanter af medicinsk udstyr eller disses  

 repræsentanter er forpligtede til på forlangende over for Sundhedsstyrelsen  

 at fremlægge dokumentation for, at det pågældende medicinske udstyr er  

 fremstillet i overensstemmelse med direktivets væsentlige krav.
Stk. 2.  Hvis Sundhedsstyrelsen har grund til at antage,  

 at medicinsk udstyr vil kunne bringe patienters, brugeres eller eventuel  

 tredjemands sikkerhed eller sundhed i fare, har Sundhedsstyrelsen adgang til  

 alle relevante fabrikations- og lagerlokaliteter uden retskendelse.
I  

 forbindelse med sådanne inspektioner kan Sundhedsstyrelsen udtage  

 prøveeksemplarer af det medicinske udstyr.
 § 6.  Såfremt Sundhedsstyrelsen konstaterer, at  

 medicinsk udstyr, som er korrekt taget i brug og anvendt i overensstemmelse  

 med dets formål, vil kunne bringe patienters, brugeres eller eventuelt  

 tredjemands sikkerhed eller sundhed i fare, træffer Sundhedsstyrelsen alle  

 nødvendige foranstaltninger for at inddrage dette medicinske udstyr og  

 forbyde eller indskrænke markedsføringen eller ibrugtagningen heraf.
 Stk. 2.  Sundhedsstyrelsens afgørelser efter stk. 1 kan  

 ikke påklages til anden administrativ myndighed.
Medicinsk udstyr til særlige formål § 7.  Uanset bestemmelsen i § 2, stk. 2, behøver  

 medicinsk udstyr bestemt til klinisk afprøvning, for så vidt angår de  

 aspekter, der er omfattet af afprøvningen, ikke at opfylde de væsentlige  

 krav, der er indeholdt i direktivets bilag 1. Det er en forudsætning, at der  

 med dette medicinske udstyr følger en erklæring fra fabrikanten eller dennes  

 repræsentant om, at der med hensyn til disse aspekter er truffet alle  

 nødvendige forholdsregler for at beskytte patientens helbred og sikkerhed,  

 jf. direktivets bilag 6, pkt. 2.2.
Stk. 2.  Fabrikanten kan påbegynde en klinisk afprøvning  

 umiddelbart efter, at den regionale videnskabsetiske komite har givet  

 tilladelse dertil, jf. lov om et videnskabsetisk komitesystem og behandling  

 af biomedicinske forskningsprojekter.
Fabrikanten eller dennes repræsentant  

 skal afgive den i stk. 1 omhandlede erklæring samt fremsende de i direktivets  

 bilag 6, pkt. 3.2., angivne oplysninger til den pågældende videnskabsetiske  

 komite.
 Stk. 3.  Fabrikanten eller dennes repræsentant skal  

 opbevare den i stk. 1 og 2 omhandlede erklæring samt de i stk. 2 omhandlede  

 oplysninger.
§ 8.  Uanset bestemmelsen i § 2, stk. 2, behøver  

 medicinsk udstyr, der er fremstillet efter mål, ikke at opfylde de i  

 direktivets bilag 1 indeholdte væsentlige krav.
Det er dog en forudsætning,  

 at det af den i direktivets bilag 6, pkt. 2.1., omhandlede erklæring fremgår,  

 hvilke væsentlige krav der ikke er opfyldt og hvorfor.
 Stk. 2.  Endvidere skal medicinsk udstyr fremstillet  

 efter mål ved markedsføring og ibrugtagning, ledsages af den i direktivets  

 bilag 6, stk. 2.1. omhandlede erklæring, jf. direktivets artikel 4, stk. 2,  

 2. led.
 Stk. 3.  Fabrikanten eller dennes repræsentant skal  

 opbevare den i stk. 1 og 2 omhandlede erklæring samt de i direktivets bilag  

 6, pkt. 3.1., omhandlede oplysninger.
 § 9.  § 2, stk. 2, finder ikke anvendelse for  

 medicinsk udstyr, der præsenteres på messer, udstillinger, ved  

 demonstrationer og lignende, forudsat at det ved synlig skiltning klart er  

 anført, at dette medicinske udstyr ikke er i overensstemmelse med direktivet,  

 samt at det ikke kan ibrugtages, førend fabrikanten eller dennes repræsentant  

 har bragt det i overensstemmelse hermed.
Straffebestemmelser § 10.  Overtrædelse af §§ 2, 3, 4, 5, 7, 8 og 9 samt  

 overtrædelse af påbud og forbud, meddelt i henhold til bekendtgørelsen,  

 straffes med bøde, medmindre højere straf er forskyldt efter anden  

 lovgivning.
Stk. 2.  For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
For overtrædelser, der begås af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab som sådant bødeansvar.
Ikrafttrædelses- og overgangsbestemmelser § 11.  Bekendtgørelsen træder i kraft den 1. april  

 1993.
 Stk. 2.  I perioden indtil 1. januar 1995 kan medicinsk  

 udstyr, der den 31. december 1992 er i overensstemmelse med gældende  

 lovgivning, dog markedsføres og ibrugtages, uanset reglerne i nærværende  

 bekendtgørelse.
Sundhedsministeriet, den 19. marts 1993 Torben Lund / Peter Bak Mortensen Bilag A RÅDETS DIREKTIV af 20. juni 1990 om indbyrdes tilnærmelse af medlemsstaternes lovgivning om aktive,  

 implantable medicinske anordninger RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 100 A, under henvisning til forslag fra Kommissionen (1), i samarbejde med Europa-Parlamentet (* 2), under henvisning til udtalelse fra Det Økonomiske og Sociale Udvalg (* 3)  

 og ud fra følgende betragtninger:
I hver medlemsstat gælder der krav om, at aktive, implantable medicinske  

 anordninger skal give patienter, brugere og tredjemand et højt  

 beskyttelsesniveau og fungere på det foreskrevne ydelsesniveau, når de  

 indopereres i det menneskelige legeme; flere medlemsstater har forsøgt at tilgodese dette sikkerhedsniveau ved  

 hjælp af obligatoriske specifikationer både i de tekniske  

 sikkerhedsforskrifter og i forbindelse med kontrolprocedurerne for de  

 pågældende anordninger; disse specifikationer er forskellige fra medlemsstat  

 til medlemsstat; de nationale bestemmelser om dette sikkerhedsniveau bør harmoniseres,  

 således at der sikres fri omsætning af aktive, implantable medicinske  

 anordninger, uden at de nuværende berettigede sikkerhedskrav i  

 medlemsstaterne herved sænkes; der bør sondres mellem de harmoniserede bestemmelser og de  

 foranstaltninger, som medlemsstaterne træffer med henblik på at styre  

 finansieringen af offentlige sundheds- og sygesikringsordninger, som direkte  

 eller indirekte omfatter sådanne anordninger; medlemsstaternes mulighed for  

 at iværksætte ovennævnte foranstaltninger i henhold til fællesskabsretten  

 berøres ikke af disse bestemmelser; opretholdelse eller forbedring af det beskyttelsesniveau, der er nået i  

 medlemsstaterne, er et af hovedformålene med dette direktiv, som defineret i  

 de væsentlige krav; der bør med hensyn til aktive, implantable medicinske anordninger kun  

 fastsættes sådanne forskrifter, som er nødvendige for at opfylde de  

 væsentlige krav; da der er tale om væsentlige krav, bør de erstatte de  

 nationale forskrifter på dette område; for at gøre det lettere at godtgøre, at anordningerne er i  

 overensstemmelse med disse væsentlige krav og for at kunne kontrollere denne  

 overensstemmelse, er det ønskeligt, at der indføres harmoniserede standarder  

 på europæisk plan vedrørende forebyggelse af risici i forbindelse med  

 konstruktion, fremstilling og pakning af aktive, implantable medicinske  

 anordninger; disse harmoniserede europæiske standarder udarbejdes af  

 privatretlige organer og skal fortsat have status af ikke-bindende tekster;  

 med henblik herpå anerkendes Den Europæiske Standardiseringsorganisation  

 (CEN) og Den Europæiske Komite for Elektronisk Standardisering (Cenelec) som  

 de organer, der er kompetente til at vedtage harmoniserede standarder i  

 overensstemmelse med de generelle retningslinjer for samarbejde mellem  

 Kommissionen og disse to organer, der blev undertegnet den 13. november 1984;  

 i henhold til nærværende direktiv er en harmoniseret standard en teknisk  

 specifikation (europæisk standard eller harmoniseringsdokument), som et af  

 disse organer eller begge har vedtaget efter mandat fra Kommissionen i  

 overensstemmelse med Rådets direktiv 83/189/EØF af 28. marts 1983 om en  

 informationsprocedure med hensyn til tekniske standarder og forskrifter (*  

 4), senest ændret ved direktiv 88/182/EØF(5), samt i henhold til ovennævnte  

 generelle retningslinjer; der bør fastlægges kontrolprocedurer, som udarbejdes efter fælles aftale  

 mellem medlemsstaterne i henhold til fællesskabskriterier; på grund af den medicinske sektors særlige kendetegn er det  

 hensigtsmæssigt at foreskrive, at det bemyndigede organ og fabrikanten eller  

 hans repræsentant, der er etableret i Fællesskabet, efter fælles aftale  

 fastlægger fristerne for afprøvning og verifikation af anordningerne - UDSTEDT FØLGENDE DIREKTIV:
Artikel 1 1. Dette direktiv finder anvendelse på aktive, implantable  

 medicinske anordninger.
2. I dette direktiv finder følgende definitioner anvendelse; - diagnosticering, forebyggelse, kontrol, behandling eller lindring af  

 sygdomme eller læsioner - undersøgelse, udskiftning eller ændring af anatomien eller en  

 fysiologisk proces - svangerskabsforebyggelse og hvor forventede hovedvirkning ikke fremkaldes ad farmakologisk, kemisk  

 eller immunologisk vej, eller ved stofskifte, men hvis virkning kan  

 understøttes ved sådanne midler.
 3. Når en aktiv, implantabel medicinsk anordning er beregnet til  

 at afgive et stof, der er defineret som lægemiddel i henhold til Rådets  

 direktiv 65/65/EØF af 28. januar 1965 om tilnærmelse af lovgivning om  

 farmaceutiske specialiteter (1), senest ændret ved direktiv 87/21/EØF(2), er  

 dette stof omfattet af den ordning for markedsføringstilladelse, der er  

 fastsat i det nævnte direktiv.
 4. Når en aktiv, implantabel medicinsk anordning som integrerende  

 bestanddel indeholder et stof, som kan betragtes som et lægemiddel ifølge  

 definitionen i artikel 1 i direktiv 65/65/EØF, hvis det anvendes separat,  

 skal denne anordning vurderes og godkendes i overensstemmelse med  

 bestemmelserne i nærværende direktiv.
 5. Nærværende direktiv er et særdirektiv efter artikel 2, stk. 2,  

 i Rådets direktiv 89/336/EØF af 3. maj 1989 om indbyrdes tilnærmelse af  

 medlemsstaternes lovgivning om elektromagnetisk kompatibilitet (3).
Artikel 2 Medlemsstaterne træffer de nødvendige foranstaltninger til at sikre, at de  

 i artikel 1, stk. 2, litra c) og d), omhandlede anordninger kun markedsføres  

 og ibrugtages, såfremt de ikke bringer patienternes, brugernes og eventuelle  

 tredjemænds sikkerhed og sundhed i fare, når de indopereres, vedligeholdes og  

 anvendes korrekt i overensstemmelse med deres formål.
Artikel 3 Aktive, implantable medicinske anordninger som omhandlet i artikel 1, stk.  

 2, litra c), d) og e), i det følgende benævnt »anordninger«, skal  

 opfylde de væsentlige krav i bilag 1, der gælder for dem under hensyntagen  

 til deres respektive formål.
Artikel 4 1. Medlemsstaterne må ikke på deres område hindre markedsføring og  

 ibrugtagning af anordninger, der er forsynet med et EF-mærke.
2. Medlemsstaterne må ikke hindre, at - de anordninger, der er beregnet til klinisk afprøvning, stilles til  

 rådighed for specialister med henblik herpå, hvis de opfylder betingelserne i  

 artikel 10 og bilag 6; - anordninger efter mål markedsføres og ibrugtages, hvis de opfylder  

 betingelserne i bilag 6, og ledsages af den i dette bilag omhandlede  

 erklæring; Disse anordninger er ikke forsynet med et EF-mærke.
 3. Medlemsstaterne modsætter sig ikke, at der på messer,  

 udstillinger, ved demonstrationer osv. præsenteres anordninger, som ikke er i  

 overensstemmelse med dette direktiv, forudsat at det ved synlig skiltning  

 klart er anført, at disse anordninger ikke er i overensstemmelse, samt at de  

 ikke kan ibrugtages, førend fabrikanten eller hans i Fællesskabet etablerede  

 repræsentant har bragt dem i overensstemmelse.
 4. Medlemsstaterne kan kræve, at angivelsen i bilag 1, punkt 13,  

 14 og 15, skal være affattet på deres nationale sprog ved anordningens  

 ibrugtagning.
Artikel 5 Medlemsstaterne anser de væsentlige krav, der er omhandlet i artikel 3,  

 for opfyldt for så vidt angår anordninger, som er i overensstemmelse med de  

 relevante nationale standarder til gennemførelse af de harmoniserede  

 standarder, hvis referencer er blevet offentliggjort i De Europæiske  

 Fællesskabers Tidende; medlemsstaterne offentliggør referencerne for  

 sådanne nationale standarder.
Artikel 6 1. Hvis en medlemsstat eller Kommissionen finder, at de i artikel  

 5 omhandlede harmoniserede standarder ikke fuldt ud opfylder de væsentlige  

 krav, der er omhandlet i artikel 3, indbringer Kommissionen eller  

 medlemsstaten sagen for det stående udvalg, der er nedsat i henhold til  

 direktiv 83/189/EØF, og redegør for årsagerne hertil.
Udvalget afgiver  

 omgående udtalelse herom.
 På baggrund af nævnte udvalgs udtalelse underretter Kommissionen  

 medlemsstaterne om de foranstaltninger, der skal træffes med hensyn til de  

 standarder og den offentliggørelse, der er omhandlet i artikel 5.
 2. Der nedsættes et stående udvalg, i det følgende benævnt  

 »udvalget«, bestående af repræsentanter for medlemsstaterne og med  

 en repræsentant for Kommissionen som formand.
 Udvalget fastsætter sin forretningsorden.
 Udvalget kan forelægges ethvert spørgsmål i forbindelse med iværksættelsen  

 og den praktiske gennemførelse af direktivet efter nedennævnte fremgangsmåde.
Kommissionens repræsentant forelægger udvalget et udkast til de  

 foranstaltninger, der skal træffes.
Udvalget afgiver en udtalelse under  

 hensyntagen til de pågældende spørgsmåls hastende karakter, i givet fald ved  

 afstemning.
 Udtalelsen optages i mødeprotokollen; derudover har hver medlemsstat ret  

 til at anmode om, at dens holdning indføres i mødeprotokollen.
Kommissionen tager størst muligt hensyn til udvalgets udtalelse.
Den  

 underretter udvalget om, hvorledes den har taget hensyn til dets udtalelse.
Artikel 7 1. Hvis en medlemsstat konstaterer, at de i artikel 1, stk. 2,  

 litra c) og d) nævnte anordninger, som er korrekt taget i brug og anvendt i  

 overensstemmelse med deres formål, vil kunne bringe patienters, brugeres  

 eller eventuelt tredjemands sundhed og/eller sikkerhed i fare, træffer den  

 alle nødvendige foranstaltninger for at inddrage disse anordninger og forbyde  

 eller indskrænke markedsføringen eller ibrugtagningen heraf.
 Den pågældende medlemsstat underretter straks Kommissionen om sådanne  

 foranstaltninger og anfører grundene til beslutningen, herunder navnlig om  

 den manglende overensstemmelse med bestemmelserne i dette direktiv skyldes:
2. Kommissionen indleder snarest muligt samråd med de berørte  

 parter.
Hvis Kommissionen efter dette samråd konstaterer, - at foranstaltningerne er berettiget, giver den straks den medlemsstat,  

 som har taget initiativet hertil, og de øvrige medlemsstater underretning  

 herom.
Hvis den i stk. 1 omhandlede beslutning begrundes i en mangel ved  

 selve standarderne, forelægger Kommissionen efter samråd med de berørte  

 parter sagen for det i artikel 6, stk. 1, omhandlede udvalg inden to måneder,  

 dersom den medlemsstat, der har truffet beslutningen, har til hensigt at  

 fastholde den, og indleder den procedure, der er omhandlet i artikel 6, stk.  

 1.
 - at foranstaltningerne er uberettigede, giver den straks den medlemsstat,  

 der har taget initiativet hertil, samt fabrikanten eller hans i Fællesskabet  

 etablerede repræsentant underretning herom.
 3. Hvis en anordning, som ikke er i overensstemmelse med  

 sikkerhedskravene, er forsynet med et EF-mærke, træffer den kompetente  

 medlemsstat de fornødne foranstaltninger over for den, der har anbragt  

 mærket, og underretter Kommissionen og de øvrige medlemsstater herom.
 4. Kommissionen sørger for, at medlemsstaterne holdes underrettet  

 om denne procedures forløb og resultater.
Artikel 8 1. Medlemsstaterne træffer de nødvendige foranstaltninger med  

 henblik på, at de oplysninger, de modtager om de nedenfor beskrevne forhold  

 vedrørende en anordning, undersøges og vurderes centralt:
 2. Med forbehold af artikel 7 underretter medlemsstaterne omgående  

 Kommissionen og de øvrige medlemsstater om de i stk. 1 nævnte forhold samt om  

 de foranstaltninger, der er truffet, eller som påtænkes i den forbindelse.
Artikel 9 1. For alle anordninger med undtagelse af anordninger efter mål og  

 anordninger bestemt til klinisk afprøvning, skal fabrikanten med henblik på  

 anbringelse af EF-mærket efter eget valg:
 2. For anordninger efter mål skal fabrikanten inden  

 markedsføringen af hver enkelt anordning afgive en erklæring som omhandlet i  

 bilag 6.
 3. De i bilag 3, 4 og 6, omhandlede procedurer kan om nødvendigt  

 følges af fabrikantens repræsentant, der er etableret i Fællesskabet.
 4. Dokumenter og korrespondance vedrørende de i stk. 1, 2 og 3  

 omhandlede procedurer skal udfærdiges på et officielt sprog i den  

 medlemsstat, hvor de nævnte procedurer anvendes, og/eller på et sprog, som  

 accepteres af det i artikel 11 definerede organ.
Artikel 10 1. For anordninger bestemt til klinisk afprøvning, skal  

 fabrikanten eller hans repræsentant, der er etableret i Fællesskabet, senest  

 60 dage inden afprøvningen påbegyndes, afgive den i bilag 6 omhandlede  

 erklæring til de kompetente myndigheder i den medlemsstat, hvor afprøvningen  

 påtænkes udført.
 2. Fabrikanten kan indlede den pågældende kliniske afprøvning 60  

 dage efter meddelelsen, medmindre de kompetente myndigheder inden udløbet af  

 denne frist har meddelt ham en modstridende afgørelse, der bygger på hensynet  

 til sundhed eller etik.
 3. Medlemsstaterne træffer om fornødent de nødvendige  

 foranstaltninger for at sikre folkesundheden og etiske hensyn.
Artikel 11 1. Hver medlemsstat underretter de øvrige medlemsstater og  

 Kommissionen om de organer, den har udpeget til at udføre opgaverne i  

 forbindelse med de i artikel 9 og 13 omhandlede procedurer, de specifikke  

 opgaver, som det enkelte organ har fået tildelt, samt identificeringskoderne  

 for disse organer, i det følgende benævnt »bemyndigede organer«.
 Kommissionen offentliggør en liste over disse bemyndigede organer samt de  

 opgaver, de har fået tildelt, i De Europæiske Fællesskabers Tidende,  

 og sørger for, at listen holdes ajour.
 2. Medlemsstaterne skal ved udpegelsen af disse organer overholde  

 de minimumskriterier, der er fastsat i bilag 8. Organer, som opfylder de  

 kriterier, der er fastsat i vedkommende harmoniserede standarder, formodes at  

 opfylde de relevante minimumskriterier.
 3. En medlemsstat, som har udpeget et organ, skal trække  

 bemyndigelsen tilbage, hvis den konstaterer, at organet ikke længere opfylder  

 kriterierne i stk. 2. Den underretter straks de øvrige medlemsstater og  

 Kommissionen herom.
 4. Det bemyndigede organ og fabrikanten eller hans repræsentant,  

 der er etableret i Fællesskabet, fastsætter efter fælles aftale fristerne for  

 gennemførelsen af den i bilag 2 til 5 nævnte afprøvning og verifikation.
Artikel 12 1. Anordninger, der anses at opfylde de i artikel 3 nævnte  

 væsentlige krav, bortset fra anordninger efter mål og anordninger bestemt til  

 klinisk afprøvning, forsynes med EF-overensstemmelsesmærket.
 2. EF-overensstemmelsesmærket som anført i bilag 9 skal anbringes  

 på synlig, letlæselig og uudslettelig måde på den emballage, der sikrer  

 anordningens sterilitet, og eventuelt på forhandlingsemballagen, når en sådan  

 findes, samt på brugsanvisningen.
 Ud over EF-overensstemmelsesmærket anbringes ligeledes det mærke, der  

 benyttes af det bemyndigede organ, der er ansvarligt for anvendelsen af de i  

 bilag 2, 4 og 5 omhandlede procedurer.
 3. Der må ikke anbringes mærker, der kan forveksles med  

 EF-overensstemmelsesmærket.
Artikel 13 Konstateres det, at EF-mærket er blevet påført uretmæssigt, eksempelvist  

 for så vidt angår anordninger, - der ikke er i overensstemmelse med de relevante standarder som omhandlet  

 i artikel 5, når fabrikanten har valgt at bringe anordningerne i  

 overensstemmelse med disse standarder, - der ikke er i overensstemmelse med en godkendt type, - der er i overensstemmelse med en godkendt type, som ikke opfylder de  

 væsentlige krav til den pågældende type, - for hvilke fabrikanten ikke har opfyldt sine forpligtelser i henhold til  

 den relevante EF-erklæring om overensstemmelse, træffer det pågældende udpegede organ de nødvendige foranstaltninger og  

 underretter straks den kompetente medlemsstat herom.
Artikel 14 Enhver afgørelse, der træffes i medfør af dette direktiv, og som fører til  

 forbud mod eller begrænsning af markedsføringen og/eller ibrugtagningen af en  

 anordning, skal begrundes præcist.
Afgørelse skal straks meddeles den  

 pågældende part, som samtidig skal underrettes om de retsmidler, der står til  

 hans rådighed i medfør af gældende lov i den pågældende medlemsstat, samt om  

 fristerne for anvendelsen af disse midler.
Artikel 15 Medlemsstaterne sørger for, at det pålægges alle parter, der er berørt af  

 gennemførelsen af dette direktiv, at behandle alle oplysninger, som de  

 modtager som led i udførelsen af deres opgaver fortroligt.
Dette berører ikke  

 medlemsstaternes og de bemyndigede organers pligt med hensyn til gensidig  

 underretning og offentliggørelse af advarsler.
Artikel 16 1. Inden 1. juli 1992 vedtager og offentliggør medlemsstaterne de  

 love og administrative bestemmelser, der er nødvendige for at efterkomme  

 dette direktiv.
De underretter straks Kommissionen herom.
 De anvender disse bestemmelser fra den 1. januar 1993.
 2. Medlemsstaterne meddeler Kommissionen teksten til de nationale  

 retsforskrifter, som de udsteder på det område, der er omfattet af dette  

 direktiv.
 3. Medlemsstaterne tillader i tidsrummet indtil den 31. december  

 1994 markedsføring og ibrugtagning af anordninger, der er i overensstemmelse  

 med de forskrifter, der gælder på deres område den 31. december 1992.
Artikel 17 Dette direktiv er rettet til medlemsstaterne.
 Udfærdiget i Luxembourg, den 20. juni  

 1990.
På Rådets vegne D.J.
O'Malley Formand Bilag 1 VÆSENTLIGE KRAV I.
GENERELLE KRAV 1. Anordningerne skal konstrueres og fremstilles  

 således, at deres anvendelse ikke forværrer patientens kliniske tilstand  

 eller bringer hans sikkerhed i fare, når de indopereres på de fastsatte  

 betingelser og med det fastsatte formål for øje.
De må ikke indebære en  

 risiko for de personer, der indopererer dem eller i givet fald for  

 tredjemand.
 2. Anordningerne skal have de af fabrikanten  

 foreskrevne egenskaber; de skal således konstrueres og fremstilles på en  

 sådan måde, at de er egnede til at udfylde en eller flere af de i artikel 1,  

 stk. 2, litra a), nævnte funktioner, efter nærmere specifikation fra  

 fabrikanten.
 3. De i punkt 1 og 2 nævnte karakteristika og  

 egenskaber må i den af fabrikanten angivne levetid ikke ændre sig således, at  

 patientens kliniske tilstand forværres eller hans eller eventuelt tredjemands  

 sikkerhed bringes i fare, når anordningerne udsættes for de påvirkninger, som  

 kan opstå under normale anvendelsesvilkår.
 4. Anordningerne skal konstrueres, fremstilles og  

 emballeres således, at deres karakteristika og egenskaber ikke ændres på de  

 af fabrikanten forudsete oplagrings- og transportvilkår (temperatur,  

 fugtighed osv.).
 5. Risikoen for eventuelle bivirkninger og uønskede  

 følgevirkninger skal stå i et acceptabelt forhold til de angivne egenskaber.
II.
KRAV TIL KONSTRUKTION OG FREMSTILLING 6. Den konstruktions- og fremstillingsmåde, som  

 fabrikanten vælger for anordningerne, skal følge principperne for  

 sikkerhedsintegration, under hensyntagen til det almindeligt anerkendte  

 tekniske niveau.
 7. De implantable anordninger skal konstrueres,  

 fremstilles og leveres i engangsemballage på en sådan passende måde, at det  

 sikres, at de er sterile ved markedsføringen, samt at de forbliver sterile,  

 indtil emballagen åbnes med henblik på indoperation, når de oplagres og  

 transporteres efter fabrikantens forskrifter.
8. Anordningerne skal konstrueres og fremstilles  

 således, at man i videst muligt omfang undgår eller mindsker - faren for læsioner, der skyldes anordningernes form, herunder deres  

 størrelse; - faren ved anvendelse af energikilder, idet der ved anvendelse af  

 elektricitet udvises særlig forsigtighed navnlig med hensyn til  

 anordningernes isolering samt lækstrømme og varmeudvikling; - faren i forbindelse med miljømæssige forhold, som med rimelighed kan  

 forudses, navnlig ved magnetfelter og elektrisk påvirkning udefra,  

 elektrostatiske udladninger, tryk eller ændringer i tryk, acceleration; - faren i forbindelse med medicinske indgreb, navnlig som følge af at der  

 anvendes defibrilator eller højfrekvent kirurgisk udstyr; - faren ved ioniserende stråling fra radioaktive stoffer i anordningen,  

 under iagttagelse af de beskyttelseskrav, der er fastlagt i direktiv  

 80/836/Euratom (1), ændret ved direktiv 84/467/Euratom(2) og i direktiv  

 84/466/Euratom(3); - den fare, der måtte opstå, fordi vedligeholdelse og kalibrering ikke er  

 mulig, navnlig i forbindelse med:
- for stor stigning af lækstrømme; - forældelse af de anvendte materialer; - for stor forøgelse af anordningens varmeudvikling; - unøjagtighed i en af måle- og kontrolmekanismerne.
 9. Anordningerne skal konstrueres og fremstilles  

 således, at de under de generelle krav nævnte karakteristika og egenskaber  

 sikres, idet der navnlig tages hensyn til:
- valget af materialer, navnlig hvad angår disses toksicitet; - den gensidige forenelighed mellem de anvendte materialer og vævet, de  

 biologiske celler, samt legemsvæskerne under hensyntagen til anordningens  

 tilsigtede anvendelse; - anordningernes forenelighed med de stoffer, som de skal administrere; - tilslutningernes kvalitet, navnlig set fra et sikkerhedsmæssigt  

 synspunkt; - energikildens pålidelighed; - den nødvendige tæthed; - at styrings-, programmerings- og kontrolsystemerne, herunder  

 programmellet, fungerer hensigtsmæssigt.
 10. Når en anordning som integrerende bestanddel  

 indeholder et stof, som, hvis det bruges alene, kan betragtes som et  

 lægemiddel ifølge definitionen i artikel 1 i direktiv 65/65/EØF og som, når  

 det virker sammen med anordningen, kan blive biodisponibelt, skal dette stofs  

 sikkerhed, kvalitet og hensigtsmæssighed kontrolleres efter de relevante  

 metoder i direktiv 75/318/EØF(1), senest ændret ved direktiv 89/341/EØF(2),  

 under hensyntagen til anordningens anvendelsesformål.
 11. Anordningerne og eventuelt deres bestanddele skal  

 være identificeret på en sådan måde, at der om nødvendigt kan gribes ind,  

 hvis der viser sig at være en potentiel risiko forbundet med en anordning  

 eller dens bestanddele.
 12. Anordningerne skal være forsynet med en kode,  

 hvorefter anordningen (navnlig type og fabrikationsår) og fabrikanten kan  

 identificeres entydigt; koden skal i givet fald være tilgængelig uden  

 kirurgisk indgreb.
 13. Når en anordning eller reservedelene hertil er  

 forsynet med en anvisning, der er nødvendig for dens funktion, eller forsynet  

 med synlige funktions- eller justeringsparametre, skal disse oplysninger  

 kunne forstås af brugeren og eventuelt af patienten.
 14. Hver anordning skal være forsynet med følgende let  

 læselige og uudslettelige angivelser, eventuelt i form af almindelig  

 anerkendte symboler:
 14.1. På den emballage, der sikrer sterilitet:
- steriliseringsmetode; - oplysninger, der gør det muligt at genkende denne emballage; - fabrikantens navn og adresse; - anordningens betegnelse; - påtegningen »udelukkende til klinisk afprøvning«, når det  

 drejer sig om en anordning til brug ved klinisk afprøvning, - påtegningen »anordning efter mål«, når det drejer sig om en  

 anordning, der er fremstillet efter mål; - erklæring om, at den implantable anordning er steril; - fabrikationsår og -måned; - angivelse af den dato, indtil hvilken det er fuldt forsvarligt at  

 indoperere anordningen; 14.2. På handelsemballagen:
- fabrikantens navn og adresse; - anordningens betegnelse; - anordningens anvendelsesformål; - de for anvendelsen relevante egenskaber; - påtegningen »udelukkende til klinisk afprøvning«, når det  

 drejer sig om en anordning til brug ved klinisk afprøvning; - påtegning »anordning efter mål«, når det drejer sig om en  

 anordning, der er fremstillet efter mål; - erklæring om, at den implantable anordning er steril; - fabrikationsår og -måned; - angivelse af den dato, indtil hvilken det er fuldt forsvarligt at  

 indoperere anordningen; - betingelserne for oplagring og transport af anordningerne.
 15. Hver anordning skal ved markedsføringen ledsages  

 af en brugsanvisning, der skal indeholde følgende oplysninger:
- det år, hvor tilladelsen til at anbringe EF-mærket er givet; - de i punkt 14 nævnte angivelser med undtagelsen af punkt 14.1 og 14.2,  

 ottende og niende led, - de i punkt 2 nævnte egenskaber samt eventuelle uønskede bivirkninger; - de oplysninger, der er nødvendige for, at lægen kan vælge den rigtige  

 anordning samt det rigtige programmel og tilbehør; - de oplysninger, der udgør brugsanvisningen, og som gør det muligt for  

 lægen og i givet fald patienten at anvende anordningen, dens tilbehør og  

 programmellet korrekt samt oplysninger om beskaffenheden, rækkefølgen og  

 kontrolfristerne og i givet fald vedligeholdelsesforanstaltninger; - angivelser, som det i givet fald er nyttigt at følge for at undgå visse  

 risici i forbindelse med anordningens indoperation; - oplysninger om risiko for gensidig indvirkning(*) i forbindelse med  

 anordningens tilstedeværelse ved specifikke undersøgelser eller  

 behandlingsformer; - de nødvendige anvisninger i tilfælde af, at den emballage, der sikrer  

 anordningens sterilitet, går i stykker, og i givet fald angivelse af passende  

 resteriliseringsmetoder; - en advarsel om, at anordningen i givet fald kun må benyttes igen, hvis  

 den er blevet emballeret på ny på fabrikantens ansvar for at opfylde de  

 væsentlige krav.
 Brugsanvisningen skal desuden indeholde de oplysninger, der er nødvendige,  

 for at lægen kan oplyse patienten om kontraindikationer og om forholdsregler.  

 Disse oplysninger skal navnlig omfatte:
- oplysninger, der gør det muligt at beregne energikildens levetid; - forholdsregler, dersom anordningens funktion ændrer sig; - forholdsregler, hvis anordningen under miljømæssige forhold, som med  

 rimelighed kan forudses, udsættes for magnetfelter, elektrisk påvirkning  

 udefra, elektrostatiske udladninger, tryk eller ændringer i tryk,  

 acceleration. . .etc.; - de nødvendige oplysninger om de lægemidler, som den pågældende anordning  

 skal administrere.
 16. Bekræftelsen af, at de i afsnit I nævnte generelle  

 krav vedrørende anordningens karakteristika og egenskaber overholdes under  

 normale anvendelsesvilkår, såvel som vurderingen af bivirkninger eller  

 uønskede følgevirkninger skal bygge på kliniske oplysninger, der er  

 tilvejebragt i overensstemmelse med bilag 7.
Bilag 2 EF-ERKLÆRING OM OVERENSSTEMMELSE (fuldstændigt kvalitetssystem) 1. Fabrikanten anvender det kvalitetssystem, der er  

 godkendt for konstruktion, fremstilling og endelig kontrol af de pågældende  

 produkter som angivet i punkt 3 og 4, og er underlagt den EF-kontrol, der er  

 beskrevet i punkt 5.
 2. Ved denne erklæring om overensstemmelse forstås den  

 procedure, hvorved en fabrikant, der opfylder kravene i punkt 1, sørger for  

 og erklærer, at de pågældende produkter opfylder de bestemmelser i dette  

 direktiv, der gælder for dem.
Fabrikanten anbringer EF-mærket i overensstemmelse med artikel 12 og  

 udsteder en skriftlig overenstemmelseserklæring.
Erklæringen dækker et eller  

 flere identificerede eksemplarer af produktet og opbevares af fabrikanten.  

 Sammen med EF-mærket anføres det identificeringsmærke, der anvendes af det  

 ansvarlige bemyndigede organ.
3. Kvalitetssystem 3.1. Fabrikanten indsender en ansøgning om vurdering af sit  

 kvalitetssystem til et bemyndiget organ.
Ansøgningen skal omfatte - alle de oplysninger, der er relevante for den kategori af produkter, som  

 planlægges fremstillet; - en beskrivelse af kvalitetssystemet; - et tilsagn om, at fabrikanten vil opfylde betingelserne i forbindelse  

 med det kvalitetssystem, der er blevet godkendt; - et tilsagn om, at fabrikanten vil vedligeholde det godkendte  

 kvalitetssystem, således at det fortsat fungerer hensigtsmæssigt og  

 effektivt; - et tilsagn fra fabrikanten om at indføre og ajourføre en ordning med  

 eftersalgstilsyn.
Tilsagnet forpligter fabrikanten til, når han har fået  

 kendskab hertil, omgående at give de kompetente myndigheder oplysning om  

 følgende forhold:
 3.2. Anvendelsen af kvalitetssystemet skal sikre, at produkterne er i  

 overensstemmelse med de bestemmelser i dette direktiv, som gælder for dem, i  

 samtlige faser fra konstruktionen til den endelige kontrol.
Alle de forhold, krav og bestemmelser, som fabrikanten tager hensyn til  

 med sit kvalitetssystem, skal dokumenteres på systematisk og overskuelig måde  

 i form af en skriftlig redegørelse for politik og procedurer.
Dokumentationen  

 i forbindelse med kvalitetssystemet skal muliggøre en ensartet fortolkning af  

 kvalitetspolitikken og -procedurerne, såsom kvalitetsprogrammer, -planer,  

 -håndbøger og -registre.
Redegørelsen skal bl.a. indeholde en tilfredsstillende beskrivelse af - organisationsstrukturer, lederes og mellemlederes ansvar samt deres  

 organisationsmæssige beføjelser med hensyn til kvaliteten af produkternes  

 konstruktion og fremstilling; - de måder, hvorpå det kontrolleres, at kvalitetssystemet fungerer  

 effektivt og navnlig, at den ønskede kvalitet med hensyn til konstruktionen  

 og selve produkterne er opnået, herunder kontrol med produkter, som ikke er i  

 overensstemmelse med kravene; - konstruktionsspecifikationer, herunder de standarder, der skal anvendes  

 og en beskrivelse af de løsninger, som vedtages, for at tilfredsstille de  

 væsentlige krav til produkterne, såfremt de i artikel 5 nævnte standarder  

 ikke anvendes fuldt ud:
- tekniker til kontrol og efterprøvning af konstruktionen, systematiske  

 processer og funktioner, der vil blive anvendt ved produkternes konstruktion; - processer og procedurer, der skal anvendes i forbindelse med bl.a.  

 sterilisering, indkøb og relevante dokumenter; - procedurer til identifikation af produktet, som udarbejdes og ajourføres  

 på grundlag af tegninger, specifikationer eller andre relevante dokumenter  

 under samtlige fremstillingsfaser; 3.3. Med forbehold af dette direktivs artikel 13 vurderer det bemyndigede  

 organ kvalitetssystemet for at afgøre, om det opfylder kravene i punkt 3.2.  

 Organet skal antage, at disse krav er opfyldt for så vidt angår  

 kvalitetssystemer, som bygger på de harmoniserede standarder på området.
 Det hold, der skal foretage vurderingen, skal omfatte mindst een person,  

 som tidligere har foretaget en vurdering inden for den pågældende teknologi.  

 Vurderingen omfatter et besøg i fabrikantens lokaler.
Afgørelsen meddeles fabrikanten efter det sidste besøg.
Afgørelsen  

 indeholder konklusionerne af kontrollen og en begrundet vurdering.
 3.4. Fabrikanten underretter det bemyndigede organ, der har godkendt  

 kvalitetssystemet, om enhver ændring af dette system, han agter at foretage.
Det bemyndigede organ vurderer de foreslåede ændringer og kontrollerer, om  

 det således ændrede kvalitetssystem opfylder kravene i punkt 3.2. Organet  

 meddeler fabrikanten sin afgørelse.
Afgørelsen indeholder konklusionerne af  

 kontrollen og en begrundet vurdering.
4. Undersøgelse af produktets konstruktion 4.1. Ud over de forpligtelser, der påhviler fabrikanten i henhold til  

 punkt 3 i dette bilag, indgiver denne en anmodning om undersøgelse af selve  

 konstruktionen af det produkt, som vil blive fremstillet, og som henhører  

 under den kategori, der er nævnt i punkt 3.1.
 4.2. I anmodningen beskrives det pågældendes produkts konstruktion,  

 fremstilling og egenskaber, og der anføres de oplysninger, som er nødvendige  

 for at vurdere, om det er i overensstemmelse med dette direktivs krav.
 Anmodningen omfatter navnlig:
- konstruktionsspecifikationerne, herunder de anvendte standarder; - bevis for, at de er tilstrækkelige, især når de standarder, der er nævnt  

 i artikel 5, ikke er anvendt fuldt ud.
Dette bevis bør bl.a. bestå i  

 resultaterne af passende forsøg, som fabrikanten har gennemført, eller som er  

 gennemført under hans ansvar; - oplysning om, hvorvidt anordningen som integrerende bestanddel  

 indeholder et i bilag 1, punkt 10, omhandlet stof, som, når det virker sammen  

 med anordningen, kan blive biodisponibelt, samt oplysninger om de forsøg, der  

 er gennemført i den forbindelse; - de kliniske oplysninger, der er nævnt i bilag 7; - udkastet til brugsanvisning.
4.3. Det bemyndigede organ behandler anmodningen og udsteder en  

 EF-konstruktionsattest til ansøgeren, hvis produktet er i overensstemmelse  

 med de relevante bestemmelser i direktivet.
Det bemyndigede organ kan kræve,  

 at anmodningen suppleres med yderligere forsøg eller beviser for at vurdere,  

 om produktet er i overensstemmelse med dette direktivs krav.
Attesten  

 indeholder konklusionerne af behandlingen, gyldighedsbetingelserne, de  

 nødvendige oplysninger til identifikation af den godkendte konstruktion og i  

 givet fald en beskrivelse af, hvad produktet skal bruges til.
4.4. Ansøgeren meddeler det bemyndigede organ, der har udstedt  

 EF-konstruktionsattesten, enhver ændring af den godkendte konstruktion.  

 Ændringer af den godkendte konstruktion må kun ske efter supplerende  

 godkendelse fra det bemyndigede organ, der har udstedt  

 EF-konstruktionsattesten, når disse ændringer kan have indflydelse på  

 produktets overensstemmelse med dette direktivs væsentlige krav eller med  

 betingelserne for produktets anvendelse.
Denne supplerende godkendelse gives  

 i form af et tillæg til EF-konstruktionsattesten.
5. Kontrol 5.1. Formålet med kontrollen er at sikre, at fabrikanten fuldt ud opfylder  

 sine forpligtelser i forbindelse med det godkendte kvalitetssystem.
 5.2. Fabrikanten giver det udpegede organ tilladelse til at foretage den  

 nødvendige inspektion og giver det alle relevante oplysninger, herunder  

 navnlig:
- dokumentation vedrørende kvalitetssystemet; - oplysningerne fra den del af kvalitetssystemet, der vedrører  

 konstruktionen, som f.eks. resultater af analyser, beregninger, afprøvninger  

 m.v.; - oplysningerne fra den del af kvalitetssystemet, der vedrører  

 fremstillingen, som f.eks. rapporter om inspektion, afprøvninger, brug af  

 standarder, det pågældende personales kvalifikationer m.v.
 5.3. Det bemyndigede organ foretager regelmæssigt passende inspektioner og  

 vurdringer for at sikre sig, at fabrikanten anvender det godkendte  

 kvalitetssystem, og aflægger en vurderingsrapport til fabrikanten.
 5.4. Det bemyndigede organ kan endvidere uanmeldt aflægge besøg hos  

 fabrikanten og aflægger denne en besøgsrapport.
 6. Det bemyndigede organ meddeler de øvrige  

 bemyndigede organer relevante oplysninger om godkendelse af  

 kvalitetssystemer, der er blevet udstedt, afvist og trukket tilbage.
Bilag 3 EF-TYPEAFPRØVNING 1. Ved EF-typeafprøvning forstås den procedure,  

 hvorved et bemyndiget organ konstaterer og attesterer, at et eksemplar, som  

 er repræsentativt for den planlagte produktion, opfylder de af dette  

 direktivs forskrifter, der gælder for dette produkt.
 2. Anmodning om EF-typeafprøvning indgives af  

 fabrikanten eller dennes repræsentant, der er etableret i Fællesskabet, til  

 et bemyndiget organ.
Anmodningen skal omfatte - fabrikantens navn og adresse samt repræsentantens navn og adresse, hvis  

 anmodningen indgives af denne; - en skriftlig erklæring om, at der ikke er indgivet anmodning til et  

 andet bemyndiget organ; - de oplysninger, der er nævnt i punkt 3, og som er nødvendige for at  

 vurdere om det eksemplar, som er repræsentativt for den planlagte produktion,  

 og som i det følgende er benævnt »type«, er i overensstemmelse med  

 dette direktivs krav.
Ansøgeren stiller en »type« til rådighed for det bemyndigede  

 organ.
Det bemyndigede organ kan alt efter behov anmode om andre eksemplarer.
3. Oplysningerne skal gøre det muligt at forstå  

 produktets konstruktion, fremstilling og egenskaber.
Oplysningerne skal  

 navnlig omfatte følgende:
- en generel beskrivelse af typen; - konstruktionstegninger, de fremstillingsmetoder, der tænkes anvendt,  

 navnlig med hensyn til sterilisering, skemaer over komponenter, delmontager,  

 kredsløb m.v.; - de beskrivelser og forklaringer, der er nødvendige for at forstå nævnte  

 tegninger og skemaer og produktets funktion; - en liste over de i artikel 5 nævnte standarder, som helt eller delvis er  

 anvendt, samt beskrivelse af de løsninger, der er valgt for at imødekomme de  

 væsentlige krav, når standarderne i artikel 5 ikke er anvendt; - resultaterne af konstruktionsberegningerne, undersøgelserne og de  

 tekniske prøvninger m.v.; - oplysning om, hvorvidt anordningen som integrerende bestanddel  

 indeholder et i bilag 1, punkt 10, omhandlet stof, som, når det virker sammen  

 med anordningen, kan blive biodisponibelt, samt oplysninger om de forsøg, der  

 er gennemført i den forbindelse; - de kliniske oplysninger, der er nævnt i bilag 7; - udkastet til brugsanvisning.
4. Det bemyndigede organ 4.1. undersøger og vurderer oplysningerne og efterprøver, om typen er  

 fremstillet i overensstemmelse med disse; det fastslår ligeledes, hvilke  

 elementer der er blevet konstrueret i overensstemmelse med de gældende  

 standarder, der er nævnt i artikel 5, samt hvilke elementer der ikke er  

 blevet konstrueret på grundlag af de nævnte relevante standarder; 4.2. gennemfører eller lader gennemføre passende kontrol og nødvendige  

 prøvninger med henblik på at kontrollere, om fabrikantens løsninger opfylder  

 dette direktivs væsentlige krav, når de i artikel 5 nævnte standarder ikke er  

 blevet anvendt; 4.3. gennemfører eller lader gennemføre passende kontrol og nødvendige  

 prøvninger med henblik på at kontrollere, om de relevante standarder rent  

 faktisk er blevet anvendt i de tilfælde, hvor fabrikanten har valgt at bruge  

 disse; 4.4. aftaler med ansøgeren, hvor kontrollen og de nødvendige prøvninger  

 skal udføres.
 5. Opfylder typen dette direktivs bestemmelser,  

 udsteder det bemyndigede organ en EF-typeafprøvningsattest til ansøgeren.  

 Attesten indeholder fabrikantens navn og adresse, konklusionerne af kontrol  

 og prøvninger, betingelserne for attestens gyldighed samt de nødvendige  

 oplysninger til identifikation af den godkendte type.
 De vigtigste oplysninger vedlægges attesten, og det bemyndigende organ  

 opbevarer en kopi.
 6. Ansøgeren underretter det bemyndigede organ, som  

 har udstedt EF-typeafprøvningsattesten, om enhver ændring af det godkendte  

 produkt.
Ændringer af det godkendte produkt skal også godkendes af det bemyndigede  

 organ, som har udstedt EF-typeafprøvningsattesten, hvis de pågældende  

 ændringer kan få indflydelse på overensstemmelsen med de væsentlige krav  

 eller betingelserne for produktets anvendelse.
Denne nye godkendelse udstedes  

 i givet fald i form af et tillæg til den oprindelige  

 EF-typeafprøvningsattest.
 7. Hvert bemyndiget organ meddeler de øvrige  

 bemyndigede organer relevante oplysninger om EF-typeafprøvningsattester og  

 tillæg hertil, det har udstedt, afvist eller trukket tilbage.
8. De øvrige bemyndigede organer kan få udleveret en  

 kopi af EF-typeafprøvningsattesterne og/eller tillæggene.
Attesternes bilag  

 stilles til rådighed for de øvrige bemyndigede organer på begrundet  

 forespørgsel og efter forudgående underretning af fabrikanten.
Bilag 4 EF-VERIFIKATION 1. Ved EF-verifikation forstås den procedure, hvorved  

 et bemyndiget organ kontrollerer og attesterer, at produkterne er i  

 overensstemmelse med den type, der er beskrevet i EF-typeafprøvningsattesten,  

 og som opfylder de krav i dette direktiv, der gælder for dem.
 2. Fabrikanten skal, inden fremstillingen påbegyndes,  

 fremlægge dokumentation for fabrikationsmetoderne, navnlig for så vidt angår  

 sterilisering, og for de forud fastsatte, systematiske forholdsregler, der  

 iværksættes for at sikre, at produktionen bliver homogen og at produkterne er  

 i overensstemmelse med den type, der er beskrevet i  

 EF-typeafprøvningsattesten, samt de krav i dette direktiv, der gælder for  

 dem.
3. Et tilsagn fra fabrikanten om at indføre og  

 ajourføre en ordning med eftersalgstilsyn.
Tilsagnet forpligter fabrikanten  

 til, når han har fået kendskab hertil, omgående at give de kompetente  

 myndigheder oplysning om følgende forhold:
 4. Det bemyndigede organ foretager EF-verifikationen  

 ved kontrol og afprøvning af produkterne på et statistisk grundlag som  

 nærmere anført i punkt 5. Fabrikanten skal tillade det bemyndigede organ at  

 vurdere effektiviteten af de forholdsregler, der er truffet i henhold til  

 punkt 2, eventuelt ved en formel efterprøvning (audit).
5. Statistisk verifikation 5.1. Fabrikanten skal præsentere de fremstillede produkter i homogene  

 partier.
5.2. Der udtages et tilfældigt prøveeksemplar af hvert parti.
Produkter,  

 der anvendes som prøveeksemplar, undersøges hver for sig, og de relevante  

 prøvninger, som beskrevet i den eller de gældende standarder, jf. artikel 5,  

 eller tilsvarende prøvninger foretages for at efterprøve produkternes  

 overensstemmelse med den type, der er beskrevet i EF-typeafprøvningsattesten,  

 for at afgøre, om partiet kan godkendes eller ej.
 5.3. Den statistiske kontrol af produkterne sker på grundlag af egenskaber  

 og forudsætter en prøveudtagningsoversigt efter følgende kriterier:
- et kvalitetsniveau svarende til en godkendelsesprobabilitet på 95% med  

 en procentdel af manglende overensstemmelse på mellem 0,29 og 1%; - en grænsekvalitet svarende til en godkendelsesprobabilitet på 5% med en  

 procentdel af manglende overensstemmelse på mellem 3 og 7%.
5.4. Hvis et parti godkendes, udfærdiger det bemyndigede organ en  

 skriftlig overensstemmelsesattest.
Alle produkter i partiet kan herefter  

 markedsføres med undtagelse af de produkter, der er udtaget som  

 prøveeksemplarer, og som er blevet fundet ikke overensstemmende.
 Hvis et parti ikke godkendes, træffer det bemyndigede organ de nødvendige  

 foranstaltninger for at forhindre dets markedsføring.
 Fabrikanten kan, hvis det af praktiske grunde er nødvendigt, under  

 fremstillingen, på det bemyndigede organs ansvar, anbringe EF-mærket i  

 overensstemmelse med artikel 12 sammen med det identifikationsmærke, der  

 anvendes af det bemyndigede organ, der er ansvarlig for den statistiske  

 verifikation.
Bilag 5 EF-ERKLÆRING OM TYPEEOVERENSSTEMMELSE (sikkerhed for produktionskvalitet) 1. Fabrikanten anvender det kvalitetssystem, der er  

 godkendt for fremstilling og endelig kontrol af de pågældende produkter, som  

 angivet i punkt 3, og er underlagt den kontrol, der er beskrevet i punkt 4.
 2. Ved denne erklæring om overensstemmelse forstås den  

 delprocedure, hvorved en fabrikant, der opfylder kravene i punkt 1, sørger  

 for og erklærer, at de pågældende produkter er i overensstemmelse med den  

 type, som er beskrevet i EF-typeafprøvningsattesten, og opfylder de  

 bestemmelser i dette direktiv, der gælder for dem.
Fabrikanten anbringer EF-mærket i overensstemmelse med artikel 12 og  

 udsteder en skriftlig overensstemmelseserklæing.
Erklæringen dækker et eller  

 flere identificerede eksemplarer af produktet og opbevares af fabrikanten.  

 Sammen med EF-mærket anføres det identificeringsmærke, der anvendes af det  

 ansvarlige bemyndigede organ.
3. Kvalitetssystem 3.1. Fabrikanten indsender en ansøgning om vurdering af sit  

 kvalitetssystem til et bemyndiget organ.
Ansøgningen skal omfatte - alle de oplysninger, der er relevante for de produkter, som planlægges  

 fremstillet; - en beskrivelse af kvalitetssystemet; - et tilsagn om, at fabrikanten vil opfylde betingelserne i forbindelse  

 med det kvalitetssystem, der er blevet godkendt; - et tilsagn om, at fabrikanten vil vedligeholde det godkendte  

 kvalitetssystem, således at det fortsat fungerer hensigtsmæssigt og  

 effektivt; - i givet fald en teknisk beskrivelse af den godkendte type og en kopi af  

 EF-typeafprøvningsattesten; - et tilsagn fra fabrikanten om at indføre og ajourføre en ordning med  

 eftersalgstilsyn.
Tilsagnet forpligter fabrikanten til, når han har fået  

 kendskab hertil, omgående at give de kompetente myndigheder oplysning om  

 følgende forhold:
 3.2. Anvendelse af kvalitetssystemet skal sikre, at produkterne er i  

 overensstemmelse med den type, der er beskrevet i EF-typeafprøvningsattesten.
Alle de forhold, krav og bestemmelser, som fabrikanten tager hensyn til  

 med sit kvalitetssystem, skal dokumenteres på systematisk og overskuelig måde  

 i form af en skriftlig redegørelse for politik og procedurer.
Dokumentationen  

 i forbindelse med kvalitetssystemet skal muliggøre en ensartet fortolkning af  

 kvalitetspolitikken og -procedurerne, såsom kvalitetsprogrammer, -planer,  

 -håndbøger og -registre.
Redegørelsen skal bl.a. indeholde en tilfredsstillende beskrivelse af - organisationsstrukturer, lederes og mellemlederes ansvar samt deres  

 organisationsmæssige beføjelser med hensyn til produkternes fremstilling; - de måder, hvorpå det kontrolleres, at kvalitetssystemet fungerer  

 effektivt, og navnlig, at den ønskede kvalitet er opnået, herunder kontrol  

 med produkter, som ikke er i overensstemmelse med kravene; - processer og procedurer, der skal anvendes i forbindelse med bl.a.  

 sterilisering, indkøb og relevante dokumenter; - procedurer til identifikation af produktet, som udarbejdes og ajourføres  

 på grundlag af tegninger, specifikationer eller andre relevante dokumenter  

 under samtlige fremstillingsfaser; 3.3. Uden at dette i øvrigt berører bestemmelserne i artikel 13, vurderer  

 det bemyndigede organ kvalitetssystemet for at afgøre, om det opfylder  

 kravene i punkt 3.2. Organet skal antage, at disse krav er opfyldt for så  

 vidt angår kvalitetssystemer, som bygger på de harmoniserede standarder på  

 området.
 Det hold, der skal foretage vurderingen, skal omfatte mindst en person,  

 som tidligere har foretaget en vurdering inden for den pågældende teknologi.  

 Vurderingen omfatter et besøg i fabrikantens lokaler.
Afgørelsen meddeles fabrikanten efter det sidste besøg.
Afgørelsen  

 indeholder konklusionerne af kontrollen og en begrundet vurdering.
 3.4. Fabrikanten underretter det bemyndigede organ, der har godkendt  

 kvalitetssystemet, om enhver ændring af dette system, han agter at foretage.
Det bemyndigede organ vurderer de foreslåede ændringer og kontrollerer, om  

 det således ændrede kvalitetssystem opfylder kravene i punkt 3.2. Organet  

 meddeler fabrikanten sin afgørelse.
Afgørelsen indeholder konklusionerne af  

 kontrollen og en begrundet vurdering.
4. Kontrol 4.1. Formålet med kontrollen er at sikre, at fabrikanten fuldt ud opfylder  

 sine forpligtelser i forbindelse med det godkendte kvalitetssystem.
 4.2. Fabrikanten giver det bemyndigede organ tilladelse til at foretage  

 den nødvendige inspektion og giver det alle relevante oplysninger, herunder  

 navnlig:
- dokumentation vedrørende kvalitetssystemet; - oplysningerne fra den del af kvalitetssystemet, der vedrører  

 fremstillingen, som f.eks. rapporter om inspektion, afprøvninger, brug af  

 standarder, det pågældende personales kvalifikationer m.v.
 4.3. Det bemyndigede organ foretager regelmæssigt passende inspektioner og  

 vurderinger for at sikre sig, at fabrikanten anvender det godkendte  

 kvalitetssystem, og aflægger en vurderingsrapport til fabrikanten.
 4.4. Det bemyndigede organ kan endvidere uanmeldt aflægge besøg hos  

 fabrikanten og aflægger denne en besøgsrapport.
 5. Det bemyndigede organ meddeler de øvrige  

 bemyndigede organer relevante oplysninger om godkendelser af  

 kvalitetssystemer, der er blevet udstedt, afvist eller trukket tilbage.
Bilag 6 ERKLÆRING VEDRØRENDE ANORDNINGER TIL SÆRLIGE FORMÅL 1. Fabrikanten eller dennes repræsentant, der er  

 etableret i Fællesskabet, skal for så vidt angår individuelt tilpassede  

 anordninger eller anordninger, der er bestemt til klinisk afprøvning, afgive  

 en erklæring, der indeholder de i punkt 2 nævnte elementer.
 2. Erklæringen skal indeholde følgende oplysninger:
 2.1. For så vidt angår individuelt tilpassede anordninger:
- oplysninger, der gør det muligt at identificere den pågældende  

 anordning, - bekræftelse af, at anordningen er beregnet til udelukkende at anvendes  

 af en bestemt patient, samt dennes navn, - navnet på den læge, der har udfærdiget anvisningen, og eventuelt den  

 pågældende kliniks navn, - anordningens særlige karakteristika i tilslutning til nævnte  

 lægeanvisning, - bekræftelse af, at den pågældende anordning er i overensstemmelse med de  

 væsentlige krav i bilag 1, og eventuelt angivelse af, hvilke væsentlige krav  

 der ikke er fuldstændig opfyldt og hvorfor.
 2.2. For så vidt angår anordninger, der er bestemt til klinisk afprøvning  

 som omhandlet i bilag 7:
- oplysninger, der gør det muligt at identificere den pågældende  

 anordning, - planen for afprøvningen, der navnlig skal beskrive formålet med,  

 omfanget og antallet af de pågældende anordninger, - navnet på den læge og institution, der forestår afprøvningen, - sted, formodet begyndelsestidspunkt og varighed for afprøvningen, - bekræftelse af, at den pågældende anordning er i overensstemmelse med de  

 væsentlige krav undtagen for så vidt angår de aspekter, der er omfattet af  

 afprøvningen, samt af, at der med hensyn til disse aspekter er truffet alle  

 nødvendige forholdsregler for at beskytte patientens helbred og sikkerhed.
 3. Fabrikanten forpligter sig til at forelægge de  

 kompetente nationale myndigheder:
 3.1. For så vidt angår anordninger efter mål, sådanne oplysninger, som gør  

 det muligt at forstå produktets konstruktion, fremstilling og egenskaber,  

 herunder påtænkte egenskaber, hvorved det vil være muligt at vurdere, om det  

 er i overensstemmelse med dette direktivs krav.
 Fabrikanten træffer alle nødvendige foranstaltninger, således at det ved  

 fremstillingsprocessen sikres, at det fremstillede produkt er i  

 overensstemmelse med de oplysninger, der er nævnt i første afsnit.
 3.2. For så vidt angår anordninger, der er bestemt til klinisk afprøvning,  

 skal oplysningerne endvidere omfatte følgende:
- en generel beskrivelse af produktet; - konstruktionstegninger, fremstillingsmetoder, navnlig med hensyn til  

 sterilisering samt skemaer over komponenter, delmontager, kredsløb m.v.; - de beskrivelser og forklaringer, der er nødvendige for at forstå  

 ovennævnte tegninger og skemaer samt produktets virkemåde; - en liste over de i artikel 5 nævnte standarder, som helt eller delvis er  

 anvendt, samt beskrivelse af de løsninger, der er valgt for at imødekomme de  

 væsentlige krav i dette direktiv, når standarderne i artikel 5 ikke er  

 anvendt; - resultaterne af konstruktionsberegningerne, kontrollen og de tekniske  

 prøvninger m.v.
 Fabrikanten træffer alle nødvendige foranstaltninger, således at det ved  

 fremstillingsprocessen sikres, at det fremstillede produkt er i  

 overensstemmelse med de oplysninger, der er nævnt i punkt 3.1 og første  

 afsnit i nærværende punkt.
 Fabrikanten kan give tilladelse til en vurdering, eventuelt ved formel  

 efterprøvning(audit), af effektiviteten af disse foranstaltninger.
Bilag 7 KLINISK EVALUERING 1. Almindelige bestemmelser 1.1. For at blive betragtet som tilfredsstillende skal de kliniske data,  

 jf. bilag 2, punkt 4.2, og bilag 3, punkt 3, i givet fald under hensyntagen  

 til relevante harmoniserede standarder baseres på:
1.1.1. en samling af relevant og i øjeblikket tilgængelig videnskabelig  

 litteratur, som beskriver anordningens tilsigtede anvendelse og teknikken i  

 forbindelse hermed, samt i givet fald en skriftlig rapport med en kritisk  

 vurdering af denne samling, eller 1.1.2. resultaterne af samtlige foretagne kliniske afprøvninger, herunder  

 dem, der er foretaget i overensstemmelse med punkt 2.
 1.2. Samtlige data skal forblive fortrolige, medmindre det er absolut  

 nødvendigt at offentliggøre dem.
2. Klinisk afprøvning 2.1. Formål Formålet med den kliniske afprøvning er:
- under normale anvendelsesforhold at kontrollere, at anordningens  

 egenskaber svarer til dem, der er nævnt i bilag 1, punkt 2, og - under normale anvendelsesforhold at fastslå eventuelle uønskede  

 bivirkninger, og at vurdere, om de udgør en acceptabel risiko sammenlignet  

 med anordningens foreskrevne ydelser.
2.2. Etiske hensyn Kliniske afprøvninger skal foretages i overensstemmelse med  

 Helsinki-erklæringen, der blev tiltrådt på 18. samling i  

 Verdenslægesammenslutningen i 1964 i Helsinki, Finland, og ændret på  

 sammenslutningens 29. samling i 1975 i Tokyo, Japan, og på 35. samling i 1983  

 i Venedig, Italien.
Alle overvejelser angående menneskers beskyttelse må  

 nødvendigvis være i overensstemmelse med ånden i Helsinki-erklæringen.
Dette  

 gælder alle faser i den kliniske afprøvning fra den første tanke om behovet  

 for undersøgelsen og dens berettigelse til offentliggørelsen af resultaterne.
2.3. Metoder 2.3.1. Kliniske afprøvninger skal udføres efter en relevant plan, der er  

 videnskabeligt og teknisk tidssvarende, og som er udformet således, at den  

 bekræfter eller afkræfter fabrikantens angivelse angående anordningen;  

 afprøvningerne omfatter et tilstrækkeligt antal observationer til at sikre,  

 at konklusionerne er videnskabeligt gyldige.
 2.3.2. Den anordning, der skal undersøges, er bestemmende for, hvilke  

 afprøvningsprocedurer der skal anvendes.
 2.3.3. Den kliniske afprøvning skal udføres under forhold, der svarer til  

 anordningens normale anvendelsesforhold.
 2.3.4. Alle relevante forhold vedrørende anordningens sikkerhed,  

 egenskaber og virkninger på patienten skal undersøges.
 2.3.5. Samtlige uønskede forhold skal omhyggeligt noteres.
 2.3.6. Afprøvningen skal udføres under en ansvarlig læges ansvar, der er  

 specialist i den tilsvarende patologi, og foregå i hensigtsmæssige  

 omgivelser.
 Den ansvarlige læge skal have adgang til anordningens tekniske data.
 2.3.7. Den skriftlige rapport, der skal underskrives af den ansvarlige  

 læge, skal indeholde en kritisk gennemgang af alle de data, der er indsamlet  

 under den kliniske afprøvning.
Bilag 8 MINIMUMSKRITERIER, SOM SKAL VÆRE OPFYLDT VED UDPEGELSEN AF DE ORGANER, DER  

 SKAL BEMYNDIGES 1. Organet, dets leder og det personale, som skal  

 foretage vurderingen og udføre kontrollen, må hverken være konstruktør,  

 fabrikant, leverandør eller være beskæftiget med montage af de anordninger,  

 som de skal kontrollere, eller være nogen af disse personers godkendte  

 repræsentant.
De må hverken deltage direkte i konstruktion, fabrikation, salg  

 eller vedligeholdelse af disse anordninger eller repræsentere de parter, der  

 udøver disse aktiviteter.
Dette udelukker ikke, at der kan udveksles tekniske  

 oplysninger mellem fabrikanten og det bemyndigede organ.
 2. Organet og det personale, der skal foretage  

 vurderingen og udføre kontrollen, skal udøve denne virksomhed med faglig  

 teknisk kompetence på højeste plan og være uafhængig af enhver form for  

 pression og incitament, navnlig af finansiel art, der vil kunne øve  

 indflydelse på deres vurdering, eller resultaterne af deres kontrol, især fra  

 personer eller grupper af personer, der har interesse i kontrolresultaterne.
3. Organet skal kunne påtage sig samtlige opgaver i et  

 af bilagene 2 til 5, som tildeles et sådant organ, og som det er bemyndiget  

 til at udføre, hvad enten disse opgaver udføres af det bemyndigede organ selv  

 eller på dets ansvar.
Det skal navnlig råde over det personale og besidde de  

 midler, som er nødvendige for på fyldestgørende måde, at udføre de tekniske  

 og administrative opgaver i forbindelse med vurderingen og udførelsen af  

 kontrollen; det skal også have adgang til det udstyr, der er nødvendigt for  

 at gennemføre den nødvendige kontrol.
4. Det personale, som skal udføre kontrollen, skal  

 have - en god faglig uddannelse, som omfatter alle de vurderings- og  

 kontrolopgaver, som det bemyndigede organ har fået tildelt, - et tilstrækkeligt kendskab til forskrifterne vedrørende den kontrol, det  

 udfører, og en tilstrækkelig praktisk erfaring med sådan kontrol, - den nødvendige færdighed i at udarbejde attester, journaler og  

 rapporter, som gengiver resultaterne af den udførte kontrol.
5. Det personale, som skal udføre kontrollen, skal  

 sikres fuld uafhængighed.
Aflønningen af hver enkelt ansat må hverken være  

 afhængig af det antal kontrolfuktioner, denne udfører, eller af kontrollens  

 resultater.
 6. Organet skal tegne en ansvarsforsikring, medmindre  

 det civilretlige ansvar dækkes af staten på grundlag af nationale retsregler,  

 eller medmindre medlemsstaten er direkte ansvarlig for kontrollen.
 7. Organets personale er bundet af tavshedspligt om  

 alt, hvad det får kendskab til under udøvelsen af sin virksomhed (undtagen  

 over for de kompetente administrative myndigheder i den stat, hvor det udøver  

 sin virksomhed) i henhold til dette direktiv eller enhver national  

 retsforskrift udstedt i medfør af dette.
