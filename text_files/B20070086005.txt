Bekendtgørelse  

 om international roaming  

 1)  

1) I medfør af § 111 a i lov om konkurrence- og  

 forbrugerforhold på telemarkedet, jf. lovbekendtgørelse nr. 784 af 28. juli  

 2005, fastsættes:
 § 1.  

  

 Bestemmelserne i denne bekendtgørelse finder anvendelse på tilsyn med  

 overholdelse af Det Europæiske Fællesskabs forskrifter om roaming på  

 offentlige  

 mobiltelefonnet i Fællesskabet, på sanktioner, som pålægges i forbindelse med  

 dette tilsyn, samt på påklage af afgørelser, som træffes i forbindelse  

 hermed.
 § 2.  

  

 IT-  

 og Telestyrelsen fører tilsyn med og træffer afgørelser om udbydere af  

 offentlige elektroniske kommunikationsnet eller -tjenesters overholdelse af  

 bestemmelser i Det Europæiske Fællesskabs forskrifter om roaming på  

 offentlige  

 mobiltelefonnet i Fællesskabet.
 Stk. 2.  

  

 I  

 forbindelse med afgørelser efter stk. 1 kan IT- og Telestyrelsen meddele  

 påbud om overholdelse af bestemmelser i Det Europæiske Fællesskabs  

 forskrifter  

 om roaming på offentlige mobiltelefonnet i Fællesskabet.
 § 3.  

  

 IT- og Telestyrelsen kan pålægge  

 udbydere af offentlige elektroniske kommunikationsnet eller -tjenester, som  

 et  

 påbud retter sig imod, tvangsbøder med henblik på at gennemtvinge  

 efterkommelse  

 heraf, hvis parten har undladt at efterkomme påbuddet.
 Stk. 2.  

  

 Adgangen til at pålægge tvangsbøder,  

 jf. stk. 1, gælder ikke i forhold til udbydere af offentlige  

 elektroniske  

 kommunikationsnet eller -tjenester, der er hjemmehørende i et andet EU-land  

 end  

 Danmark eller et EØS-land.
 Stk. 3.  

  

 Der er udpantningsret for beløb  

 som nævnt i stk. 1.
 § 4.  

  

 Klager over IT- og Telestyrelsens afgørelser i henhold til § 2,  

 stk. 1 indbringes for Teleklagenævnet i overensstemmelse med  

 §§ 101,  

 102 og 110 i lov om konkurrence- og forbrugerforhold på telemarkedet  

 samt  

 bekendtgørelse om Teleklagenævnets virksomhed.
 § 5.  

  

 Bekendtgørelsen træder i kraft dagen efter offentliggørelsen i Lovtidende.
Ministeriet for Videnskab, Teknologi og  

 Udvikling, den 4. juli 2007 Helge Sander /Helle Bøjen Larsen 1)  

 Europa-parlamentets og Rådets forordning nr. 717 af 27. juni 2007 om roaming  

 på  

 offentlige mobiltelefonnet i Fællesskabet og om ændring af direktiv  

 2002/21/EF.  

 (EF-tidende 2007, L 171, s. 32).
