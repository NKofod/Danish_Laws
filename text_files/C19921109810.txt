 Cirkulæreskrivelse vedrørende sammenkobling af køretøjer tilhørende  

 Civilforsvaret.
 Justitsministeriet har d.d. skrevet følgende til Civilforsvarsstyrelsen:
 »Ved brev hertil har styrelsen anmodet om, at der blev udfærdiget en  

 særlig bekendtgørelse om synsfri sammenkobling af køretøjer tilhørende  

 Civilforsvaret.
 Justitsministeriet tillader hermed, at køretøjerne sammenkobles og  

 godkendes i henhold til følgende:
Lastbilerne, der skal have en tilladt totalvægt på over 6000 kg, godkendes  

 i henhold til Registreringsbekendtgørelsens § 27, »kørsel med  

 påhængskøretøjer, der er ensartede«.
Påhængskøretøjerne godkendes til  

 kørsel med flere trækkende køretøjer.
 Ved registreringssyn af lastbilerne medbringes en »Attest for  

 godkendte sammenkoblede køretøjer«, P 541, hvor Civilforsvaret i  

 forvejen i rubrikken vedrørende tilkoblede køretøjer har anført:  

 »Påhængskøretøjer tilhørende Civilforsvaret med en tilladt totalvægt på  

 ikke over 3500 kg, med 40 mm DIN-trækøje, koblingshøjde ca. 750 mm, og  

 7-polet elstik«.
 Lastbilerne og påhængsvognene skal være indrettet svarende til ovennævnte.  

 Det bemærkes, at det af Civilforsvaret anvendte 7-polede elstik ikke er  

 forbundet på samme måde som elstik til synsfri sammenkobling.
