Fremsat den 21. april 1999 af socialministeren  

 (Karen Jespersen) Forslag til Lov om ændring af lov om retssikkerhed  

 og administration på det sociale område, lov om  

 børnetilskud og forskudsvis udbetaling af børnebidrag, lov om  

 individuel boligstøtte og lov om integration af udlændinge i  

 Danmark (integrationslov) (Øget fleksibilitet for kommunerne til at indhente  

 oplysninger som led i indsatsen mod socialt bedrageri m.v.) Socialministeriet § 1 I lov om retssikkerhed og administration på det sociale  

 område, jf. lovbekendtgørelse nr. 540 af 21. juli 1998, som  

 ændret ved § 1 i lov nr. 117 af 2. marts 1999, indsættes i  

§ 12, stk. 4, efter 1. pkt.: »Oplysningerne kan indhentes, selv om den person, som  

 oplysningerne vedrører, ikke bor i den kommune eller amtskommune, som  

 indhenter oplysningerne.«.
§ 2 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 707 af 25. august 1995,  

 som ændret bl.a. ved lov nr. 1109 af 29 december 1997 og senest ved lov  

 nr. 914 af 16. december 1998, affattes § 22 a, stk. 1,  

 således:
» By- og Boligministeriet § 3 I lov om individuel boligstøtte, jf. lovbekendtgørelse nr.  

 112 af 24. februar 1999, affattes § 78 således:
» Indenrigsministeriet § 4 I lov nr. 474 af 1. juli 1998 om integration af udlændinge i Danmark  

 (integrationslov) indsættes i § 50, stk. 5, efter 1.  

 pkt.:
» § 5 Stk. 1. Loven træder i kraft den 1. juli 1999, jf.  

 dog stk. 2.
 Stk. 2. § 2 træder i kraft den 1. januar  

 2000.
Bemærkninger til lovforslaget Almindelige bemærkninger Forslaget fremsættes som led i en række  

 initiativer som følge af finanslovsaftalen for 1999. Initiativerne  

 sættes i værk for at nedbringe socialt bedrageri og sort arbejde.  

 Forslaget er en præcisering af bl.a. kommunernes muligheder for at  

 indhente oplysninger, når der udbetales sociale ydelser og  

 boligstøtte.
Der henvises til forslaget til lov om ændring af  

 skattekontrolloven, kildeskatteloven og momsloven, som fremsættes  

 samtidigt af skatteministeren.
Lov om retssikkerhed og administration på det sociale  

 område Lov nr. 453 af 10. juni 1997 om retssikkerhed og  

 administration på det sociale område, jf. forarbejderne hertil (L  

 228 1996-97 Folketingstidende 1996-97, till.
A 4904, till.
A 4855, FF 6072,  

 till.
B 1176, FF 7861, till.
B 1426, FF 8297, till.
C 822).
Efter § 12 i lov om retssikkerhed og administration  

 på det sociale område (retssikkerhedsloven) kan en myndighed, der  

 behandler sager efter den sociale lovgivning, indhente oplysninger fra andre  

 personer, myndigheder m.v., der har kendskab til forholdene.
Det er en  

 forudsætning, at oplysningerne er nødvendige for at behandle en  

 sag.
Det er samtidig en forudsætning, at myndigheden forsøger at  

 få samtykke fra den person, som oplysningen vedrører, til at  

 indhente oplysningen.
Bestemmelsen er en videreførsel af de tidligere  

 bestemmelser i bl.a. bistandsloven, lov om social pension og  

 sygedagpengeloven og hjemler en vidtgående adgang til at indhente  

 oplysninger, som er nødvendige for sagernes behandling og  

 afgørelse.
Når sagsbehandlingen kræver det, og  

 betingelserne i øvrigt er opfyldt, er der således ingen  

 begrænsninger i hvilke myndigheder, enkeltpersoner og private, der kan  

 blive bedt om at give oplysninger.
 Efter § 12, stk. 4, kan en myndighed kræve at  

 få oplysninger om økonomiske forhold i elektronisk form som led  

 i sagsbehandlingen fra andre offentlige myndigheder og fra  

 arbejdsløshedskasser, herunder som led i en generel søgning til  

 brug for kontrol.
Det foreslås efter ønske fra Kommunernes  

 Landsforening, at bestemmelsen i § 12, stk. 4, præciseres,  

 således at muligheden for at indhente oplysninger også fra en  

 anden kommune end opholdskommunen fremgår direkte af lovteksten.
Det  

 betyder, at en kommune kan indhente oplysninger også i de  

 tilfælde, hvor en person flytter til eller fra kommunen og fx fortsat  

 modtager hjælp fra fraflytningskommunen, mens vedkommende søger  

 hjælp i tilflytningskommunen.
Det bemærkes, at myndigheden efter  

 retssikkerhedslovens § 10, stk. 3, skal oplyse en ansøger om  

 muligheden for at indhente oplysningerne efter § 12, også  

 når der indhentes oplysninger fra en tidligere eller en aktuel  

 opholdskommune.
Lov om børnetilskud og forskudsvis udbetaling af  

 børnebidrag Lov nr. 1109 af 29. december 1997 om ændring af lov  

 om børnetilskud og forskudsvis udbetaling af børnebidrag  

 (Årlig bekræftelse af status som enlig forsørger m.v.) jf.  

 forarbejderne hertil (L 89 1997-98 Folketingstidende 1997-98, 1. samling,  

 till.
A 2032, till.
A 2028, FF 1778, till.
B 88, FF 2435, FF 2620, till.
C  

 274).
Efter gældende regler skal kommunerne en gang  

 årligt i januar måned til den enkelte modtager af ordinært  

 og ekstra børnetilskud udsende anmodning om skriftlig  

 bekræftelse på modtagerens fortsatte status som enlig  

 forsørger.
I forbindelse med den årlige anmodning om  

 bekræftelse af status som enlig forsørger, undersøger  

 kommunen via folkeregistret, om der er tilmeldt flere voksne på den  

 adresse, som modtageren af børnetilskud som enlig forsørger er  

 tilmeldt.
Manglende modtagelse af bekræftelse medfører  

 ophør af udbetaling af ydelsen.
For at undgå tvivl om, hvorvidt  

 anmodningen er modtaget, forudsættes det i lighed med tidligere, jf.  

 herunder bemærkningerne til lovforslag nr.
L 89 1997-98, at denne  

 er fremsendt ved anbefalet brev.
Svarfristen foreslås som hidtil i  

 § 22 a fastsat til en måned.
Dertil skal modtageren  

 efterfølgende have meddelelse om afgørelse om ophør af  

 udbetaling fra det følgende kvartal.
Kommunernes Landsforening har i forbindelse med arbejdet  

 om nedbringelse af socialt bedrageri fremsat ønske om en større  

 fleksibilitet med hensyn til kontrol.
Fleksibiliteten skal skabe bedre  

 mulighed for at kunne tilrettelægge kontrollen til det tidspunkt, der  

 passer bedst for den kommunale administration, bl.a. med henblik på at  

 kunne effektivisere indsatsen.
 På denne baggrund foreslås det, at kommunerne  

 får en større fleksibilitet med hensyn til det tidspunkt, hvor  

 der skal udsendes en anmodning om skriftlig bekræftelse om den enkelte  

 modtagers fortsatte status som enlig forsørger.
Med forslaget ændres alene ved tidspunktet inden for  

 det enkelte kalenderår for, hvornår den særlige anmodning  

 skal udsendes til den enkelte modtager.
Efter forslaget kan kommunen  

 eksempelvis vælge at udsende den årlige anmodning til samtlige  

 modtagere på en gang.
Alternativt kan kommunen eksempelvis vælge,  

 at der i den enkelte måned alene udsendes anmodning til en tolvtedel af  

 modtagerne.
Med forslaget ændres ikke ved, at der alene en gang  

 årligt efter lovens § 22 a over for den enkelte modtager af  

 ordinært og ekstra børnetilskud kan og skal udsendes anmodning  

 om modtagerens fortsatte status som enlig forsørger.
For at  

 undgå tvivl om, hvorvidt anmodningen er modtaget, forudsættes det  

 i lighed med tidligere, jf. herunder bemærkningerne til lovforslag nr.  

 L 89 1997-98, at denne er fremsendt ved anbefalet brev og med svarfrist som  

 hidtil i § 22 a fastsat til en måned.
Dertil følger  

 det af de almindelige forvaltningsretlige regler, at modtageren skal have  

 skriftlig meddelelse om ophør af ydelsen.
Forslaget kan betyde, at den enkelte modtager af tilskud  

 ikke nødvendigvis ved, på hvilket tidspunkt inden for det  

 enkelte kalenderår den særlige anmodning om bekræftelse  

 udsendes.
Kommunen kan således over for den enkelte borger selv  

 fastsætte tidspunktet for, hvornår den vil udsende den  

 særlige anmodning.
Det skal stå klart for modtageren, at der er  

 tale om en anmodning efter lovens § 22 a med den retsvirkning, at  

 manglende modtagelse af bekræftelse medfører ophør af  

 udbetaling.
Samtidig opretholdes kommunens generelle pligt til at  

 sikre, at udbetaling af børnetilskud til enlige forsørgere  

 alene sker til de personer, der opfylder betingelserne for at få  

 ydelserne udbetalt.
Som led i denne kontrol kan kommunen - ud over den  

 anmodning, der følger af lovens § 22 a - udsende anmodning  

 om skriftlig bekræftelse om fortsat status som enlig forsørger.  

 Manglende returnering af en sådan bekræftelse vil ikke i sig selv  

 bevirke, at udbetaling af børnetilskud ophører - i  

 modsætning til anmodningen, der følger af § 22 a.
 Der ændres ikke ved de fastsatte regler om, at  

 kommunen i forbindelse med den årlige anmodning om bekræftelse af  

 status som enlig forsørger, undersøger via folkeregistret, om  

 der er tilmeldt flere voksne på den adresse, som modtageren af  

 børnetilskud som enlig forsørger, er tilmeldt.
Lov om individuel boligstøtte Den gældende boligstøttelov blev  

 folketingsbehandlet i 1991, FT 1990-91, 2. samling: 1932, 2877, 6775, 7233; A  

 3453, B 989.
 Efter § 78 i lov om individuel boligstøtte kan  

 kommunalbestyrelsen afkræve andre offentlige myndigheder oplysninger,  

 herunder i elektronisk form, som anses for nødvendige for sagens  

 afgørelse.
Hjemlen i boligstøttelovens § 78 til at  

 indhente oplysninger fra andre myndigheder er i dag mere begrænset end  

 den tilsvarende bestemmelse vedrørende en række sociale ydelser,  

 jf. retssikkerhedslovens § 12, stk. 4. § 78 giver ikke adgang  

 til at indhente oplysninger fra arbejdsløshedskasser.
I  

 retssikkerhedsloven er der endvidere en udtrykkelig hjemmel til at indhente  

 økonomiske oplysninger som led i generel kontrol, mens en sådan  

 bestemmelse ikke findes i boligstøtteloven.
 Som et led i den samlede fremadrettede indsats mod  

 fejludbetalinger foreslås derfor en udvidelse af  

 boligstøttelovens bestemmelse, således at kommunerne får  

 adgang til at indhente oplysninger fra såvel  

 arbejdsløshedskasser som offentlige myndigheder, og det anføres  

 i bestemmelsen, at økonomiske oplysninger kan indhentes til brug for  

 generel kontrol i form af registersammenkøring eller sammenstilling af  

 oplysninger i kontroløjemed.
Den foreslåede udvidelse af boligstøttelovens  

 bestemmelse giver den enkelte kommune mulighed for at indhente de  

 anførte oplysninger i samme omfang og til samme formål som  

 oplysningerne kan indhentes vedrørende sager efter den sociale  

 lovgivning.
Hermed fjernes bl.a. en mulig barriere for fuldt ud at inddrage  

 boligstøtten i forbindelse med generelle kontrolinitiativer der  

 foretages i den enkelte kommune med henblik på at forebygge  

 fejludbetaling af offentlige ydelser.
Endvidere præciseres, som det samtidig  

 foreslås præciseret i retssikkerhedsloven, at oplysninger kan  

 indhentes af en anden kommune end bopælskommunen.
Dette sker på  

 boligstøtteområdet bl.a., hvor en boligstøttemodtager  

 eller et husstandsmedlem er flyttet fra den hidtidige bopælskommune,  

 inden efterregulering af den udbetalte boligstøtte foretages.
På boligstøtteområdet er det imidlertid  

 - i modsætning til de sociale områder - et generelt krav til  

 behandlingen af den enkelte sag, at der foretages en årlig  

 efterregulering på grundlag af den konstaterede slutligning.
Viser det  

 sig, at slutligningen er væsentligt højere end den indkomst, der  

 er lagt til grund ved boligstøtteberegningen, skal det for meget  

 udbetalte kræves tilbagebetalt.
Der foretages således på  

 hver enkelt sag en årlig indkomstkontrol, således at ingen  

 støttemodtager kan have fordel af manglende overholdelse af  

 oplysningspligten overfor kommunen med hensyn til indkomststigninger.  

 På denne baggrund ses der ikke aktuelt at være behov for at  

 anvende en udvidet hjemmel i boligstøtteloven til fra By- og  

 Boligministeriets side at pålægge kommunerne en yderligere,  

 generel kontrol.
 Der er ikke med lovændringen tilsigtet en udvidelse  

 af kommunernes administrative arbejde i forbindelse med kontrol af  

 boligstøtten.
Integrationsloven Lov nr. 474 af 1. juli 1998 om integration af  

 udlændinge i Danmark (integrationslov), jf. forarbejderne hertil (L 60  

 1997-98 Folketingstidende 1997-98, 2. samling, till.
A 1720, till.
A 1650, FF  

 977, till.
B 628, FF 2420, till.
B 763, FF 2586, till.
C 511).
Integrationslovens § 50, stk. 5, svarer til  

 § 12, stk. 4, i lov om retssikkerhed og administration på det  

 sociale område, og den foreslåede ændring af bestemmelsen  

 er identisk med den foreslåede ændring af § 12, stk. 4, i  

 lov om retssikkerhed og administration på det sociale område.
Om  

 baggrunden for den foreslåede ændring henvises derfor i det hele  

 til bemærkningerne herom oven for vedrørende lov om  

 retssikkerhed og administration på det sociale område.
Administrative konsekvenser Forslaget forventes at medføre en vis administrativ  

 lettelse for kommunerne.
Økonomiske konsekvenser Forslaget skønnes at medføre et vist  

 mindreforbrug af ydelserne.
Der henvises til forslaget til lov om  

 ændring af skattekontrolloven, kildeskatteloven og momsloven, som  

 fremsættes samtidigt af skatteministeren.
Forholdet til EU-retten Lovforslaget indeholder ikke EU-retlige aspekter.
Erhvervsøkonomiske og miljømæssige konsekvenser Lovforslaget skønnes ikke at have  

 erhvervsøkonomiske eller miljømæssige konsekvenser.
Lovforslagets konsekvenser i hovedtræk Positive konsekvenser/ Mindreudgifter (hvis ja, angiv omfang) Negative konsekvenser/ Merudgifter (hvis ja, angiv omfang) Økonomiske konsekvenser for stat,  

 kommuner og amtskommuner Der tilstræbes med initiativerne at bidrage til en  

 budgetforbedring på 500 mill. kr. på  

 helårsbasis - Administrative konsekvenser for stat,  

 kommuner og amtskommuner En vis administrativ lettelse for  

 kommunerne - Økonomiske konsekvenser for  

 erhvervslivet - - Administrative konsekvenser for  

 erhvervslivet - - Miljømæssige  

 konsekvenser - - Administrative konsekvenser for  

 borgeren - - Forholdet til EU-retten Lovforslaget indeholder ikke EU-retlige  

 aspekter Bemærkninger til lovforslagets enkelte  

 bestemmelser Socialministeriet Til § 1 Der henvises til de almindelige bemærkninger.
Til § 2 Det foreslås, at kommunen selv kan bestemme  

 tidspunktet for, hvornår den vil udsende den særlige anmodning om  

 en skriftlig bekræftelse efter lovens § 22 a fra modtageren  

 af ordinært og ekstra børnetilskud som enlig forsørger om  

 modtagerens fortsatte status som enlig forsørger.
 Der henvises i øvrigt til de almindelige  

 bemærkninger.
By- og Boligministeriet Til § 3 Der henvises til de almindelige bemærkninger.
Indenrigsministeriet Til § 4 Der henvises til de almindelige bemærkninger.
Til § 5 Lovforslaget foreslås at træde i kraft den 1.  

 juli 1999, dog således at reglen i børnetilskudsloven  

 træder i kraft den 1. januar 2000 for at følge  

 kalenderåret.
Forslaget kan medføre, at der eventuelt kan  

 forekomme enkelte tilfælde, hvor der vil være gået op mod 2  

 år siden sidste gang kommunen udsendte anmodningen efter § 22  

 a.
Bilag Lovforslaget sammenholdt med gældende lov Gældende formulering Lovforslaget § 12. En myndighed kan forlange, at personer,  

 myndigheder m.v., der har kendskab til forholdene, giver oplysninger, der er  

 eller må anses for nødvendige for at behandle en sag.
Dette  

 gælder også oplysninger om en persons rent private forhold eller  

 andre fortrolige oplysninger, ligesom myndigheden kan indhente  

 lægejournaler, sygehusjournaler eller udskrifter heraf.
 Stk. 2. En myndighed kan forlange, at der optages  

 retsligt forhør i overensstemmelse med retsplejelovens  

 § 1018.
§ 1 I lov om retssikkerhed og administration på det  

 sociale område, jf. lovbekendtgørelse nr. 540 af 21. juli 1998,  

 som senest ændret ved § 1 i lov nr. 117 af 2. marts 1999  

 indsættes i § 12, stk. 4, efter 1. punktum:
» Stk. 3. Myndigheden skal forsøge at få  

 samtykke til at indhente oplysninger efter stk. 1.
Stk. 4. Oplysninger om økonomiske forhold  

 kan myndigheden kræve at få i elektronisk form fra andre  

 offentlige myndigheder samt arbejdsløshedskasser.
Oplysningerne kan  

 indhentes som led i behandlingen af en enkelt sag eller som led i en generel  

 søgning til brug for kontrol.
§ 2 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 707 af 25. august 1995,  

 som ændret senest ved lov nr. 914 af 16. december 1998, affattes  

§ 22 a, stk. 1, således:
§ 22 a.
Kommunalbestyrelsen udsender  

 hvert år i januar måned en anmodning om skriftlig  

 bekræftelse fra modtageren af ordinært og ekstra  

 børnetilskud, jf. § 2, nr. 1-3, og § 3, af modtagerens  

 fortsatte status som enlig forsørger.
Har kommunen ikke modtaget  

 bekræftelsen senest en måned fra anmodningen, ophører  

 udbetalingen af børnetilskud, jf. § 2, nr. 1-3, og § 3, fra  

 april kvartal.
Udbetalingen genoptages med virkning fra kvartalet efter, at  

 bekræftelsen er modtaget.
» § 3 I lov om individuel boligstøtte, jf.  

 lovbekendtgørelse nr. 112 af 24. februar 1999, affattes  

§ 78 således:
 § 78. Kommunalbestyrelsen kan afkræve  

 andre myndigheder oplysninger, herunder i elektronisk form, som anses for  

 nødvendige for sagens behandling.
» § 50. Kommunalbestyrelsen kan med  

 udlændingens samtykke forlange, at personer og myndigheder m.v., der  

 har kendskab til forholdene, giver oplysninger, der må anses for  

 nødvendige ved behandling af sager om ydelser efter kapitel 4-6. Det  

 gælder også oplysninger om udlændinges rent private forhold  

 og andre fortrolige oplysninger.
Kommunalbestyrelsen kan i den forbindelse  

 indhente læge- og sygehusjournaler.
§ 4 I lov nr. 474 af 1. juli 1998 om integration af  

 udlændinge i Danmark (integrationslov) indsættes i § 50, stk.  

 5, efter 1. pkt.:
» Stk. 2. Kan udlændingens samtykke ikke  

 opnås, kan oplysningerne indhentes uden samtykke.
 Stk. 3. Kommunalbestyrelsen skal oplyse  

 udlændingen om adgangen til at indhente oplysninger efter stk. 1 og om  

 konsekvenserne af, at udlændingen ikke vil medvirke til at indhente  

 oplysninger.
 Stk. 4. Kommunalbestyrelsen kan begære  

 optaget forhør efter retsplejelovens § 1018 med henblik på  

 indhentning af oplysninger som nævnt i stk. 1.
Stk. 5. Kommunalbestyrelsen kan kræve at  

 få oplysninger om økonomiske forhold i elektronisk form fra  

 andre offentlige myndigheder og arbejdsløshedskasser.
Oplysningerne  

 kan indhentes som led i behandlingen af en enkelt sag eller som led i en  

 generel søgning til brug for kontrol.
