Bekendtgørelse om ændring af bekendtgørelse om miljøbetinget tilskud § 1 I bekendtgørelse nr. 84 af 27. januar 2005 om miljøbetinget tilskud, som ændret ved bekendtgørelse nr. 1105 af 21. november 2005, bekendtgørelse nr. 47 af 30. januar 2006, bekendtgørelse nr. 1480 af 14. december 2006, bekendtgørelse nr. 701 af 21. juni 2007, bekendtgørelse nr. 40 af 29. januar 2008 og bekendtgørelse nr. 892 af 5. september 2008, foretages følgende ændringer:
 1. I § 3, stk. 1, nr. 1, ændres »at der på jordbrugsbedriften« til: »at der for de tilsagnsår, der begynder før den 1. september 2009, på jordbrugsbedriften«.
 2. I § 3, stk. 4, ændres »nr. 1-9« til: »nr. 2-9«.
 3. I § 3 indsættes som stk. 7-10 :
 »Stk. 7. Tilsagn om tilskud for et areal er endvidere betinget af, at tilsagnshaver for hver af de planperioder, der begynder den 1. august 2009 eller senere, og som udløber inden for tilsagnsperioden, oplyser om betingelsen i nr. 1 eller 2 skal være gældende for planperioden og opfylder den for planperioden gældende betingelse efter nr. 1 eller 2:
 1) I planperioden må der på jordbrugsbedriften i gennemsnit maksimalt tilføres 140 kg total kvælstof pr. ha harmoniareal.
 2) I planperioden må kvælstoftilførslen til hver enkelt mark, som arealet omfatter, maksimalt udgøre 75 pct. af kvælstofkvoten for marken inklusiv regulering på grundlag af kvælstofprognosen og uden mulighed for forhøjelse af kvoten på grund af bortfygning eller udvaskning som følge af ekstreme vejrligstilfælde i henhold til Plantedirektoratets bekendtgørelser om jordbrugets anvendelse af gødning og om plantedække og om kvælstofprognosen.
Stk. 8. Forud for planperiodens begyndelse skal det oplyses, hvorvidt det er betingelsen i stk. 7, nr. 1 eller 2, der skal være gældende for planperioden.
Oplysningen skal gives på det særlige skema, hvor der søges om udbetaling af tilskud.
 Stk. 9. Stk. 7 og 8 gælder tilsvarende for perioden fra den 1. august og til og med den 31. august i det sidste tilsagnsår.
Stk. 10. Ved en erhververs indtræden i et tilsagn om tilskud, jf. § 11, kan den gældende betingelse efter stk. 7, nr. 1 eller 2, ændres med virkning for erhververs jordbrugsbedrift.« 4. I § 16, stk. 2, ændres »betingelsen i § 3, stk. 1, nr. 1,« til: »betingelserne i § 3, stk. 1, nr. 1, stk. 7, stk. 8 eller stk. 9,«.
§ 2 Bekendtgørelsen træder i kraft den 5. februar 2009.
