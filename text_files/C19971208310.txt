 Finansministeriet har i protokollat af 26. juni 1997 til aftale af 24.  

 september 1990 mellem Kirkeministeriet og Organisationsdannelsen af CO-II  

 Tjenestemænd i Kirkeministeriet indgået aftale med Statstjenestemændenes  

 Centralorganisation II om, at der med virkning fra 1. april 1997 skal  

 indbetales pensionsbidrag af visse faste tillæg til organister.
 Omfattede tillæg og personkreds.
 Der indbetales pensionsbidrag af rådighedstillæg til tjenestemandsansatte  

 og tjenestemandslignende ansatte organister.
 Der indbetales ligeledes pensionsbidrag af PO-tillæg til  

 tjenestemandsansatte og tjenestemandslignende ansatte organister med bestået  

 præliminær orgelprøve i lønrammeforløbet 9-14-17 henholdsvis 14-17-20.
 Størrelsen af bidragene.
 Pensionsbidraget udgør fra 1. april 1997 5 % i egetbidrag og 10 % i  

 arbejdsgiverbidrag.
 Opmærksomheden henledes på, at det samlede pensionsbidrag skal afholdes  

 fuldt ud af arbejdsgiver, idet sondringen egetbidrag/arbejdsgiverbidrag alene  

 vedrører forhandlingstekniske forhold vedrørende puljefinansiering af  

 pensionsordningen.
 Beregningen af pensionsbidragene.
 Pensionsbidragene beregnes af det pensionsgivende særlige tilæg inklusiv  

 procentregulering, opregnet med 100/95.
 Administration.
 Pensionsbidragene for tjenestemandsansatte organister beregnes i og  

 afregnes via FLØS til en i PFA Pension oprettet pensionsordning  

 »CO-II-Konto«, der er en supplerende pensionsordning for  

 tjenestemænd.
 For tjenestemandslignende ansatte organister, der er omfattet af den  

 forsikringsmæssige pensionsordning i PFA Pension for tjenestemandslignende  

 ansatte under Statstjenestemændenes Centralorganisation II's  

 forhandlingsområde, indbetales pensionsbidragene til denne.
Tjenestemandslignende ansatte organister med en beskæftigelseskvote på  

 under 50 % er først omfattet af pensionsordningen, når ansættelsen har varet  

 i 6 måneder.
Når betingelsen er opfyldt, indbetales pensionsbidrag med  

 tilbagevirkende kraft fra ansættelsestidspunktet, dog tidligst fra 1. april  

 1997 for så vidt angår pensionsbidrag af omhandlede tillæg.
 Det er ansættelsesmyndighedens ansvar, at der indbetales pensionsbidrag  

 med virkning fra 1. april 1997 eller første lønudbetaling efter denne dato  

 for alle ansatte, der opfylder ovennævnte betingelser på dette tidspunkt.
 Den enkelte ansættelsesmyndighed har fremover ansvaret for, at ansatte,  

 der opfylder betingelserne herfor, bliver omfattet af ordningen, og at PFA  

 Pension bliver underrettet herom.
 PFA Pensions adresse er Marina Park, Sundkrogsgade 4, 2100 København Ø,  

 tlf. nr. 39 17 50 00.
