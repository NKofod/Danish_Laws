Resumé  



  

 En far klagede over at skolebladsredaktionen på hans barns skole afviste at  

 optage to indlæg fra ham i skolebladet.
Skolebestyrelsen og kommunen  

 fastholdt  

 redaktionens afvisning.
Kommunen henviste bl.a. til at skolebladet skulle  

 kunne  

 læses både af elever og forældre, og at indlæg i bladet af den grund skulle  

 holdes i en venlig og positiv tone.
Hverken tilsynsrådet eller  

 Indenrigsministeriet mente der var handlet ulovligt i sagen.
 Ombudsmanden tog kun stilling til om tilsynsrådet og ministeriet  

 i medfør af den kommunale tilsynsordning burde have påtalt kommunens  

 behandling  

 af sagen.
Efter ombudsmandens opfattelse kunne afvisningen  

 af indlæggene ikke betegnes som censur i  

 grundlovens forstand eller som værende i strid med Den Europæiske  

 Menneskerettighedskonventions art. 10 om ytringsfriheden.
Ombudsmanden  

 udtalte  

 dog at hensynet til ytringsfriheden bør indgå med høj prioritet i  

 myndigheders  

 skønsmæssige vurdering.
Der skulle således foreligge gode grunde til ikke at  

 optage indlæggene.
Dette burde bl.a. tilsynsrådet have tilkendegivet over for  

 kommunen.
 Det gav ikke ombudsmanden anledning til bemærkninger at  

 tilsynsrådet og ministeriet mente, det var sagligt at tage hensyn til at  

 indlæg  

 i et skoleblad skulle kunne læses af såvel elever som forældre.
Derimod stemte det efter ombudsmandens opfattelse dårligt med  

 hensynet til ytringsfriheden at afvise indlæg blot fordi de ikke var positive  

 eller venlige i deres tone eller indhold.
Ombudsmanden tilsluttede sig derfor  

 ministeriets opfattelse af at det var tvivlsomt, om dette hensyn var sagligt.  

 (J.nr.  

 1998-1809-710).
Optagelse af to læserbreve i skoleblad - ytringsfrihed Skolebladsredaktionen på X  

 Skole afviste i 1994 at optage to indlæg fra en far, A.
I det ene indlæg  

 opfordrede A skolens elever og forældre til at rapportere vold og chikane i  

 skolen; i det andet kritiserede han at skolen ikke havde tilstrækkeligt  

 edb-udstyr.
Som begrundelse for afslaget anførte redaktionen:
 ...
 Redaktionens holdning er, at  

 de indlæg, som skal i skolebladet, skal følge en positiv og konstruktiv  

 linie.
 Redaktionen mener ikke, det  

 er tilfældet med de to modtagne indlæg, hvorfor de begge afvises.
... A klagede den 3. november  

 1994 over redaktionens afslag til skolebestyrelsen der i et møde den 14.  

 november 1994 fastholdt redaktionens afvisning.
Af referatet af mødet  

 fremgik:
 ...
Skolebestyrelsen bifalder  

 redaktionens afvisning, dog ikke dens formulering.
Indlæggene forekommer  

 unødigt negative og insinuerende og indeholder til dels ukorrekte  

 oplysninger.  

 Indlægget om vold og chikane giver indtryk af, at livet i skolegården er  

 voldsomt præget af denne adfærd, hvilket ikke er tilfældet.
Begge  

 problemstillinger findes relevante, og indholdet kan nemt omformuleres til  

 konstruktive  

 indlæg.
... Den 19. januar 1995 udtalte  

 Undervisningsministeriet sig på As foranledning vejledende om sagen.
Af  

 udtalelsen fremgik:
 ...
 Folkeskolelovens  

 formålsparagraf, jf. folkeskolelovens § 1, beskriver folkeskolens opgave i  

 forhold  

 til dens elever.
 At skolens undervisning og  

 hele dagligliv må ... bygge på åndsfrihed, ligeværd og demokrati' betyder, at  

 folkeskolen ikke må søge at påvirke eleverne i retning af bestemte  

 livsanskuelser eller politiske opfattelser.
 Det er  

 Undervisningsministeriets opfattelse, at også et skoleblad er at betragte som  

 en del af skolens ... hele dagligliv, idet det beskæftiger sig  

 med den skole,  

 der udgør rammerne for elevernes skolegang.
At skolebladet er en del af  

 skolens ... hele dagligliv forudsætter, at bladet udgives af et  

 repræsentativt  

 organ med fast tilknytning til skolen.
I den forbindelse gør det ingen  

 forskel,  

 om bladet udgives af elevråd, skolebestyrelse eller andre.
 ...
Bestemmelserne om  

 ytringsfrihed og om menneskeretlige forpligtelser i det hele taget retter sig  

 mod staten og - som en refleksvirkning heraf - mod offentlige myndigheder af  

 enhver art.
Krav om overholdelse af menneskerettigheder kan derimod kun i  

 begrænset omfang gøres gældende private parter imellem.
 En skolebestyrelse må anses  

 for en selvstændig forvaltningsmyndighed og vil som sådan også være  

 forpligtet  

 til at undgå krænkelser af ytringsfriheden.
Respekt af ytringsfriheden  

 indebærer dog ikke i enhver henseende et krav om, at en ytring på anmodning  

 videregives i den form, den foreligger.
Ytringsfriheden er således genstand  

 for  

 bl.a. følgende modifikationer:
- Bestemmelserne om  

 ytringsfrihed beskytter indholdet af oplysningerne, mens måden, en ytring  

 fremsættes på, ikke er generelt beskyttet.
Denne modifikation er bl.a.  

 fastslået i Den Europæiske Menneskerettighedsdomstols dom i sagen 7729/76  

 Agee  

 mod UK DR 7, s. 164, hvor et britisk parlamentsmedlem ikke havde krav på at  

 få  

 sat et emne på en dagsorden, eftersom han kunne udøve sin ytringsfrihed for  

 et  

 andet forum.
 - Bestemmelserne om  

 ytringsfrihed indebærer ikke en generel ret til at få adgang til at få indlæg  

 optaget i blade og aviser.
Efter  

 Undervisningsministeriets opfattelse vil det således principielt være muligt  

 for en skolebestyrelse at begrænse optagelsen af indlæg i et skoleblad,  

 sålænge  

 det er muligt at fremsætte ytringen på anden måde.
Det er naturligvis i så  

 fald et krav, at der gives en saglig begrundelse for afslaget.
 Undervisningsministeriet  

 ønsker ikke at udtale sig om, hvorvidt det i Deres konkrete tilfælde var  

 korrekt at afvise de to indlæg.
... Den 22. februar 1995 uddybede  

 Undervisningsministeriet sit svar:
 ...
Et skoleblad, udgivet af en  

 skolebestyrelse og finansieret med offentlige midler, kan begrænse/afvise  

 optagelsen af indlæg.
Det er i så fald et krav, at der gives en saglig  

 begrundelse for begrænsningen/afvisningen.
 Saglige begrundelser kan  

 være:
 * Den eller de, der ønsker et  

 indlæg optaget i skolebladet, har ikke tilstrækkelig tilknytning til skolen  

 ...
 * Redaktionelle hensyn ...
 * Indlægget indeholder  

 ytringer, der er i strid med straffe- eller anden lovgivning.
 Opremsningen gør ikke krav på  

 at være udtømmende, men overordnet gælder det, at ytringsfriheden kun kan  

 begrænses, når det er foreskrevet ved lov og nødvendigt i et demokratisk  

 samfund, jf. § 10, stk. 2, i lov nr. 285 af 29. april 1992 om Den Europæiske  

 Menneskerettighedskonvention.
 Efter  

 Undervisningsministeriets opfattelse vil et skoleblad ikke kunne afvise et  

 indlæg, alene fordi det indeholder kritik eller i øvrigt har et indhold, som  

 redaktionen ikke bryder sig om.
... A indbragte dernæst sagen for  

 Aalborg Kommune som i brev af 22. november 1995 anførte:
 ...
Efter gennemgang af sagen kan  

 det konstateres, at skolebestyrelsen i september 1994 har vedtaget et sæt  

 spilleregler for skolebladet, hvoraf det fremgår ·  

  

 	  

 at redaktionen (efter visse regler) kan forkorte  

 et indlæg ·  

  

 	  

 at redaktionen med begrundelse kan afvise  

 et indlæg ·  

  

 	  

 at man ikke ønsker destruktiv kritik og ·  

  

 	  

 at en beslutning om afvisning kan ankes til  

 skolebestyrelsen.
Det ses endvidere, at De den  

 1. november har fået afslag på optagelsen begrundet med, at Deres indlæg ikke  

 er positive og konstruktive. (...) Det fremgår endvidere, at skolebestyrelsen  

 den 14. november fastholder afslaget og udvider begrundelsen med, at  

 indlæggene,  

 selv om de er meget relevante, er unødigt negative og også indeholder  

 ukorrekte  

 oplysninger.
Samtidig opfordres De til at omformulere Deres indlæg i en mere  

 konstruktiv retning.
Man mener som  

 skolebestyrelsen, at begge Deres afviste indlæg rører ved væsentlige emner.  

 Men  

 samtidig lægger man stor vægt på, at (X) skoles informationsblad har en sådan  

 karakter, at dets indhold skal kunne læses og diskuteres af både elever og  

 forældre.
Det synes derfor rigtigt, at man forsøger at holde en venlig og  

 positiv tone.
Lige som det er fornuftigt, at skolebestyrelsen på forhånd har  

 lavet spilleregler for bladets redaktion.
På den baggrund skønnes det,  

 at det passerede ligger inden for de vedtagne rammer, og er lovligt.
Man  

 finder  

 derfor intet grundlag for at kritisere bestyrelsens handlemåde eller at  

 omgøre  

 dens beslutning.
 Man vil samtidig foreslå, at  

 De overvejer at tage imod bestyrelsens tilbud om at omformulere Deres indlæg.
... På baggrund af As klage  

 behandlede Tilsynsrådet for Nordjyllands Amt sagen.
Tilsynsrådet bad bl.a.  

 Aalborg Kommune om en udtalelse.
Kommunen henviste i brev af 2. februar 1996  

 til sit svar til A og tilføjede:
 ...
Det tilføjes, at den rejste  

 sag intet har med krænkelse af ytringsfrihed at gøre, men om hvorvidt de  

 regler, der må være for affattelsen af indlæg i et skoleblad, er overskredet.  

 Det har redaktionen af skolebladet og skolebestyrelsen skønnet, at de er, og  

 det er der ikke fundet grundlag for at kritisere. I brev af 17. juni 1996 skrev  

 tilsynsrådet at det ikke fandt at Aalborg Kommune havde handlet ulovligt i  

 sagen.
Af brevet fremgik bl.a.:
 ...
 Det tilsyn, som udøves af  

 Tilsynsrådet er et retligt tilsyn, hvilket betyder, at rådet alene påser, at  

 en  

 kommunalbestyrelses afgørelser ikke er i strid med lovgivningen, herunder  

 forvaltningsretlige retsgrundsætninger som f.eks. grundsætningen om, at en  

 offentlig myndighed ikke ved sine dispositioner må forfølge usaglige formål  

 eller tage usaglige hensyn ved varetagelsen af sine opgaver.
 Det falder uden for  

 Tilsynsrådets kompetence at vurdere rimeligheden eller hensigtsmæssigheden af  

 de kommunale afgørelser.
 I henhold til  

 folkeskolelovens § 40 fører kommunalbestyrelsen tilsyn med skolernes  

 virksomhed, og det er som led i denne tilsynsbeføjelse, at kommunen har taget  

 stilling til skolebestyrelsens afvisning af Deres indlæg.
Skolebestyrelsen er et  

 selvstændigt forvaltningsretligt organ, som ikke er undergivet Tilsynrådets  

 tilsyn.
Det er derfor alene Aalborg kommunes behandling af sagen, som er  

 genstand for Tilsynrådets udtalelse.
 ...
 I sin udtalelse af 22.  

 november 1995 har Aalborg kommune ved sin fastholdelse af afvisning af de to  

 indlæg lagt vægt på, at skolens informationsblad har et sådant indhold, at  

 det  

 skal kunne læses både af elever og forældre, hvorfor man anser det for  

 rigtigt,  

 at det forsøges at holde en venlig og positiv tone.
 Tilsynsrådet finder ikke  

 grundlag for at fastslå, at Aalborg kommunes begrundelse for at fastholde  

 afvisningen af de to indlæg er usaglig i forhold til de pædagogiske hensyn,  

 som  

 folkeskolen skal varetage ved stillingtagen til indholdet af et skoleblad,  

 som  

 omdeles til eleverne.
 Tilsynsrådet finder derfor,  

 at Aalborg kommune ikke har handlet ulovligt i sagen.
... A klagede herefter til mig.  

 Jeg oversendte den 5. august 1996 sagen til Indenrigsministeriet.
I brev af  

 3.  

 juni 1998 svarede ministeriet følgende efter at have indhentet en udtalelse  

 fra tilsynsrådet:
 ...
Bestemmelsen (grundlovens §  

 77; min tilføjelse) indeholder ikke et krav om, at samfundet skal give  

 enhver,  

 der ønsker det, faktisk og økonomisk mulighed for at benytte visse  

 kommunikationsmedia  

 som f.eks. et informationsblad udgivet af en kommunal skole.
Der henvises til  

 Max Sørensen, Statsforfatningsret, 1973, side  

 372 f. og Henrik Zahle,  

 Menneskerettigheder, 1997, side 91.
Indenrigsministeriet finder  

 allerede på denne baggrund, at censurforbuddet i § 77 i grundloven ikke er  

 til  

 hinder for, at indlæg affattet af en person med tilknytning til en bestemt  

 skole afvises optaget i et informationsblad, der udsendes af den pågældende  

 skole.
Indenrigsministeriet finder derfor ikke anledning til at tage stilling  

 til den nærmere rækkevidde af censurforbuddet i § 77 i grundloven.
 ...
Artikel 10 (i Den Europæiske  

 Menneskerettighedskonvention; min tilføjelse) indeholder i almindelighed ikke  

 nogen generel ret til at få indlæg optaget i dagspressen m.v.
Der henvises  

 til  

 Peer Lorenzen, Den Europæiske Menneskerettighedskonvention med kommentarer,  

 1994, side 263 samt Undervisningsministeriets vejledende udtalelse af 19.  

 januar 1995.
Indenrigsministeriet finder  

 allerede på denne baggrund, at artikel 10 i Den Europæiske  

 Menneskerettighedskonvention  

 ikke er til hinder for, at indlæg affattet af en person med tilknytning til  

 en  

 bestemt skole afvises optaget i et informationsblad, der udsendes af den  

 pågældende skole.
Indenrigsministeriet finder derfor ikke anledning til at  

 tage  

 stilling til den nærmere rækkevidde af artikel 10 i Den Europæiske  

 Menneskerettighedskonvention.
 Der findes ikke i lov om  

 folkeskolen regler, der regulerer en skoles adgang til at udgive et  

 informationsblad,  

 herunder regler om adgang til at nægte at optage indlæg fra personer med  

 tilknytning til skolen.
Der tilkommer imidlertid ikke  

 af den grund en skolebestyrelse et fuldstændigt frit skøn, når  

 skolebestyrelsen  

 vurderer, om et indlæg til skolebladet skal bringes eller afvises.
De formål  

 som varetages i forbindelse med en sådan vurdering, skal således være saglige  

 og relevante.
Tilsvarende skal Aalborg Kommune ved udøvelsen af kommunens  

 tilsynsbeføjelser overholde almindelige forvaltningsretlige  

 retsgrundsætninger,  

 herunder retsgrundsætningen om saglig forvaltning.
 ...
Det er efter  

 Indenrigsministeriets opfattelse sagligt og dermed lovligt at lægge vægt på,  

 at  

 indlæg i et skoleblad skal kunne læses af såvel elever som forældre.
Dette  

 kan  

 begrunde, at indlæg afvises optaget såvel på grund af indlæggenes indhold som  

 form.
 Om dette hensyn kan begrunde,  

 at der generelt stilles krav om, at indlæg i et skoleblad skal holdes i en  

 positiv og venlig form, hvilket ofte ikke vil være tilfældet, hvor indlæg  

 indeholder  

 kritik, er dog efter Indenrigsministeriets opfattelse tvivlsomt.
 Som ovenfor anført falder det  

 imidlertid uden for rammerne af det kommunale tilsyn at tage stilling til  

 spørgsmål om skønsudøvelse, så længe skønnet udøves inden for de rammer, der  

 er  

 fastsat i lovgivningen.
Indenrigsministeriet har  

 således ikke mulighed for at vurdere, hvorvidt ovennævnte hensyn til, at  

 informationsbladet ved Gl.
Hasseris Skole skal kunne læses og diskuteres af  

 både elever og forældre, har kunnet opveje det bredere hensyn - i tilknytning  

 til principperne om ytringsfrihed, som bestemmelserne i grundlovens § 77 og  

 Den  

 Europæiske Menneskerettighedskonventions artikel 10 er udtryk for - til at  

 fremme Deres muligheder for at oplyse om Deres synspunkter vedrørende  

 forholdene  

 på skolen i skolebladet.
... A klagede dernæst på ny til  

 mig.
Det var hans opfattelse at muligheden for at kunne ytre sig frit i de  

 medier som det offentlige stiller til rådighed, udgør et retsligt princip som  

 er en uomgængelig del af et demokratisk samfund.
Jeg bad den 1. oktober 1998  

 Indenrigsministeriet om en udtalelse.
Jeg bad ministeriet om forinden at  

 forelægge sagen for Tilsynsrådet for Nordjyllands Amt og  

 Undervisningsministeriet.  

 Tilsynsrådet og Undervisningsministeriet henholdt sig i breve af 12. november  

 1998 til deres tidligere udtalelser i sagen.
 Indenrigsministeriet svarede  

 mig den 11. februar 1999. Af ministeriets brev fremgik:
 ...
Indenrigsministeriet  

 tilkendegav i sin udtalelse af 3. juni 1998, at det efter ministeriets  

 opfattelse er sagligt og dermed lovligt at lægge vægt på, at indlæg i et  

 skoleblad skal kunne læses af såvel elever som forældre.
Dette kan derfor  

 efter  

 ministeriets opfattelse begrunde, at indlæg afvises optaget såvel på grund af  

 indlæggenes indhold som form.
 Indenrigsministeriet lagde i  

 den forbindelse vægt på, at dette kriterium må antages at være sagligt og  

 relevant i forhold til de pædagogiske hensyn, som en kommunalbestyrelse efter  

 §  

 1 i lov om folkeskolen lovligt må kunne varetage.
Indenrigsministeriet lagde endvidere  

 vægt på, at et af en skolebestyrelse for offentlige midler udgivet skoleblad  

 som anført i Undervisningsministeriets udtalelse af 19. januar 1995 til (A)  

 er  

 at betragte som en del af skolens hele dagligliv.
Efter Indenrigsministeriets  

 opfattelse har det den konsekvens, at alle de i folkeskolelovens  

 formålsparagraf, jf. lovens § 1, beskrevne hensyn er saglige i forbindelse  

 med  

 en vurdering af, om et indlæg skal optages i skolebladet.
 Indenrigsministeriet udtalte  

 i brevet af 3. juni 1998 endvidere, at det efter ministeriets opfattelse er  

 tvivlsomt, om hensynet til, at indlæg i et skoleblad skal kunne læses af  

 såvel  

 elever som forældre, kan begrunde, at der generelt stilles krav om, at indlæg  

 i  

 et skoleblad skal holdes i en positiv og venlig form, hvilket ofte ikke vil  

 være tilfældet, hvor indlæg indeholder kritik.
 Indenrigsministeriet lagde i  

 den forbindelse navnlig vægt på, at et generelt krav om at indlæg skal holdes  

 i  

 en venlig og positiv tone ville kunne medføre, at kritiske eller  

 debatskabende  

 indlæg blev afvist af skolebladsredaktionen, uanset om der af f.eks.  

 pædagogiske  

 eller ordensmæssige grunde måtte være anledning hertil.
 Efter Indenrigsministeriets  

 opfattelse måtte det bero på en konkret vurdering, hvorvidt hensynet til, at  

 skolebladet skal kunne læses af både elever og forældre, i den foreliggende  

 sag  

 har kunnet opveje det bredere hensyn - i tilknytning til principperne om  

 ytringsfrihed, som bestemmelserne i grundlovens § 77 og Den Europæiske  

 Menneskerettighedskonventions artikel 10 er udtryk for - til (A)s  

 muligheder  

 for at oplyse om sine synspunkter vedrørende forholdene på skolen.
Ved afvejningen af de nævnte  

 hensyn må der således efter ministeriets opfattelse lægges en særlig vægt på  

 det nævnte bredere hensyn til, at der i skolebladet er mulighed for at give  

 udtryk for synspunkter, herunder af kritisk karakter.
Dette hensyn kan  

 imidlertid, afhængigt af de konkrete omstændigheder, opvejes af hensynet til,  

 at skolebladet skal kunne læses af både elever og forældre, således at der  

 ved  

 afvejningen af hensynene lægges vægt bl.a. på pædagogiske eller ordensmæssige  

 forhold.
 Da der inden for de angivne  

 rammer er tale om en skønsmæssig vurdering og afvejning, har  

 Indenrigsministeriet  

 ikke haft grundlag for at fastslå, at Tilsynsrådet for Nordjyllands Amt har  

 handlet ulovligt ved i dets udtalelse at antage, at Aalborg Kommune ikke har  

 handlet ulovligt ved at afvise at påtale skolebestyrelsens afvisning af  

 (A)s  

 to indlæg.
... I brev af 22. april 1999  

 kommenterede A ministeriets udtalelse.
Ombudsmandens udtalelse   

  

 1. Min kompetence i sagen Indtil 1. januar 1997 var ombudsmandens muligheder for at behandle klager  

 over den kommunale forvaltning begrænset til normalt kun at omfatte forhold  

 der kan påklages til en statslig myndighed.
Efter den 1. januar 1997 kan  

 ombudsmanden også behandle andre klager over den kommunale forvaltning.
 Jeg er derfor afskåret fra at behandle Deres klage direkte over skolens og  

 kommunens beslutning om at afvise Deres indlæg i skolebladet.
 Det som jeg har mulighed for at tage stilling til, er derfor alene om  

 Tilsynsrådet for Nordjyllands Amt og Indenrigsministeriet i medfør af den  

 kommunale tilsynsordning burde have påtalt Aalborg Kommunes behandling af  

 sagen.
 Tilsynsrådet er ikke en klageinstans, men en almindelig tilsynsmyndighed som  

 fører et legalitetstilsyn  

 med kommunerne i vedkommende amt (et tilsyn med lovligheden af den kommunale  

 forvaltning). Tilsynsrådets kompetence følger af § 61 i kommunestyrelsesloven  

 (lovbek. nr. 615 af 18. juli 1995 om kommunernes styrelse). Af denne  

 bestemmelse fremgår:
§ 61.  

  

 Har kommunalbestyrelsen truffet en beslutning, der strider  

 mod lovgivningen, kan tilsynsmyndigheden sætte beslutningen ud af kraft.  

 Under  

 behandlingen af sagen kan tilsynsmyndigheden midlertidigt suspendere den  

 pågældende beslutning.
Er beslutningen bragt til udførelse, kan den dog kun  

 suspenderes eller sættes ud af kraft, hvis en part over for tilsynsmyndigheden skriftligt fremsætter  

 begæring herom, der ikke efter anden lovgivning er en klageinstans og væsentlige hensyn, særlig til private interesser, ikke  

 taler herimod.
 Stk. 2.  

  

 Undlader  

 kommunalbestyrelsen at udføre en foranstaltning, som den efter lovgivningen  

 har  

 pligt til at udføre, kan tilsynsmyndigheden pålægge de medlemmer af  

 kommunalbestyrelsen, som er ansvarlige for undladelsen, tvangsbøder.
... Som det fremgår af § 61, kan  

 tilsynsrådet i visse situationer sætte en kommunalbestyrelses beslutning ud  

 af kraft.
Herudover udtaler tilsynsrådet sig vejledende om gældende ret.
 I medfør af kommunestyrelseslovens  

 §  

 61 a  

 fører  

 Indenrigsministeriet et lignende tilsyn med tilsynsrådene.
Tilsynsrådet fandt ikke  

 grundlag for at fastslå at Aalborg Kommunes begrundelse for at fastholde  

 afvisningen  

 af de to indlæg var usaglig i forhold til de pædagogiske hensyn som  

 folkeskolen  

 skal varetage.
Tilsvarende fandt Indenrigsministeriet ikke grundlag for at  

 fastslå at tilsynsrådet handlede ulovligt ved denne beslutning.
2. Lovgrundlaget Grundlovens § 77 har følgende  

 ordlyd:
§ 77.  

  

 Enhver er berettiget til på tryk, i skrift og tale at offentliggøre  

 sine tanker, dog under ansvar for domstolene.
Censur og andre forebyggende  

 forholdsregler kan ingensinde på ny indføres. Artikel 10 i Den Europæiske  

 Menneskerettighedskonvention er sålydende:
Art. 10.  

  

 Enhver har ret til ytringsfrihed.
Denne ret omfatter  

 meningsfrihed og frihed til at modtage eller meddele oplysninger eller  

 tanker,  

 uden indblanding fra offentlig myndighed og uden hensyn til landegrænser.  

 Denne  

 artikel forhindrer ikke stater i at kræve, at radio-, fjernsyns- eller  

 filmforetagender  

 kun må drives i henhold til bevilling.
Stk. 2.  

  

 Da udøvelsen af disse frihedsrettigheder medfører pligter  

 og ansvar, kan den underkastes sådanne formaliteter, betingelser,  

 restriktioner  

 eller straffebestemmelser, som er foreskrevet ved lov og er nødvendige i et  

 demokratisk samfund af hensyn til den nationale sikkerhed, territorial  

 integritet  

 eller offentlig tryghed, for at forebygge uorden eller forbrydelse, for at  

 beskytte sundheden eller sædeligheden, for at beskytte andres gode navn og  

 rygte eller rettigheder, for at forhindre udspredelse af fortrolige  

 oplysninger, eller for at sikre domsmagtens autoritet og upartiskhed. Af folkeskolelovens § 1  

 fremgår:
 § 1.  

  

 Folkeskolens opgave er i samarbejde med forældrene at fremme  

 elevernes tilegnelse af kundskaber, færdigheder, arbejdsmetoder og  

 udtryksformer, der medvirker til den enkelte elevs alsidige personlige  

 udvikling.
 Stk. 2.  

  

 Folkeskolen må søge at skabe sådanne rammer for oplevelse,  

 virkelyst og fordybelse, at eleverne udvikler erkendelse, fantasi og lyst til  

 at lære, således at de opnår tillid til egne muligheder og baggrund for at  

 tage  

 stilling og handle.
Stk. 3.  

  

 Folkeskolen skal gøre eleverne fortrolige med dansk kultur  

 og bidrage til deres forståelse for andre kulturer og for menneskets samspil  

 med naturen.
Skolen forbereder eleverne til medbestemmelse, medansvar,  

 rettigheder og pligter i et samfund med frihed og folkestyre.
Skolens  

 undervisning  

 og hele dagligliv må derfor bygge på åndsfrihed, ligeværd og demokrati. 3. Forholdet til ytringsfriheden i grundloven og Den Europæiske  

 Menneskerettighedskonvention Hverken grundlovens § 77  

 eller Den Europæiske Menneskerettighedskonventions artikel 10 hjemler en  

 ret til at få optaget indlæg i medierne, det være sig privat eller statsligt  

 ejede.
Jeg henviser i den forbindelse til Alf Ross, Dansk Statsforfatningsret  

 (1983), s. 707, Max Sørensen, Statsforfatningsret (1973), s. 373,  

 Betænkning om dansk mediepolitik, betænkning nr. 1029 (1985), s.  

 213 f, samt Peer Lorenzen mfl., Den  

 Europæiske Menneskerettighedskonvention med kommentarer (1994), s. 263.
Det forhold at  

 redaktionskomitéen afviste at trykke Deres indlæg kan efter min opfattelse  

 ikke  

 betegnes som et udtryk for censur i grundlovens forstand eller som værende i  

 strid med ytringsfriheden i menneskerettighedskonventionen.
Beslutningen  

 berøvede Dem ikke muligheden for at fremsætte Deres ytringer på anden måde  

 eller for at få trykt Deres indlæg i et andet forum.
4. Vurdering af hensynene bag afvisningen af Deres indlæg Efter medieansvarslovens §  

 3, stk. 2, er den ansvarshavende redaktør for et blad beføjet til at træffe  

 endelig afgørelse om bladets indhold.
Jeg bemærker at jeg ikke i denne sag  

 har  

 haft tilstrækkelig anledning til at undersøge om redaktionskomitéen lever op  

 til kravene i medieansvarslovens § 3.
Redaktøren/redaktionen  

 vurderer således om en artikel skal bringes eller ej og i hvilken form.
Denne  

 vurdering er dog ikke fri når der er tale om et blad for en offentlig  

 institution  

 der er finansieret af offentlige midler.
Mens De således hverken i medfør af  

 grundloven eller artikel 10 i Den Europæiske Menneskerettighedskonvention har  

 krav på at få trykt Deres artikler, afhænger lovligheden af  

 redaktionskomitéens  

 beslutning om at afvise Deres indlæg af om de hensyn der varetages, er  

 saglige og relevante, jf. også Indenrigsministeriets udtalelser.
Inddragelse af hensynet til ytringsfriheden Jeg har tidligere i flere  

 sager udtalt at det er min opfattelse at der for områder der er omfattet af  

 grundlovens  

 (og af Den Europæiske Menneskerettighedskonventions) frihedsrettigheder,  

 herunder ytringsfrihed, gælder en pligt for forvaltningsmyndighederne til  

 ved udøvelsen af en skønsmæssig beføjelse (positivt) at tage hensyn til  

 borgernes udøvelse af disse friheder og i videst mulig udstrækning undgå at  

 lægge hindringer i vejen for frihederne.
Hensynet til ytringsfriheden bør  

 således indgå i en myndigheds skønsmæssige vurdering med høj prioritet.
Jeg  

 henviser bl.a. til mine udtalelser i Folketingets Ombudsmands beretning  

 for året 1977, s. 435ff., året 1983, s. 101ff og s. 248ff, og året 1988, s.  

 121ff.
Desuden henvises til Vestre Landsrets dom gengivet i Ugeskrift for  

 Retsvæsen 1977, s. 872, og til Bent Christensen, Forvaltningsret, Opgaver,  

 Hjemmel, Organisation (1997), s. 161, Jens Garde mfl., Forvaltningsret,  

 Almindelige Emner (1997), s. 215, Jon Andersen mfl., Forvaltningsret (1994),  

 s. 239, og Hans Gammeltoft-Hansen og Jon Andersen, Grundloven og  

 Menneskerettigheder (1997), s. 381.
 Betragtninger med dette  

 udgangspunkt må føre til at myndighederne har pligt til at inddrage hensynet  

 til Deres ytringsfrihed i vurderingen af om Deres indlæg skal optages i  

 skolebladet, og at der skal foreligge gode grunde til ikke at anerkende Deres  

 ret til at få optaget indlægget.
På baggrund af min gennemgang  

 af sagen har jeg ikke belæg for at antage at Aalborg Kommune har inddraget  

 hensynet til ytringsfriheden i vurderingen af om afvisningen af Deres indlæg  

 var berettiget.
Aalborg Kommune har endda i brevet af 2. februar 1996 anført  

 at  

 den rejste sag intet har med krænkelse af ytringsfrihed at gøre, men om  

 hvorvidt de regler, der må være for affattelsen af indlæg i et skoleblad, er  

 overskredet'.
Det er min opfattelse at  

 Tilsynsrådet for Nordjyllands Amt burde have tilkendegivet over for Aalborg  

 Kommune at hensynet til ytringsfriheden burde have været inddraget i og  

 tillagt høj prioritet i vurderingen af om det var berettiget at afvise Deres  

 indlæg.
Dette forhold burde Indenrigsministeriet ligeledes have tilkendegivet  

 over for tilsynsrådet.
De påberåbte hensyn Som begrundelse for at afslå  

 Deres indlæg har Aalborg Kommune anført at skolebladet har en sådan karakter  

 at indholdet skal kunne læses af både elever og forældre, og at indlæg i  

 bladet  

 af den grund skal holdes i en venlig og positiv tone.
Det kan ikke give mig grund  

 til bemærkninger at tilsynsrådet og Indenrigsministeriet har anset det for  

 sagligt at tage hensyn til at indlæg i et skoleblad skal kunne læses af såvel  

 elever som forældre, og at indlæg i bladet derfor i et vist omfang kan kræves  

 tilpasset læserskaren.
Ud fra dette hensyn kan det være berettiget at afvise  

 indlæg på grund af såvel indlæggenes indhold som deres form - særligt i lyset  

 af de pædagogiske hensyn som folkeskolen efter folkeskolelovens § 1 skal  

 varetage.
På samme måde vil også andre  

 hensyn af journalistisk eller redaktionel karakter lovligt kunne varetages,  

 eksempelvis at en artikel ikke har relevans for skolen, eller at der ikke er  

 plads til artiklen i bladet.
Det samme gælder også hensyn til at en artikel  

 indeholder overtrædelser af straffe- eller anden lovgivning, eller til at  

 indholdet af en artikel er udtryk for misbrug af ytringsfriheden, jf. artikel  

 17 i Den Europæiske Menneskerettighedskonvention.
Derimod vil det efter min  

 opfattelse være dårligt stemmende med hensynet til ytringsfriheden generelt  

 at  

 afvise indlæg alene fordi de ikke er positive eller venlige i deres tone  

 eller  

 indhold.
Dette kan medføre at indlæg der ytrer sig kritisk over for og  

 tilkendegiver  

 utilfredshed med forhold på skolen eller på anden måde er ment debatskabende,  

 bliver afvist uanset om pædagogiske eller ordensmæssige hensyn tilsiger det.  

 Jeg henviser - som Indenrigsministeriet - til at indlæg der indeholder  

 kritik,  

 som oftest ikke vil være positive eller venlige i tonen.
Pligten til at optage indlæg  

 der giver udtryk for kritik o.l. følger også af hensynene i folkeskolelovens  

 §  

 1. Efter denne bestemmelse bygger skolens undervisning og hele dagligliv på  

 åndsfrihed, ligeværd og demokrati.
Dette betyder at skolen ikke må søge at  

 påvirke eleverne i retning af bestemte livsanskuelser eller politiske  

 opfattelser, men skal søge at oplyse eleverne bredt.
Dette synspunkt understreges  

 af at forventningen til et skoleblad vel almindeligvis er at forhold der er  

 relevante for skolen, kan komme til udtryk - også set fra den enkelte elevs,  

 lærers eller forælders synsvinkel.
Redaktionen af skolebladet må i forsøget  

 på at opfylde kravet om saglighed derfor lægge særlig vægt på at indlæggene  

 repræsenterer de forskellige synspunkter der måtte være.
 Jeg tilslutter mig derfor  

 Indenrigsministeriets opfattelse af at det er tvivlsomt om det er sagligt at  

 lægge vægt på om et indlæg er skrevet i en positiv og venlig tone.
Jeg har gjort tilsynsrådet og  

 ministeriet opmærksom på min opfattelse.
Jeg har derimod ikke grundlag for at  

 bede ministeriet om at genoptage sagen da jeg ikke kan kritisere at  

 ministeriet eller tilsynsrådet ikke har fundet at afvisningen af Deres indlæg  

 var klart ulovlig således at der efter kommunestyrelseslovens § 61 var  

 grundlag  

 for at sætte beslutningen ud af kraft.
Jeg begrunder dette i at jeg  

 ikke kan udelukke at beslutningen om at afvise Deres indlæg lovligt kan være  

 båret af det nævnte hensyn til at både elever og forældre skal kunne læse  

 bladet, eller af andre pædagogiske eller redaktionelle hensyn.
Jeg lægger  

 også  

 vægt på at jeg forstår at skolebestyrelsen og kommunen fandt emnerne meget  

 relevante, og at De kunne få indlæggene optaget hvis disse blev omformuleret.
Jeg foretager mig ikke mere i  

 sagen. NOTER: (*1)  

 FOB 1977, s. 435, FOB 1983, s. 101 og s. 248, FOB 1988, s. 121.
