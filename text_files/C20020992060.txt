Metallisk  

 bly og blyforbindelser  

  

 At-vejledning C.0.8  

  

 Marts 2002  

  

 Erstatter At-meddelelse nr. 3.01.4 af august 1991 Indhold 1 -  

 	  

 Sundhedsfarer 2 -  

 	  

 Arbejdsprocesser, der  

 anses for omfattet 3 -  

 	  

 Definitioner 4 -  

 	  

 Grænseværdier 5 -  

 	  

 Kontrol af luftens  

 indhold af blypartikler 6 -  

 	  

 Kontrol af  

 blyindholdet i blodet 7 -  

 	  

 Helbredsundersøgelser 8 -  

 	  

 Arbejde, der ikke  

 udføres for en arbejdsgiver 9 -  

 	  

 Personlige værnemidler 10 -  

 	  

 Særlige  

 regler for visse grupper af ansatte 11 -  

 	  

 Øvrige  

 foranstaltninger 12 -  

 	  

 Oplysnings-  

 og instruktionspligt 13 -  

 	  

 Arbejdstilsynets  

 rolle At-vejledningen omfatter arbejde for en arbejdsgiver, hvor der  

 vurderes at være risiko for påvirkning af metallisk bly og dets  

 ionforbindelser.
Vejledningen omfatter arbejde, der ikke udføres for en  

 arbejdsgiver.
Reglerne for dette arbejde er særskilt fastsat i bilag 1 til  

 bekendtgørelsen om arbejde med stoffer og materialer.
Endvidere gælder de  

 almindelige regler, særligt bekendtgørelsen om arbejdets udførelse,  

 bekendtgørelsen om faste arbejdssteders indretning samt bekendtgørelsen om  

 arbejdsmedicinske undersøgelser efter lov om arbejdsmiljø.
1. Sundhedsfarer Bly optages i kroppen ved indånding og via mave/tarmkanalen.
 Ved længerevarende udsættelse for bly eller ved kortvarig  

 udsættelse for store mængder bly kan der opstå helbredsskader i:
 -  

 	  

 Nervesystemet:  

  

 Hjernens funktioner kan påvirkes i form af  

 irritabilitet, nedsat koncentrationsevne og svigtende hukommelse.  

 Muskelkraften  

 kan blive nedsat, og er kan komme smerter og sovende fornemmelser i arme og  

 ben.
 -  

 	  

 Blodet:  

  

 Bly påvirker evnen til at danne røde blodlegemer, så  

 der ved læn-gere tids udsættelse kan opstå blodmangel.
 -  

 	  

 Nyrerne:  

  

 Langvarig blypåvirkning kan medføre ødelæggelse af  

 nyrevævet med nedsat nyrefunktion til følge.
-  

 	  

 Forplantningsevnen:  

  

 Bly påvirker både sædceller og ægceller,  

 så evnen til at få børn nedsættes.
Bly kan også påvirke fosterets udvikling.
 -  

 	  

 Mave/tarmkanal:  

  

 Blypåvirkning kan medføre appetitløshed,  

 fordøjelses-besvær, forstoppelse og ved svær påvirkning mavesmerter.
 Visse blyforbindelser, fx blychromat, er optaget på  

 Arbejdstilsynets liste over stoffer, som anses for at være kræftfremkaldende.
2. Arbejdsprocesser, der  

 anses for omfattet Oversigten, som ikke er udtømmende, viser, hvor Arbejdstilsynet  

 vurderer, at der kan være risiko for påvirkning af metallisk bly og dets  

 blyforbindelser:
-  

 	  

 Primær og sekundær  

 støbning af bly og zink -  

 	  

 Fremstilling af  

 forskellige blyforbindelser -  

 	  

 Fremstilling og brug  

 af blyholdig maling, emalje, kit og farvestoffer samt andre blyforbindelser -  

 	  

 Fremstilling og  

 renovering af akkumulatorer -  

 	  

 Fremstilling af  

 genstande af bly eller blyholdige legeringer -  

 	  

 Den keramiske industri  

 og pottemagerværksteder -  

 	  

 Den del af  

 plastindustrien, som bruger blyholdige tilsætningsstoffer -  

 	  

 Trykning, hvori der  

 indgår bly -  

 	  

 Nedrivningsarbejde,  

 navnlig afskrabning, afbrænding, opskæring ved hjælp af skærebrændere af  

 materialer, der er dækket af blyholdig maling, samt nedrivning af anlæg (fx  

 støberiovne) -  

 	  

 Bilindustrien og  

 bilværksteder -  

 	  

 Støberier -  

 	  

 Industrilakering.
Det må vurderes i hver enkelt arbejdssituation, om der er  

 risiko for blyoptagelse.
I tvivlstilfælde kan det være en god idé at foretage  

 en vejledende måling af bly i luften på forskellige relevante steder i  

 virksomheden for at konstatere, om risikoen er til stede.
For alle virksomheder, hvor der kan forekomme bly i arbejdet,  

 gælder de generelle regler om, at der skal ske størst mulig reduktion af den  

 skadelige påvirkning.
Virksomheden skal løbende være opmærksom på de  

 foranstaltninger, den skal træffe, og på blypåvirkningen.
Det gælder også,  

 selv  

 om virksomheden gennem målinger har dokumenteret, at der ikke længere skal  

 foretages regelmæssige målinger.
 Alle virksomheder, hvor der kan forekomme bly i arbejdet, har  

 pligt til at følge det program for målinger og undersøgelser, som beskrives  

 nedenfor.
3. Definitioner Den kemiske betegnelse for bly = Pb (plumbum).
 Koncentrationen af bly i blodet = blodblyværdi.
 20 mikrogram bly pr. 100 milliliter blod = (20 µg bly/100 ml) =  

 1 µmol/l.
 1 mikrogram bly/100 ml blod = 0,0483 mikromol/liter (µmol/l).
 50 mikrogram bly pr. m3 luft = 50 µg bly/m3 = 0,05 mg bly/m3.
4. Grænseværdier Det skal sikres, -  

 	  

 at grænseværdien for  

 luftens indhold af bly på 50 µg bly/m3  

 ikke overskrides -  

 	  

 at den biologiske  

 grænseværdi for den enkeltes blodblyniveau ikke overskrider værdien på 20 µg  

 bly/100 ml blod (1 µmol/l).
 Måling af bly i blod giver et mere direkte mål for, hvor meget  

 bly den enkelte er belastet med, end måling af bly i luften.
5. Kontrol af luftens  

 indhold af blypartikler 5.1. Målinger Arbejdsgiveren skal hver tredje måned foretage kontrol af  

 luftens indhold af blypartikler.
 Man kan læse om, hvordan måling af luftens indhold af  

 blypartikler foretages, under punkt 7 i bilag 1 i bekendtgørelsen om arbejde  

 med stoffer og materialer.
 Planlægning af luftmålinger og udpegning af målesteder mv. skal  

 ske i samarbejde med sikkerhedsorganisationen.
Analyse af luftens indhold af blypartikler skal foretages af et  

 laboratorium, der er akkrediteret af DANAK.
Prøvetagningen skal foretages af  

 akkrediterede laboratorier eller af institutioner, der kan foretage  

 undersøgelserne med lignende kvalitet.
At-vejledning om arbejdshygiejniske  

 dokumentationsmålinger oplyser mere herom (1).
Hvis to målinger i træk af bly i luft viser under 50 µg bly/m3,  

 skal der herefter kun foretages en årlig kontrolmåling af bly i luften, hvis  

 arbejdsforholdene er de samme.
Hvis resultaterne af to målinger i træk af bly  

 i  

 luft ligger under 35 µg bly/m3, skal der ikke foretages kontrolmåling, hvis  

 arbejdsforholdene  

 er de samme.
5.2. Behandling af  

 resultatet af støvmålingerne Arbejdsgiveren skal sende analyseresultaterne med oplysning om  

 arbejdsforholdene til Arbejdstilsynet.
Det anbefales at indsende analyseresultaterne som kopi af  

 målerapport fra det laboratorium, der har udført analyserne.
Målerapporten  

 suppleres med information om, under hvilke omstændigheder målingerne er  

 foretaget.
Hvis grænseværdien er overskredet, skal der yderligere oplyses om,  

 hvilke foranstaltninger der er truffet.
Arbejdsgiveren skal udlevere kopi af prøveresultater,  

 målerapporter mv. til sikkerhedsorganisationen og sammen med  

 sikkerhedsorganisationen vurdere resultaterne.
Arbejdsgiveren skal om  

 fornødent  

 træffe foranstaltninger i form af brug af personlige værnemidler eller  

 helbredsundersøgelser, se nedenfor.
6. Kontrol af  

 blyindholdet i blodet 6.1. Kontrolmålinger Arbejdsgiveren skal hver sjette måned foretage kontrol af  

 koncentrationen af bly i blodet hos de ansatte.
 Man kan læse om, hvordan kontrol af blyindhold i blodet  

 foretages, under punkt 8 i bilag 1 i bekendtgørelsen om arbejde med stoffer  

 og  

 materialer.
 Hvis resultaterne af to målinger i træk viser blodblyværdier  

 under 20 µg bly/100 ml blod (1,0 µmol/l), skal der ikke foretages regelmæssig  

 undersøgelse af de ansattes blodblyniveau, hvis arbejdsforholdene er de  

 samme.
6.2. Behandling af  

 resultatet af kontrolmålingerne Resultaterne af kontrolmålingerne for blodbly skal overlades  

 til arbejdsgiveren og til virksomhedens sikkerhedsorganisation.
Arbejdsgiveren skal sende resultaterne af blodprøverne med  

 oplysning om arbejdsforholdene til Arbejdstilsynet.
Resultatet af måling af  

 bly  

 i blod skal indeholde oplysning om, hvem der har afgivet blodprøven, og om  

 den  

 pågældendes arbejde.
Hvis grænseværdien er overskredet, skal der yderligere  

 oplyses  

 om de foranstaltninger, der er truffet.
Den ansatte har efter anmodning ret til at blive gjort bekendt  

 med resultaterne af egne blodprøver.
Resultatet må kun overlades til andre  

 end  

 sikkerhedsorganisationen, hvis den ansatte samtykker heri.
7. Helbredsundersøgelser 7.1. Generelt Helbredsundersøgelser foretages for at påvise sygdomme, der kan  

 opstå som følge af arbejde med bly.
 Helbredsundersøgelser bør foretages på en arbejdsmedicinsk  

 klinik e.l. arbejdsgiveren skal meddele den læge, der foretager  

 helbredsundersøgelsen, alle nødvendige oplysninger til brug for  

 undersøgelsen.
Lægen skal sende en erklæring om helbredsundersøgelsen til  

 Arbejdstilsynet, og den ansatte skal have besked om resultatet.
Lægen må ikke  

 overlade resultatet af undersøgelsen til arbejdsgiveren.
 Arbejdsgiveren skal betale lægeundersøgelsen, som normalt skal  

 foregå i arbejdstiden.
 Man kan læse om helbredsundersøgelsernes indhold under punkt 9 i  

 bilag 1 i bekendtgørelsen om arbejde med stoffer og materialer.
7. 2. Nyansatte Arbejdsgiveren skal sørge for, at den ansatte før ansættelsen  

 eller senest 15 dage herefter får taget en blodprøve til konstatering af  

 blodets indhold af bly.
Hvis resultatet af denne blodprøve viser et indhold  

 af  

 bly på mere end 40 µg bly/100 ml blod (1,9 µmol/l), skal arbejdsgiveren sørge  

 for, at den ansatte straks helbredsundersøges.
7.3. Øvrige ansatte Hvis en støvmåling af den ansattes arbejdssted er højere end 75  

 µg bly/m3, skal arbejdsgiveren - uanset den ansattes blodbly - sørge for, at  

 den ansatte helbredsundersøges.
 Hvis resultatet af kontrolmålingerne af blodblyprøver viser  

 værdier over 40 µg bly/100 ml blod (1,9 µmol/l), skal arbejdsgiveren sørge  

 for,  

 at de ansatte på tilsvarende måde helbredsundersøges mindst en gang om året.
Hvis resultatet af kontrolmålingerne viser værdier over 60 µg  

 bly/100 ml blod (2,9 µmol/l), skal arbejdsgiveren sørge for, at de ansatte  

 straks helbredsundersøges.
Undersøgelserne gentages med mellemrum, der er  

 fastsat efter lægeligt skøn, indtil to blodblymålinger i træk ligger under 60  

 µg bly/100 ml blod (2,9 µmol/l).
 Hvis resultatet af kontrolmålingerne viser værdier over 70 µg  

 bly/100 ml blod (3,4 µmol/l), bør lægen øjeblikkelig fraråde den ansatte at  

 arbejde med bly.
8. Arbejde, der ikke  

 udføres for en arbejdsgiver For selvstændige stilles der ikke krav om regelmæssige målinger  

 af luftens indhold af bly, blyindholdet i blodet og helbredsundersøgelser.  

 Den  

 selvstændige er forpligtet til at sørge for, at påvirkninger af bly er  

 nedbragt  

 så meget, som det er eknisk rimeligt, og at grænseværdien for luftens indhold  

 af bly ikke overskrides.
9. Personlige  

 værnemidler Hvis det ved en kontrolmåling undtagelsesvis konstateres, at  

 luftens indhold af bly er over grænseværdien på 50 µg bly/m3, skal der bruges  

 åndedrætsværn, indtil der er iværksat effektive foranstaltninger (2).
 Hvis en kontrolmåling af luftens indhold af bly viser værdier  

 over 35 µg bly/m3, skal arbejdsgiveren sørge for, at der bruges personlige  

 værnemidler, der er afpasset efter arbejdets art.
 Hvis gennemsnitsværdien for bly i blodet hos de ansatte er  

 højere end 20 µg bly/100 ml blod (1,0 µmol/l), skal arbejdsgiveren sørge for,  

 at der bruges personlige værnemidler, der er afpasset efter arbejdets art.
 Hvis individuelle blykoncentrationer i blod er højere end 20 µg  

 bly/100 ml blod (1,0 µmol/l) målt ved to kontrolmålinger i træk, skal  

 arbejdsgiveren sørge for, at der bruges personlige værnemidler, der er  

 afpasset  

 efter arbejdets art.
10. Særlige regler for  

 visse grupper af ansatte Unge under 18 år må ikke arbejde med bly, herunder  

 rengøringsarbejde i lokaler, hvor der forekommer bly, medmindre arbejdet  

 indgår  

 som et nødvendigt led i en lærlingeuddannelse, EFG-uddannelse eller  

 tilsvarende  

 uddannelse.
 Det samme gælder for arbejde i faget efter uddannelsens  

 afslutning.
 Gravide bør ikke udføre arbejde, hvor der kan være risiko for  

 blypåvirkning (3).
 I forbindelse med planlægning af graviditet kan det anbefales  

 både mænd og kvinder at søge flytning til blyfrit arbejde.
11. Øvrige  

 foranstaltninger 11.1. Almene  

 foranstaltninger Arbejdsgiveren skal træffe effektive foranstaltninger for at  

 forhindre udvikling af blystøv og blydampe, der kan medføre fare for de  

 ansattes sikkerhed og sundhed.
Arbejdsprocesser skal så vidt muligt være støvfri.
Eventuelt  

 udviklet støv skal fjernes på udviklingsstedet ved hjælp af lokaludsugning.  

 Recirkulation af luft ved arbejdsprocesser med metallisk bly og  

 blyforbindelser  

 er ikke tilladt.
 Processer med metallisk bly eller blyforbindelser skal foregå,  

 så spredning af støv forhindres.
 Processer skal så vidt muligt foregå i lukkede anlæg med  

 effektiv ventilation eller i særskilt lokale med ventilation og  

 lokaludsugning  

 (4).
 Smelteovne og smeltekar skal være forsynet med hætte med  

 aftræk.
 Blyforbindelser samt materialer med blyholdige bestanddele skal  

 opbevares i hensigtsmæssig, tæt lukket emballage.
11.2.  

 Velfærdsforanstaltninger Der skal være baderum med håndvask og brusebad med varmt og  

 koldt vand på faste arbejdssteder.
Til ansatte, der skal bruge personlige værnemidler, der er  

 afpasset efter arbejdets art, skal der være to adskilte omklædningsrum med  

 garderobeskabe, et til gangtøj mv. og et til arbejdstøj.
Disse skal være  

 placeret, så færdsel imellem dem kun kan ske gennem baderummet (5).
11.3. Hygiejne Arbejdsgiveren skal sikre, at spiserummene ikke forurenes med  

 bly fra personlige værnemidler.
 For at undgå, at spiserummene forurenes med bly fra de  

 personlige værnemidler, anbefales det at skifte tøj og fodtøj ved  

 spisepauser.  

 En anden mulighed er at bruge en særlig overtræksdragt over de personlige  

 værnemidler samt at skifte fodtøj.
Brusebadet skal altid benyttes før spisepauser og ved  

 arbejdstids ophør.
Herudover anbefales det at børste tænder eller skylle  

 munden  

 grundigt.
11.4. Særlige  

 sundhedsforanstaltninger Der må ikke ryges eller indtages mad eller drikkevarer, hvor  

 der arbejdes med metallisk bly eller blyforbindelser.
 Der må ikke opbevares tobaksvarer, spiselige ting og  

 drikkevarer, hvor der arbejdes med metallisk bly eller blyforbindelser.
11.5. Rengøring Arbejdsgiveren skal sørge for, at arbejdsstedet, herunder  

 arbejdsrum, garderobe, omklædningsrum, spise-, hvile-, bade- og  

 aftrædelsesrum  

 dagligt rengøres effektivt.
Rengøring af rum, hvor der arbejdes med bly eller blyforbindelser,  

 skal ske ved støvsugning, ved spuling, ved afvaskning eller på anden måde,  

 som  

 ikke hvirvler støvet op.
For at undgå aerosolvirkning må rengøringen ikke ske  

 med højtryksrensere.
 Arbejdsborde skal dagligt rengøres ved afvaskning eller  

 støvsugning.
 Blyholdigt affald skal opsamles og bortskaffes i lukkede  

 beholdere e.l.
 11.6. Vask mv.
Vask af personlige værnemidler skal ske adskilt fra andet  

 vasketøj.
Hvis dette ikke foregår på virksomheden, skal tøjet vaskes på  

 vaskerier, der er specielt udstyret til formålet.
Tøjet skal transporteres i  

 lukkede beholdere.
Bortset fra transporten til vaskerier må de personlige  

 værnemidler ikke bringes ud fra virksomheden.
11.7. Omplacering Ansatte med 70 µg bly/100 ml blod (3,4 µmol/l) eller mere må  

 ikke beskæftiges med arbejde, hvor der er risiko for blypåvirkning, da det  

 vil  

 betyde en øget fare for deres helbred.
 De ansatte skal derfor omplaceres til blyfrit arbejde.
12. Oplysnings- og  

 instruktionspligt Arbejdsgiveren skal ved ansættelsen give den ansatte såvel skriftlig  

 som mundtlig information om, hvordan arbejdet skal udføres på farefri måde,  

 og  

 om de sundhedsmæssige risici, der er forbundet med at arbejde med bly og dets  

 ionforbindelser.
Informationen skal også omfatte den mulige fare for fostre  

 og  

 diende spædbørn.
Den ansatte skal instrueres særskilt om pligt til brug af  

 personlige værnemidler, sundhedskravene, hygiejnekravene og  

 rengøringsforskrifterne, herunder om affaldshåndteringen.
 Den ansatte skal endvidere oplyses om, at ure, smykker o.l.  

 ikke bør bæres under arbejdet.
13. Arbejdstilsynets  

 rolle Arbejdstilsynet afgør på baggrund af de modtagne resultater fra  

 støvmålinger, blodprøver og helbredsundersøgelse af en ansat og eventuelle  

 oplysninger om allerede trufne foranstaltninger som følge af overskridelse af  

 grænseværdier mv., om en virksomhed eventuelt har behov for at lade foretage  

 yderligere målinger end de ovennævnte.
Arbejdstilsynet vurderer endvidere, om  

 resultaterne indebærer behov for nye foranstaltninger, fx revision af  

 virksomhedens arbejdspladsvurdering eller foranstaltninger i forbindelse med  

 arbejdets planlægning og tilrettelæggelse i øvrigt.
Arbejdstilsynet påser, at  

 ansatte med blod-blyværdi over 70 µg bly/100 ml blod (3,4 µmol/l) ikke  

 længere  

 er beskæftiget med arbejde i virksomheden, der indebærer udsættelse for bly.  

 Arbejdstilsynet kan endvidere kræve, at der foretages helbredsundersøgelser  

 af  

 de ansatte ud over de ovenfor beskrevne.
Arbejdstilsynet, den 1. marts 2002 Jensen Læs også  

 Arbejdstilsynets vejledninger om:
(1)  

 	  

 Arbejdshygiejniske  

 dokumentationsmålinger (2)  

 	  

 Åndedrætsværn (3)  

 	  

 Gravide og ammende (4)  

 	  

 Ventilation på faste  

 arbejdssteder (5)  

 	  

 Velfærdsforanstaltninger  

 på faste arbejdssteder.
