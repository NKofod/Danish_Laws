Moms MV 1998 D.11.5 Sagen drejer sig om en væddeløbsbane, der har  

 påklaget regionens afgørelse om, at trav- og galopløb med  

 professionel deltagelse er omfattet af fritagelsesbestemmelsen i momslovens §  

 13, stk. 1, nr. 5, når der er knyttet spil på totalisator til  

 løbene.
 Fritagelsesbestemmelsen i momslovens § 13, stk. 1, nr. 5  

 er formuleret således:
"Sportsaktiviteter og -arrangementer, herunder  

 arrangementer, hvortil er knyttet spil på totalisator eller på  

 anden lignende måde.
Fritagelsen omfatter dog ikke motorløb og  

 arrangementer, hvor der deltager professionelle sports- og  

 idrætsudøvere, fodboldkampe dog kun, når der deltager  

 professionelle på begge hold".
 Formuleringen af bestemmelsens 2. led dækker 1. led  

 i sin helhed, således at totalisatorarrangementer er momspligtige, hvis  

 der deltager professionelle.
 Told- og Skattestyrelsen har derfor truffet  

 afgørelse om, at væddeløbsbanen skal svare moms af  

 entréindtægter m.v. i forbindelse med arrangementer med  

 professionel deltagelse, selvom der er knyttet totalisator til  

 arrangementerne.
