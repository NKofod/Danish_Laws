 Ligningsrådet gav i medfør af VOL § 2 stk. 3 jf. stk. 2 litra c samt  

 litra e tilladelse til, at et interessentskab kunne omdannes til et  

 aktieselskab efter virksomhedsomdannelseslovens regler, selvom kravet om  

 ejerandele på mindst 25 % ikke var opfyldt, og der ikke var foretaget fælles  

 skattmæssige afskrivninger.
 Tilladelsen blev gjort betinget af, at interessenterne i det sidste år  

 forud for omdannelsen tilnærmede sig hinandens afskrivningsgrundlag mest  

 muligt.
 Et revisionsfirma ansøgte på vegne af T I/S Ligningsrådet om dispensation  

 i medfør af virksomhedsomdannelseslovens § 2 stk. 3 jf. stk. 2 litra c og  

 litra e således, at interessentskabet kunne omdannes til et aktieselskab,  

 selvom kravet om ejerandele på mindst 25 % ikke var opfyldt, og der ikke var  

 foretaget fælles skattemæssige afskrivninger.
Interessentskabet blev oprindelig etableret ved en sammenlægning af H A/S  

 og J I/S, bl.a. som følge af denne sammenlægning havde interessenterne i T  

 I/S ikke samme afskrivningsgrundlag.
Endvidere havde 2 af interessenterne  

 anvendt indestående på investeringsfonds til anskaffelse af driftsmidler,  

 hvilket ligeledes bevirkede forskelle i afskrivningsgrundlaget.
Ved udgangen af indkomståret 1995 var afskrivningsgrundlagene på mellem  

 154.155 kr. og -88.941 kr.
Der var således en beløbsmæssig forskel på 243.096  

 kr.
Efter foretagne skattemæssige afskrivninger for 1995 var  

 afskrivningsgrundlagene på mellem 107.909 kr. og 0 kr., idet den interessent,  

 der havde et negativt afskrivningsgrundlag, indtægtsførte den negative saldo.
T I/S havde ved udgangen af 1995 en balancesum på 19.476.000 kr., hvoraf  

 goodwill udgjorde 12 mio. kr.
Egenkapitalen (de enkelte interessenters  

 kapitalkonti) udgjorde i alt 5 mio. kr. set i forhold til balancesummen  

 udgjorde differencen i interessenternes afskrivningsgrundlag 0,56 %.
 Deltagernes skattemæssige anskaffelsessummer for aktierne ville variere  

 fra 280.437 kr. til -571.455 kr.
Den lokale skattemyndighed udtalte, at ud over  

 virksomheedsomdannelseslovens § 2, stk. 2 litra c om fælles  

 afskrivningsgrundlag, opfyldte interessenterne heller ikke litra e.
Efter  

 denne bestemmelse er det et krav, at ejerne bliver omfattet af  

 personskattelovens § 19 a, stk. 2 - 4 (dvs. at ejerne skal blive  

 hovedaktionærer i selskabet). Virksomhedsomdannelseslovens § 2, stk. 2, litra  

 e blev ophævet ved lov nr. 421 af 25. juni 1993, men genindsat ved lov nr.  

 1117 af 22. december 1993. Ifølge bemærkningerne til lovforslaget var  

 genindførelsen af kravet om, at ejerne skal være hovedaktionærer begrundet i,  

 at man ikke ønskede at give deltagerne i skattebegunstigede anpartsprojekter  

 mulighed for yderligere skattefordele.
Det forelå oplyst, at goodwillværdien ved eventuel overdragelse til  

 selskab efter reglerne om skattefri virksomhedsomdannelse påtænktes ansat  

 skønsmæssigt til 15 mio. kr. svarende til 1 års omsætning.
Vedrørende  

 interessentskabets erhvervelse af goodwill bemærkedes, at T I/S pr. 1. januar  

 1991 blev etableret ved en sammenlægning af H A/S og J I/S.
Deltagerne i J  

 I/S erhvervede deres anddele heri i perioden 1982 - 1989 og ingen del af  

 anskaffelsessummerne for goodwill har således været afskrivningsberettiget.  

 Ved sammenlægningen blev den samlede goodwillværdi opgjort på grundlag af den  

 hidtidige omsætning i de to firmaer.
 Interessenterne har således haft forskellige anskaffelsessummer for  

 goodwill og driftsmidler.
En tilladelse til anvendelse af virksomhedsomdannelseslovens ville efter  

 skatteforvaltningens opfattelse ikke medføre problemer i relation til  

 opgørelse af et entydigt successionsgrundlag i selskabet.
Forskellene i  

 interessenternes anskaffelsessum for goodwill og driftsmidler ville derimod  

 medføre væsentlige forskelle i de enkelte interessenters anskaffelsessum for  

 aktier.
 Vedrørende betingelsen i virksomhedsskattelovens § 2, stk. 2 litra e  

 (hovedaktionærkravet) bemærkede den lokale skattemyndighed, at  

 interessentskabet ikke havde karakter af den form for virksomhed, der  

 begrundede genindførelsen af bestemmelsen.
 Efter en samlet vurdering havde Skatteforvaltningen intet at indvende  

 imod, at dispensationsanmodningen blev imødekommet, men forvaltningen  

 påpegede dog, at praksis syntes mere restriktiv.
Skatteforvaltningen fandt endvidere, at en eventuel dispensation burde  

 betinges af, at deltagerne tilpassede afskrivningerne på driftsmidler  

 således, at differencerne i afskrivningsgrundlag ultimo minimeredes mest  

 muligt.
Herefter måtte differencerne i driftsmiddelsaldi anses for at være  

 beskedne, navnlig i relation til størrelsen af de samlede aktiver.
 Herudover burde en dispensation betinges af, at der blev udarbejdet  

 opgørelser over den enkelte deltagers anskaffelsessum for aktier, ligesom  

 deres afskrivningsgrundlag for driftsmidler m.v. skulle specificeres.
Told- og Skatteregion Randers indstillede i lighed med  

 Skatteforvaltningen, at dispensation blev givet.' Ligningsrådet meddelte herefter dispensation efter  

 virksomhedsomdannelseslovens § 2 stk. 2, litra c samt litra e.
Dispensationen  

 var betinget af, at interessenterne i det sidste år forud for omdannelsen  

 (1995) tilnærmede sig hinandens skattemæssige afskrivningsgrundlag mest  

 muligt, således at 4 interessenter efter skattemæssige afskrivninger for 1995  

 opnåede et afskrivningsgrundlag på hver 107.909 kr., andre 3 et  

 afskrivningsgrundlag på hver 55.056 kr. og den sidste interessent, der for  

 1995 indtægtsførte sin negative saldo, et afskrivningsgrundlag på 0 kr.
Det  

 var ligeledes en betingelse, at de af kommunen anførte opgørelser og  

 specifikationer blev udarbejdet.
