Vejledning om vigtige meddelelser (OXXO) via  

 Inmarsat-C OXXO er et fælles kaldesignal for samtlige danske  

 skibe.
Et OXXO telegram er en meddelelse af vigtig karakter til alle danske  

 skibe fra dansk myndighed.
Meddelelsen kan være en advarsel i en krise-  

 eller krigssituation om fare for sejladsen i bestemte områder med  

 vejledning om forholdsregler, der skal tages i den anledning.
Eller den kan  

 være en vigtig meddelelse til alle danske skibe om f.eks. afgivelse af  

 brevstemmer ved valg i Danmark.
Før i tiden blev OXXO meddelelser udsendt fra de  

 danske kystradiostationer via MF og HF telefoni og radiotelex.
Efter  

 indførelsen af GMDSS er disse muligheder blevet indskrænket, og  

 det har derfor været nærliggende at søge at kompensere  

 herfor ved at udsende meddelelsen via Inmarsat-C.
 I det såkaldte FLEET NET, der er en del af Inmarsat  

 s EGC-tjeneste (Enhanced Group Call) kan der med et opkald sendes den  

 samme meddelelse til alle Inmarsat-C terminaler med et fælles ENID  

 nummer (EGC Network IDentity).
 Danske skibe med Inmarsat-C terminal og kaldenummer med  

 endetallet 10 (primærstationen) er tildelt ENID 28941.
Indkodningen af ENID forestås af Tele Danmark, der  

 via jordstationen EIK i Norge afsender signal til skibets Inmarsat-C terminal  

 med automatisk indkodning af nummeret.
Kun hvis terminalen er åben, og  

 der ikke har foregået anden trafik i udsendelsesøjeblikket,  

 bliver ENID nummeret indkodet.
Derfor udsendes kodesignalet to gange.
Tele  

 Danmark modtager ikke nogen kvittering for, at ENID nummeret er blevet  

 indkodet i skibsterminalen.
 På skibets printer vil, hvis den er slået til,  

 fremkomme følgende besked, når ENID nummeret er blevet  

 indkodet:
REPORT (nummer) 	Page (nummer)  

 	UTC Time: (dato) 	(klokkeslæt) ENID 28941 added EGC Network ID list Soefartsstyrelsen 		28941 1 ENID(s) stored REPORT (nummer) Gruppen af eksisterende skibe er blevet indkodet ad to  

 gange, henholdsvis i december 1999 og senest den 20. december 2000.  

 Efterfølgende er nyoprettede Inmarsat-C terminaler blevet indkodet  

 løbende.
 Det er muligt, at ENID 28941 i nogle tilfælde ikke  

 er blevet indkodet i skibets Inmarsat-C terminal på grund af  

 dårlige modtageforhold, eller at man i skibet ved en fejltagelse har  

 spærret nummeret eller på anden måde ændret på  

 konfigurationen.
 Desuden er det forekommet, at nummeret er blevet slettet  

 ved service/reparation, og at primær-stationen (10) og  

 sekundærstationen (11) er blevet byttet om.
 For at kontrollere, om ENID 28941 er indkodet/aktiv i  

 primærstationen (den med INM-C nr., der ender på 10), foretages  

 følgende:
 1)	I menuen under OPTIONS-CONFIGURATIONS-ENID kan man  

 se, hvilke ENID numre der er indkodet og om de er ENABLED eller DISABLED.
 ENID 28941 skal være ENABLED.
 2)	Under ROUTING kan man se, om EGC meldinger gemmes  

 på diskette eller printes ud.
 Der skal stå X ud for PRINTER.
Er ENID 28941 ikke på listen skal, der foretages  

 en ny kodning af Tele Danmark.
Dette kan ske ved henvendelse til (helst via  

 e-post):
Tele Danmark Erhverv Telefon + 45 44 80 46 40 Telefax + 45 44 64 93 41 E-post tdksat@tdc.dk Derefter vil en ny indkodning direkte til det  

 pågældende skib via EIK blive foretaget.
