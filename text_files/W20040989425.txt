Klage  

 over manglende undersøgelse og behandling af rygsmerter Nævnet fandt grundlag for at kritisere kiropraktoren  

 for sin undersøgelse af patienten den 31. juli 2000 forud for påbegyndelsen  

 af  

 behandlingen, samt for at han ikke i perioden fra den 5. til den 26.  

 september  

 2000 foretog en fornyet objektiv undersøgelse.
Nævnet fandt ikke grundlag for  

 at kritisere kiropraktoren for ikke at have rekvireret og/eller foranlediget  

 fornyet optagelse af røntgenbilleder ved undersøgelsen af patienten den 31.  

 juli 2000 forud for påbegyndelsen af sin behandling.
Nævnet fandt dog, at det  

 havde været hensigtsmæssigt, om kiropraktoren havde rekvireret enten  

 røntgenbillederne,  

 røntgenbeskrivelsen eller begge dele ved behandlingens indledning.
Nævnet lagde til grund, at kiropraktoren ikke optog en  

 fyldestgørende sygehistorie, idet han alene beskrev, at patienten havde  

 diffuse/generelle smerter i dorsalregionen, og han foretog ikke en  

 tilstrækkelig  

 objektiv undersøgelse, idet han ikke undersøgte for bevægelighed af ryggen  

 samt  

 for ømhed.
Nævnet lagde videre til grund, at selv om de anvendte  

 behandlingsteknikker betragtes som blide, har kiropraktoren fortsat pligt til  

 at undersøge om længerevarende eller ændrede smerter er en del af årsagen til  

 patientens symptomer.
Nævnet lagde desuden til grund, at det blev oplyst, at  

 der var blevet foretaget en røntgenundersøgelse et par måneder før, og at det  

 er almindeligt ikke at foretage en ny røntgenundersøgelse af et område, hvor  

 der allerede foreligger en relativt ny røntgenundersøgelse.
 Der blev afgivet dissens i sagen.
