Ændringsforslag stillet den 18. december 2020 Ændringsforslag til 3. behandling af Forslag til lov om ændring af udlændingeloven (Formodningsafslag på erhvervsområdet og praktikantområdet, adgang for Styrelsen for International Rekruttering og Integration til at foretage selvstændige udgående kontrolaktioner, pålæg til virksomheder om at føre logbog, styrket kontrol via faste kontrolattachéer og adgang for Styrelsen for International Rekruttering og Integration til i kontroløjemed at indhente oplysninger fra SafeSeaNet) [af udlændinge- og integrationsministeren (Mattias Tesfaye)]:
Til § 1 Af udlændinge- og integrationsministeren:
 1) Indledningen affattes således:
»I udlændingeloven, jf. lovbekendtgørelse nr. 1513 af 22. oktober 2020, som ændret ved lov nr. 572 af 31. maj 2010, § 1 i lov nr. 174 af 27. februar 2019, § 1 i lov nr. 821 af 9. juni 2020 og § 4 i lov nr. 1832 af 8. december 2020, og som ændres ved det af Folketinget den 15. december 2020 vedtagne forslag til lov om ændring af udlændingeloven (Justering af reglerne for ulønnet, frivilligt arbejde) og det af Folketinget den 21. december 2020 vedtagne forslag til lov om ændring af udlændingeloven (Krav om særskilt arbejdstilladelse i visse situationer til medfølgende familiemedlemmer til udenlandske arbejdstagere og udbetaling af løn til en dansk bankkonto), foretages følgende ændringer:« [Konsekvensændring som følge af vedtagelsen af lovforslag nr.
L 46 og nr.
L 92 A] 2) I nr. 1 ændres »stk. 24« til: »stk. 25«, de foreslåede nye stykker betegnes stk. 26 og 27, og den angivne konsekvens affattes således:
»Stk. 26 og 27 bliver herefter stk. 28 og 29.« [Konsekvensændringer som følge af vedtagelsen af lovforslag nr.
L 46 og nr.
L 92 A] Bemærkninger Til nr. 1 og 2 Ændringsforslagene er konsekvenser af vedtagelsen af lovforslag nr.
L 46 om ændring af udlændingeloven (Justering af reglerne for ulønnet, frivilligt arbejde), som blev vedtaget den 15. december 2020, og af lovforslag nr.
L 92 A om ændring af udlændingeloven (Krav om særskilt arbejdstilladelse i visse situationer til medfølgende familiemedlemmer til udenlandske arbejdstagere og udbetaling af løn til en dansk bankkonto), som forventes vedtaget den 21. december 2020.
