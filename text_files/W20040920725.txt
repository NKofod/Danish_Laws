Nyt  

 fra Ankestyrelsen - tendenser i afgørelser efter serviceloven samt  

 boligstøtteloven  

 - af fuldmægtig Birgitte Bjerg Pedersen I det følgende refereres nogle afgørelser, som ankestyrelsen har  

 modtaget inden for servicelovens og boligstøttelovens område i perioden fra  

 15.  

 april 2003 til ca. 1. januar 2004.
Vedrørende servicelovens § 28 om merudgiftsydelse Et nævn har indsendt 10 sager vedrørende driftsudgifter i  

 forbindelse med befordring i handicapbil.
Sagerne vedrørte alle samme kommune.
Kommunen havde på baggrund  

 af SM C-11-01 og SM C-15-00 udsendt nye retningslinier, idet kommunen tolkede  

 SM´erne således, at der ikke længere kunne ydes hjælp til den fulde dækning  

 af  

 driftsudgifter eksempelvis forsikring og serviceeftersyn til handicapbil  

 efter  

 lov om social service § 28. Kommunen fandt, at der kun var mulighed for  

 hjælp til dækning af forskellen mellem driftsudgifterne for en almindelig bil  

 og for en særlig stor bil.
Nævnet fandt, at udgangspunktet i SM C-11-01 og SM C-15-00 var,  

 at udgifter, der er forbundet med at have hjælpemiddelbil, f.eks. forsikring,  

 benzin, reparationer, vask m.v. skulle brugeren selv afholde, idet  

 handicappede  

 generelt ikke kunne siges at have merudgifter til drift af bil alene på grund  

 af en nedsat funktionsevne i forhold til ikke-handicappede bilejere.
Hvis en  

 familie f.eks. som følge af barnets nedsatte funktionsevne havde en  

 ekstraordinær stor og driftsmæssig kostbar bil kunne eventuelle  

 ekstraudgifter  

 anses som en merudgift ved barnets forsørgelse.
I begge SM-tilfælde havde  

 familien haft en anden bil før.
Nævnet henviste endvidere til Socialministeriets vejledning om  

 sociale tilbud til børn og unge med handicap nr. 43 af 5. marts 1998, pkt. 57  

 og 58, hvor det af pkt. 58 fremgik, at i ganske særlige situationer kunne der  

 ydes hjælp til betaling af andre driftsudgifter i forbindelse med befordring  

 af  

 et barn/ung med nedsat funktionsevne eller lidelse i familiens egen bil.
Det  

 ville især gælde en situation, hvor familien havde en bil alene til  

 befordring  

 af barnet den unge.
Det ville også gælde hvis det kunne sandsynliggøres, at  

 familien ikke ville have haft bil, hvis der ikke var et særligt kørselsbehov  

 som  

 følge af barnets/den unges nedsatte funktionsevne eller lidelse.
Det ville  

 endvidere gælde den situation, hvor familien havde en ekstraordinær stor og  

 driftmæssig kostbar bil som følge af barnets/ den unges nedsatte  

 funktionsevne  

 eller lidelse.
 Nævnet havde i forbindelse med behandlingen af sagerne indhentet  

 en udtalelse fra Ankestyrelsen, hvor vi bl.a. udtalte, at styrelsen ikke  

 havde  

 taget principiel stilling til den situation, hvor en familie havde en bil  

 alene  

 til befordring af et barn, ligesom der ikke var taget stilling til den  

 situation,  

 hvor det var sandsynliggjort at familien ikke ville have bil, hvis der ikke  

 var  

 et særligt kørselsbehov som følge af barnets handicap.
 Nævnet fandt, at Ankestyrelsens offentliggjorte praksis ikke  

 udelukkede, at der fortsat i særlige tilfælde kunne ydes hjælp til den fulde  

 betaling af driftsudgifter til handicapbil i særlige situationer, jf.  

 Socialministeriets vejledning pkt. 58. Der skulle foretages en konkret  

 vurdering i hvert enkelt tilfælde.
 Alle 10 afgørelser var truffet i overensstemmelse med denne  

 opfattelse eller hjemvist til afklaring af, om det kunne sandsynliggøres, at  

 familien ikke ville have bil, hvis der ikke var et særligt kørselsbehov som  

 følge af barnets/den unges nedsatte funktionsevne eller lidelse.
Ankestyrelsens bemærkninger Ankestyrelsen er enig med nævnet i, at Ankestyrelsens  

 offentliggjorte praksis vedrørende driftsudgifter til bil ikke udelukker, at  

 der efter en konkret vurdering kan ydes hjælp til driftsudgifter i ovennævnte  

 særlige situationer.
Vedrørende merudgifter til computer Et nævn havde truffet afgørelse om afslag på hjælp til en  

 computer som merudgift efter servicelovens § 28. Barnet var ca. 2 ½ år,  

 da  

 kommunen traf afgørelse.
Barnet led af en muskelsvindslidelse og var meget  

 ofte  

 indlagt på sygehuset på grund af betydelige vejrtræknings- og  

 ernæringsmæssige  

 problemer.
Lidelsen bevirkede, at han var meget muskelsvag og derfor skulle  

 have hjælp til alt, hvad han foretog sig.
Han havde ikke kræfter til at løfte  

 legetøj medmindre det var meget let.
Drengen var normalt begavet.
Familien  

 havde ikke computer i hjemmet og søgte udelukkende computer til brug for  

 sønnen.
 Nævnet lagde vægt på, at computeren skulle benyttes til leg og  

 indlæring, ligesom den skulle give mulighed for socialt samvær med andre  

 børn.
 Nævnet lagde til grund for sin afgørelse, at barnet kunne  

 anvende en almindelig computer til disse formål.
 Nævnet fandt, at en computer i dag var et så almindeligt  

 forbrugsgode, at det anskaffedes af alle familier, der havde behov herfor.  

 Nævnet  

 fandt derfor ikke, at der var tale om en merudgift ved forsørgelsen af  

 barnet.
Ankestyrelsens bemærkninger Ankestyrelsen har bemærket sig, at der ved afgørelsen ikke er  

 draget sammenligninger med den foreliggende praksis, jf.
SM O-34-99 og SM  

 C-14-01 og SM C-9-01.
I SM O-14-01 fandt Ankestyrelsen, at udgiften til en computer  

 til et 8-årigt barn med spastisk tetraplegi ikke kunne anses for at være en  

 nødvendig merudgift ved forsørgelsen.
Ankestyrelsen fandt, at barnet ikke  

 havde  

 behov for en computer til eget personligt brug.
Ankestyrelsen lagde endvidere  

 vægt på, at 82% af børnefamilierne med børn i alderen fra 7-15 år (1998)  

 havde  

 computer i hjemmet.
I SM O-34-99 fandt Ankestyrelsen, at udgiften til en almindelig  

 computer til eget personligt brug for en 8-årig autistisk dreng efter en  

 konkret vurdering kunne anses for en nødvendig merudgift ved forsørgelsen.  

 Ankestyrelsen lagde vægt på, at barnet kun var 8 år, at der ikke var en  

 computer i hjemmet, og at computeren skulle anvendes til barnets eget  

 personlige  

 brug til delvis beskæftigelse i fritiden for at mindske belastende adfærd i  

 hjemmet.
Ankestyrelsen lagde endvidere vægt på, at selvom 82 % af  

 børnefamilierne med børn i alderen 7-15 år havde en computer i hjemmet, så  

 havde kun 16 % af drenge i alderen 7-9 år i dag (1998) en computer til eget  

 brug.
Der var derfor ikke tale om et »almindeligt« forbrugsgode, når  

 computeren  

 skulle anvendes til barnets eget personlige brug. (Der var indhentet  

 oplysninger fra Danmarks Statistik 1998 og Socialforskningsinstituttet 1999).
 I SM C-9-01 fandt Ankestyrelsen, at udgiften til en computer med  

 tilbehør til et 5-årigt barn med spastisk tetraplegi ikke kunne anses som et  

 hjælpemiddel/forbrugsgode eller som en nødvendig merudgift ved forsørgelsen.  

 Ankestyrelsen fandt, at computeren skulle benyttes til at udvikle og træne  

 barnets evne til at kommunikere  og ikke til at afhjælpe varige følger  

 af den  

 nedsatte funktionsevne eller til beskæftigelse i fritiden.
 Ankestyrelsen fandt, at serviceloven var sekundær i forhold til  

 folkeskolens forpligtelse til at tilbyde specialpædagogisk bistand til  

 småbørn  

 med sprog- eller talevanskeligheder.
Ankestyrelsen finder ikke, at nævnets begrundelse i den  

 indsendte afgørelse er i overensstemmelse med praksis.
Nævnets begrundelse  

 udelukker efter Ankestyrelsens opfattelse, at der vil kunne ydes hjælp til  

 almindelig computer efter servicelovens § 28, hvilket ovennævnte praksis  

 ikke er udtryk for.
Nævnet burde derfor have foretaget en konkret vurdering  

 af  

 barnets behov herunder behovet for en almindelig computer til eget personligt  

 brug.
Vedrørende servicelovens § 66 om husvilde En ansøger, der indtil oktober 2002 havde boet i A-kommune  

 tilmeldte sig fra samme dato en c/o adresse hos en nevø i B kommune, hvor hun  

 i  

 februar 2003 anmodede B kommune om midlertidig indkvartering, da hun ikke  

 længere kunne bo hos nevøen.
Af grundlaget for afgørelsen fremgik, at ansøger havde boet hos  

 en kæreste i C kommune, der var voldelig og havde truet hende.
Hun havde  

 anmodet B kommune om midlertidig indkvartering.
Hun havde boet hos nevøen i  

 en  

 periode og derefter hos forskellige bekendte og kunne ikke længere bo hos  

 nevøen.
Nævnet gav kommunen medhold i at ansøger ikke var berettiget til  

 midlertidig indkvartering efter servicelovens § 66. Nævnet fandt, at  

 ansøger måtte have vidst, at der var tale om en midlertidig løsning, da hun  

 flyttede til B-kommune.
Det kunne derfor ikke lægges til grund, at hendes  

 boligproblem var akut opstået.
Ankestyrelsens bemærkninger Ankestyrelsen har ikke på det foreliggende kunnet vurdere  

 afgørelsens rigtighed.
Af Socialministeriets informationsbrev af 12. maj 2003  

 om fortolkningen af husvildebegrebet og anvendelsen af § 66 i lov om  

 social service fremgår det bl.a., at det er ministeriets opfattelse, at  

 personer tilmeldt c/o adresse ikke er umiddelbart omfattet, når lejemålet  

 ophører, idet boligproblemet ikke er akut opstået, men forudsigeligt.
I  

 vurderingen af sagen kan der tages hensyn til varigheden af opholdet på c/o  

 adresse.
 Ankestyrelsen finder, at nævnet burde have klarlagt de forskellige  

 ophold nærmere og foretaget en konkret vurdering heraf, herunder spørgsmålet  

 om, hvilken kommune, der var rette opholdskommune.
 Vedrørende servicelovens § 71 om personlig hjælp  

 omsorg og pleje m.v.
 En kommune havde udarbejdet nye kvalitetsstandarder for  

 hjemmehjælp, som efterfølgende blev godkendt af byrådet.
 Kvalitetsstandarderne lød således:
Borgere, der havde behov for personlig eller praktisk bistand af  

 hjemmeplejen, ville blive funktionsvurderet af en visitator fra  

 bestillerteamet.
Funktionsvurderingen skete på 8 funktionsområder.
1)  

 	  

    

 Personlig pleje  

 (personlig hygiejne af- og påklædning, toiletbesøg) 2)  

 	  

    

 Spise og drikke 3)  

 	  

    

 Mobilitet 4)  

 	  

    

 Daglig husførelse 5)  

 	  

    

 Aktivitet 6)  

 	  

    

 Socialt  

 samvær/ensomhed/netværk 7)  

 	  

    

 Mental og psykisk  

 tilstand 8)  

 	  

    

 Akut/kronisk sygdom/handicaps  

 samt et 9. vurderingsområde, hvor boligens egnethed i forhold til  

 borgeren vurderedes ud fra: Boligens indflydelse på borgerens samlede  

 funktionsevne.
 Borgerne funktionsvurderedes med deres eventuelle hjælpemidler.  

 Ud fra det samlede billede af funktionsniveauet og boligens egnethed ville  

 borgeren blive tildelt en af plejepakkerne og/eller en af servicepakkerne.
 Begge de indsendte afgørelser drejede sig om personer, der havde  

 fået frataget tidligere bevilget hjælp som følge af de nye  

 kvalitetsstandarder.
 Kommunens begrundelse for ophør af hjemmehjælpen var, at  

 ansøgerens funktionsniveau efter en konkret vurdering ikke var nedsat så  

 meget,  

 at det opfyldte de ændrede betingelser i kommunens kvalitetsstandard for at  

 få  

 bevilget praktisk hjemmehjælp.
 Nævnet bemærkede i begge afgørelser indledningsvist, at det var  

 nævnets opfattelse, at kommunens kvalitetsstandard om praktisk hjælp var i  

 overensstemmelse med servicelovens § 71.
Det var dog nævnets opfattelse, at kommunen ikke havde foretaget  

 en konkret vurdering i forhold til den enkelte person.
Nævnet lagde vægt på,  

 at  

 kommunen ikke ud fra en konkret vurdering af personens helbredsmæssige  

 forhold  

 havde taget stilling til, om pågældende var i stand til selv at støvsuge,  

 vaske  

 gulv, gøre badeværelset rent og selv ordne vasketøjet m.m., men alene havde  

 taget stilling til at ansøger ikke havde fire områder i kategorien »Borgeren  

 klarer stort set selv«.
 Nævnet lagde endvidere vægt på, at kvalitetsstandarden med  

 formuleringen »udgangspunkt« forudsatte, at der skulle foretages en helt  

 konkret vurdering i forhold til den enkelte person.
 Nævnet hjemviste sagerne til kommunen til fornyet vurdering og  

 afgørelse.
Ankestyrelsens bemærkninger Ankestyrelsen skal indledningsvis bemærke, at vi er enige i  

 nævnets hjemvisning og begrundelsen herfor.
Det er samtidig Ankestyrelsens opfattelse, at  

 kvalitetsstandarden på det foreliggende må anses for ikke at være i  

 overensstemmelse med serviceloven og praksis, idet den bl.a. sammenkæder  

 kriterier, som ikke kan gøres til betingelse for hinanden, jf.
SM C-17-99,  

 sag  

 nr. 2 og 3 og 4. I sag nr. 2 og 3 fandt Ankestyrelsen, at vedtagne kriterier,  

 hvorefter man tillige skulle være fundet berettiget til bistand til daglig  

 personlig hjælp og pleje for at få praktisk bistand til rengøring ikke var i  

 overensstemmelse med serviceloven.
I sag nr. 4 fandt Ankestyrelsen, at et  

 vurderet funktionsniveau ikke kunne medføre afslag på praktisk hjælp, når det  

 klart fremgik af oplysningerne, at ingen var i stand til at udføre det, der  

 søgtes om hjælp til.
I en sag havde en kommune besluttet, at en ansøger ikke længere  

 skulle tilbydes hjælp til rengøring, jf. servicelovens § 71. Ansøger var  

 51 år og led af sclerose.
Ansøger arbejdede 3 timer dagligt i et skånejob  

 indenfor kontorfaget.
Sygdommen var fremadskridende og kræfterne blev færre.  

 Det var vigtigt for ansøgers livskvalitet at bevare tilknytningen til  

 arbejdsmarkedet så længe som muligt.
Ansøger havde modtaget hjælp i 5 år.  

 Kommunen havde foretaget en vurdering af ansøgers samlede ressourcer set i  

 forhold til kommunens nye serviceniveau.
I vurderingen lagde kommunen vægt  

 på,  

 at ansøger selv varetog alle opgaver omkring sin personlige hygiejne og  

 spisesituation, samt at hun var tilknyttet arbejdsmarkedet.
 Nævnet hjemviste sagen til kommunen med henblik på at foretage  

 en fornyet vurdering af ansøgers konkrete behov eller støtte til nødvendige  

 praktiske opgaver i hjemmet, jf. servicelovens § 71, stk. 1, nr. 2 og  

 stk.  

 2, hvor der ved vurderingen skulle tages udgangspunkt i ansøgers konkrete  

 mulighed  

 for selv - helt eller delvist  at varetage nødvendige rengøringsopgaver  

 i sit  

 hjem samtidig med, at ansøger fortsat bevarede sit skånejob.
Nævnet havde ved afgørelsen lagt vægt på, at det ikke efter  

 nævnets opfattelse kunne tillægges afgørende vægt ved en afgørelse om hjælp  

 og  

 støtte til rengøring, om ansøger selv kunne varetage alle opgaver omkring sin  

 personlige hygiejne og spisesituation.
Der var dermed ikke foretaget en  

 konkret  

 selvstændig vurdering af, hvad hun i forhold til sit handicap var i stand til  

 at klare af rengøringsopgaver.
Det var endvidere nævnets opfattelse, at Folketinget i aftalen  

 fra 2002 om den fremtidige beskæftigelsespolitik (med udgangspunkt i  

 regeringens handlingsplan »Flere i arbejde«) havde tilkendegivet, at der  

 skulle  

 gøres en ekstra indsats for at få de svageste (ledige) bedre integreret på  

 arbejdsmarkedet.
Med regeringens lovforslag nr. 193 2002/2003 til lov om  

 aktiv  

 beskæftigelsesindsats, som siden er trådt i kraft 1. juli 2003, var reglerne  

 om  

 skånejob flyttet over i lov om aktiv beskæftigelsesindsats, hvorefter det var  

 formålet med loven at bidrage til et velfungerende arbejdsmarked ved at  

 støtte  

 personer, der på grund af begrænsninger i arbejdsevnen havde særlige behov  

 for  

 at få hjælp til at få arbejde.
Nævnet fandt herefter, at det på samme måde måtte tillægges vægt  

 at støtte personer i skånejob til i videst muligt omfang at bevare et  

 skånejob,  

 evt. ved at yde nødvendig støtte efter f.eks. servicelovens regler om bl.a.  

 hjemmehjælp til rengøring.
Kommunen burde derfor ved sin afgørelse om  

 hjemmehjælp til rengøringsopgaver inddrage hensynet til, at ansøger skulle  

 have  

 tilstrækkeligt overskud i hverdagen til at kunne bevare sit skånejob.
Ankestyrelsens bemærkninger Ankestyrelsen har ingen praksis vedrørende hjemmehjælp til personer  

 i skånejob.
Ankestyrelsen vurderer umiddelbart at afgørelsen er rigtig.
Vedrørende servicelovens § 84 om merudgiftsydelse til  

 voksne (som ændret 1. januar 2003) En sag drejede sig om en ansøger som var diabetiker.
Det var  

 oplyst, at ansøger var under uddannelse og modtog SU.
Ansøger havde som følge  

 af sin diabetes ansøgt om dækning af merudgifter til diætkost, insulin,  

 transport og lærebøger.
Kommunen havde givet afslag på ansøgningen, idet  

 ansøger  

 ikke efter kommunens vurdering var omfattet af personkredsen i servicelovens  

 § 84.
 Det sociale nævn stadfæstede kommunens afslag på hjælp efter  

 servicelovens § 84. Nævnet fandt ikke, at ansøger var omfattet af  

 personkredsen i servicelovens § 84. Nævnet fandt således på baggrund af  

 en  

 konkret vurdering af de foreliggende oplysninger om ansøgers helbredsmæssige  

 forhold ikke, at ansøgers lidelse i form af diabetes Type 1 på  

 afgørelsestidspunktet medførte at der måtte sættes ind med betydelige  

 hjælpeforanstaltninger for at ansøger kunne opnå en tilnærmelsesvis normal  

 tilværelse.
Ankestyrelsens bemærkninger Ankestyrelsen har alene begrænset praksis vedrørende  

 fortolkningen af personkredsen i den nye § 84 i lov om social service.  

 Der  

 henvises til SM C-59-03, hvor Ankestyrelsen fandt, at en ansøger med cøliaki  

 var omfattet af personkredsen i servicelovens § 84.
I forhold til den konkrete problemstilling kan det imidlertid  

 oplyses, at Ankestyrelsen har antaget 2 sager til principiel behandling, hvor  

 ansøgerne bl.a. som følge af diabetes har ansøgt om hjælp til dækning af  

 merudgifter.
Ankestyrelsen forventer at træffe afgørelse i de antagne sager i  

 løbet af et par måneder.
 En sag drejede sig om en ansøger som havde søgt om hjælp til  

 dækning af merudgifter til tabt arbejdsfortjeneste i forbindelse med  

 deltagelse  

 i et kursus for pårørende til hjerneskadede.
 Såvel kommune som nævn gav afslag på hjælp til tabt  

 arbejdsfortjeneste efter servicelovens § 84. Nævnet havde begrundet  

 afgørelsen med at tab af indtægt ikke var en nødvendig merudgift efter  

 servicelovens § 84.
Ankestyrelsens bemærkninger Nævnets afgørelse er i overensstemmelse med Ankestyrelsens  

 (senere) offentliggjorte praksis.
Der henvises til afgørelsen refereret i SM  

 C-55-03, hvor Ankestyrelsen har fastslået, at der ikke kan ydes hjælp til  

 dækning af tabt arbejdsfortjeneste efter servicelovens § 84.
Vedrørende servicelovens § 87 om beskyttet  

 beskæftigelse Et nævn tiltrådte en kommunes afgørelse om, at en ansøgers  

 ophold på et beskyttet værksted R skulle ophøre.
Ansøger havde været der i 11  

 år.
Ansøger var 63 år og modtog højeste førtidspension.
Nævnet fandt ikke grundlag for at tilsidesætte kommunens  

 vurdering af, at deltagelse i kommunens tilbud T kunne tilgodese ansøgers  

 behov  

 for aktivitet m.v.
Ved afgørelsen var der lagt vægt på, at kommunen havde  

 foretaget en konkret og individuel vurdering af tilbuddet set i lyset af  

 ansøgers behov.
Der var således lagt vægt på, at Dagklubben T var beregnet  

 for  

 personer, der gjorde brug af amtets værksteder og dagcentre.
Kommunen mente,  

 at  

 dagklubben i vid udstrækning kunne sammenlignes med R´s værkstedstilbud.
Det  

 var således kommunens vurdering, at ansøger efter kort tid ville falde til i  

 T´s dagklub.
Nævnet var opmærksom på, at ansøger og lederen på R ikke var  

 enig i, at de 2 tilbud var sammenlignelige, men nævnet fandt ikke, at  

 kommunen  

 havde anvendt ulovlige kriterier ved bedømmelsen.
Det faldt i øvrigt uden for  

 nævnets kompetence, at tage stilling til det generelle serviceniveau, jfr.  

 retssikkerhedslovens § 60, stk. 2.
Ankestyrelsens bemærkninger Det kan ikke ses af afgørelsen om det beskyttede værksted er i  

 amtskommunalt regi.
 Det bemærkes, at vi for nyligt (december 2003) har truffet  

 afgørelse vedrørende afgørelseskompetence i forbindelse med beskyttet  

 beskæftigelse i et amtskommunalt beskæftigelsestilbud, jf. servicelovens  

 § 87,  

 stk. 3. Afgørelsen blev imidlertid ikke offentliggjort.
I sidstnævnte afgørelse fandt Ankestyrelsen, at kommunens  

 afgørelse om opsigelse af en ansøger fra et amtskommunalt værkstedshus led af  

 en væsentlig kompetencemangel.
Hvis kommunen var af den opfattelse, at  

 ansøgers  

 behov for beskæftigelse m.v. kunne varetages via kommunens egne tilbud, måtte  

 kommunen udarbejde en indstilling om opsigelse fra værkstedshuset og  

 videresende denne indstilling til Amtet til afgørelse.
 Ankestyrelsen fandt, at opsigelse af brugerne fra Amtets  

 værkstedshus krævede  ligesom visitation til stedet  en afgørelse  

 fra amtet  

 på baggrund af en indstilling fra hjemkommunen.
 Ankestyrelsen kan i øvrigt henvise til SM C-24-03 vedrørende  

 afgørelseskompetence i forbindelse med en lignende problemstilling for så  

 vidt  

 angår amtskommunale boformer.
 Vedrørende servicelovens § 89 om aflønning i beskyttet  

 beskæftigelse.
 Ankestyrelsen har modtaget 2 nævnsafgørelser vedrørende  

 nedsættelse af timelønnen i beskyttet beskæftigelse fra henholdsvis 12 til 7  

 kr. og fra 25 til 18 kr. i timen.
Nævnet fandt ikke tilstrækkeligt grundlag for at tilsidesætte  

 amtets afgørelser.
I begge sager henviste nævnet til retssikkerhedslovens  

 § 69,  

 hvorefter nævnet kunne efterprøve retlige spørgsmål.
Nævnet kunne dog kun  

 tilsidesætte kommunens skønsmæssige afgørelser, hvis det udøvede skøn kunne  

 anses for ulovligt eller åbenbart urimeligt.
 Begrundelsen for afgørelserne var, at det var nævnets  

 opfattelse, at amtet i sin vurdering af lønfastsættelsen havde inddraget de  

 nødvendige hensyn til arbejdets sværhedsgrad, præstation, kvalitet,  

 punktlighed/fremmøde og samarbejdsevne.
 I afgørelsen vedrørende nedsættelsen fra 12 til 7 kr. i timen  

 lagde nævnet vægt på, at amtet havde vurderet, at ansøgers præstation,  

 punktlighed/fremmøde og samarbejdsevne lå i den nederste del af skalaen fra  

 1-10, hvor 10 var den bedste vurdering, og at amtet havde vurderet at  

 kvaliteten af ansøgers arbejde lå på middel.
 I afgørelsen vedrørende nedsættelsen fra 25 til 18 kr. i timen  

 havde nævnet lagt vægt på, at amtet havde vurderet, at ansøgers præstation og  

 kvalitet af arbejdet lå på middel i en skala fra 1-10, hvor 10 var den bedste  

 vurdering, og at ansøgers samarbejdsevne lå i den nederste del af skalaen fra  

 1-10. Nævnet fandt ikke, at den omstændighed, at ansøger efter det oplyste  

 havde et højt arbejdstempo, kunne medføre andet resultat, idet nævnet herved  

 havde lagt vægt på, at det efter det oplyste kun var i perioder, at ansøger  

 havde et højt arbejdstempo.
Det fremgik af amtets brev til ansøgerne, at udgangspunktet var  

 normalt arbejde inden for pågældendes arbejde.
Normalt vurderedes som en  

 gennemsnitlig arbejdsindsats for personer i ordinær beskæftigelse.  

 Vurderingen  

 10 opnåedes kun i meget særlige tilfælde.
Amtet havde endvidere oplyst, at der hidtil ikke havde været  

 nogen retningslinier for lønfastsættelse, og at lønnen hidtil havde været  

 fastsat tilfældigt og mundtligt.
Amtet havde slutteligt i brevet til nævnet  

 oplyst, at indtægten ved beskyttet beskæftigelse lå mellem 5 og 27 kr.
Ankestyrelsens bemærkninger Ankestyrelsen har ikke kendskab til sager af denne karakter.
Ankestyrelsen har alene kunnet vurdere sagerne på baggrund af de  

 foreliggende afgørelser samt grundlaget herfor.
Ankestyrelsen har således  

 ikke  

 kunnet vurdere, hvorvidt amtets afgørelser var udtryk for et rimeligt  

 individuelt skøn.
Af afgørelserne fremgår ikke, hvad udgangspunktet for  

 lønnen  

 ved 10 er.
Det fremgår heller ikke om vurderingerne for alle kriterierne er  

 lagt sammen til et gennemsnit eller om alle kriterier vægter lige meget.  

 Afgørelserne ses heller ikke sammenholdt med § 1 i Socialministeriets  

 bekendtgørelse om aflønning m.v. og støtte til befordrings udgifter i  

 beskyttet  

 beskæftigelse, særligt tilrettelagte beskæftigelsesforløb og i aktivitets- og  

 samværstilbud.
Ankestyrelsen finder derfor på det foreliggende, at nævnet  

 eventuelt burde have intensiveret sin prøvelse af amtskommunens afgørelser og  

 herunder søgt sagerne bedre belyst.
Ankestyrelsen har ingen praksis  

 vedrørende  

 aflønning i beskyttet beskæftigelse og ville formentlig have antaget  

 sagen/sagerne  

 til principiel behandling, såfremt de havde været indbragt for Ankestyrelsen.
Vedrørende servicelovens §§ 97 og 98 om  

 hjælpemidler og forbrugsgoder Et nævn var enig med kommunen i, at der ikke kunne ydes hjælp  

 til en glaskeramisk kogeplade efter bestemmelsen i servicelovens § 98,  

 stk. 1, 2. pkt. om sædvanligt indbo.
Ansøger oplevede efter operation i nedre del af ryggen samt  

 mistanke om diskusprolaps i nakken tiltagende kraftnedsættelse og  

 føleforstyrrelser strålende ud i begge arme primært i højre arm og ligeledes  

 kraftnedsættelse og føleforstyrrelser i benene.
Ansøger var flyttet til  

 handicapvenlig bolig, hvor der imidlertid var el-kogeplader, som ikke var i  

 niveau med bordet.
Ansøger anførte, at hun ikke kunne løfte gryder fra komfur  

 til bord og ej heller fra plade til plade.
 Nævnet begrundede afgørelsen med, at der var tale om et  

 almindeligt forbrugsgode, der normalt indgik i sædvanligt indbo, jf.  

 servicelovens § 98, stk. 1, 2. punktum og § 18, stk. 5 i  

 Socialministeriets  

 bekendtgørelse af 20. marts 2003 om ydelse af hjælpemidler og forbrugsgoder  

 efter serviceloven.
Ankestyrelsens bemærkninger Nævnets begrundelse synes ikke at være i overensstemmelse med  

 retningslinierne i SM C-23-01, hvor Ankestyrelsen fandt, at en stol, som  

 kunne  

 købes hos en almindelig møbelforhandler ikke alene af den grund kunne anses  

 for  

 at være »sædvanligt indbo«, hvortil der ikke kunne ydes hjælp.
 Det afhang af en konkret vurdering i forhold til det ansøgte  

 forbrugsgode, om forbrugsgodet havde en væsentlig handicapkompenserende  

 funktion for en varigt nedsat funktionsevne.
 Der måtte således konkret lægges vægt på, om det ansøgte  

 forbrugsgode skønnedes specielt egnet eller indrettet til at tilgodese  

 funktionsnedsættelsen/lidelsen, eller i øvrigt skønnedes udformet til i  

 væsentlig grad at kompensere for følgerne af lidelsen eller et specifikt  

 handicap.
Hvis betingelserne om væsentlighed m.v. er opfyldt er  

 hovedreglen, at der kan ydes hjælp til forbrugsgoder, som forhandles bredt  

 med  

 henblik på sædvanligt forbrug hos befolkningen i almindelighed.
En mindre del  

 af forbrugsgoder  dem der er så almindelige, at de normalt indgår i  

 sædvanligt  

 indbo  kan der dog ikke ydes hjælp til.
 Ankestyrelsen finder ikke, at der ved den trufne afgørelse er  

 foretaget en konkret vurdering i overensstemmelse med SM C-23-01.
Vedrørende servicelovens § 102 om boligændringer Ansøger var grundet dissemineret sclerose kørestolsbruger.
Den  

 daværende bolig var uegnet til en kørestolsbruger.
Oprindeligt ønskede  

 familien  

 at forblive i boligen, men da løsningen med ændring af boligen ikke ville  

 blive  

 optimal, byggede familien et nyt hus.
Ansøger blev kompenseret for et udvidet  

 bruttoareal som følge af handicappet.
Ved købet var familien bekendt med at trægulve til  

 kørestolsbruger var et lettere underlag at køre på, men valgte at købe  

 gulvtæppe.
Af økonomiske årsager havde de derfor selv valgt en anden  

 billigere  

 løsning ved at købe huset med en anden gulvbelægning.
Af  

 byggeentreprisekontrakten fremgik det, at hele huset skulle være med  

 trægulve.  

 Kommunen fandt ikke, at et tæppebelagt gulv var velegnet for en  

 kørestolsbruger.
Kommunen henviste til, at ansøger  trods viden herom  

  selv  

 havde valgt den billige løsning i form af tæppebelagt gulv, for herefter at  

 søge differencen udbetalt af kommunen (for så vidt angik  

 soveværelse/køkken/stue.
Ansøger betalte selv for differencen i  

 gæsteværelset,  

 idet ansøger også ønskede trægulv i dette rum). Efter kommunens skøn kunne  

 der  

 have været valgt en anden billigere løsning  og ligeså god løsning som  

 trægulve  f.eks. et glat underlag i form af laminatgulve.Trægulve  

 skønnedes  

 ikke at være en nødvendig merudgift og en særlig indretning af boligen, der  

 kunne bevilges efter § 102, stk. 1. Af kommunens oplysninger fremgik, at  

 i  

 kvadratmeterprisen for en ny bolig indgik gulvbelægning, og der var derfor  

 ikke  

 vurderet på materialevalg ved valg af gulvbelægning.
 Nævnet fandt ikke, at et tæppebelagt gulv i køkken, soveværelse  

 og stue var en faglig forsvarlig løsning for indretning af bolig for en  

 kørestolsbruger.
Nævnet kunne dog ikke på det foreliggende pålægge kommunen at  

 udbetale ansøger differencen mellem trægulv og tæppebelagt gulv, idet der i  

 henhold til servicelovens § 102, stk. 1 kun kunne ydes støtte til  

 indretninger, der var nødvendige.
Hvis det var muligt at finde en billigere -  

 men dog stadig en fagligt forsvarlig løsning  var det denne, der skulle  

 finde  

 anvendelse.
 Sagen hjemvistes derfor til kommunen med henblik på  

 stillingtagen til, om ansøger i stedet for tæppebelagt gulv kunne have valgt  

 en  

 anden og billigere løsning end trægulv, f.eks. i form af laminatgulv.  

 Kommunen  

 måtte herefter vurdere, om valget af et fagligt forsvarligt gulv var dyrere  

 end  

 et tæppebelagt gulv og herefter træffe afgørelse efter servicelovens  

 § 102,  

 stk. 1.
Ankestyrelsens bemærkninger Ankestyrelsen finder, at afgørelsen på det foreliggende  

 umiddelbart synes at være i strid med principperne i SM O-70-88 og SM  

 O-10-98.  

 Ankestyrelsen ville formentligt have optaget sagen til principiel behandling,  

 såfremt den havde været indbragt for Ankestyrelsen.
Ifølge SM O-70-88 kunne der ikke ydes hjælp til merudgifter ved  

 særlig indretning af et nyopført hus, så det blev egnet som opholdssted for  

 et  

 multihandicappet barn, der var permanent kørestolsbruger.
Familien havde  

 bygget  

 et hus på 145 kvadratmeter, men da det fra Hjælpemiddeltjenesten var oplyst,  

 at  

 et hus på 105 kvadratmeter opfyldte de krav, en familie med 1 handicappet  

 barn  

 kunne stille, blev hjælpen begrænset til et beløb, svarende til udgiften til  

 indretning af et hus på 105 kvadratmeter.
 Der kunne ikke ydes hjælp til merudgifter til køb af en særlig  

 dyr byggegrund eller til opførelse af en carport, ligesom der blev givet  

 afslag  

 på hjælp til merudgifter til udvendig flisebelægning.
 Ifølge SM O-10-98 kunne der ikke ydes hjælp til opsætning af en  

 brusekabine i en lejlighed uden bad.
Begrundelsen var, at der var tale om en modernisering.
Der kunne  

 heller ikke ydes hjælp i form af differencen mellem en almindelig og en  

 handicapvenlig brusekabine.
 Ankestyrelsen lagde vægt på, at der efter ordlyden af  

 bestemmelsen skulle ydes den fulde økonomiske nødvendige hjælp til  

 boligændring  

 og indretning.
Vedrørende servicelovens § 103 a om pasning af  

 nærtstående med handicap eller alvorlig sygdom En sag drejede sig om en mand, der var radikalt opereret for  

 kræft i munden.
Ved operationen var tænderne i undermunden fjernet.
Der var  

 transplanteret hud fra underarmen.
I den første måned skulle han sondemades  

 og  

 havde i øvrigt behov for konstant pleje/overvågning.
Der var ved  

 udskrivningen  

 ikke planer om supplerende behandling.
Efter aftale med ægtefællen blev  

 manden  

 udskrevet til eget hjem og ikke til lokalt sygehus. 1 måned efter  

 udskrivningen  

 skønnedes manden, at kunne klare sig uden konstant hjælp.
Manden modtog  

 efterfølgende talepædagogisk bistand og kom fortsat til undersøgelse på  

 hospitalet. Ægtefællen søgte løn fra kommunen under pasning af manden i en  

 kort  

 periode efter udskrivningen, jf. servicelovens § 103a.
 Kommunen meddelte afslag på ansøgningen med den begrundelse, at  

 der ikke var tale om en varigt nedsat fysisk eller psykisk funktionsevne  

 eller  

 indgribende kronisk eller langvarig lidelse.
Nævnet pålagde kommunen at ansætte ægtefællen til  

 pasningsopgaverne i forbindelse med mandens sygdom.
Begrundelsen for  

 afgørelsen  

 var, at ansøger og ægtefællen var omfattet af personkredsen i  

 lovbestemmelsen.
Nævnet lagde til grund, at ægtefællen havde tilknytning til  

 arbejdsmarkedet og ønskede at påtage sig pasningsopgaven.
Endvidere lagde  

 nævnet til grund, at mandens kræftlidelse måtte anses for en indgribende og  

 langvarig lidelse, der efter plejefasen havde et efterforløb af længere  

 varighed.
Endelig blev det lagt til grund at alternativet til pasning i  

 hjemmet  

 var døgnpleje udenfor hjemmet og at plejebehovet svarede til fuld tid.
Ankestyrelsens bemærkninger Det fremgår Socialministeriet orienteringsskrivelse af 6.  

 september 2002 om lov om ændring af lov om social service (ansættelse til  

 pasning af nærtstående med handicap m.v.), at de personer, der er omfattet af  

 denne pasningsordning, kan være både børn og voksne med betydelig og varig  

 nedsat fysisk eller psykisk funktionsevne eller indgribende kronisk eller  

 langvarig lidelse.
Dvs. at personkredsen er den samme, som efter § 29  

 kan  

 udløse ret til dækning af tabt arbejdsfortjeneste (børn) eller kan få et  

 beløb  

 til at ansætte et familiemedlem til pasning efter § 76, stk. 2 (voksne).
 Det fremgår af Socialministeriets vejledning af 5. marts 1998 om  

 Sociale tilbud til børn og unge med handicap punkt 96 i afsnittet om tabt  

 arbejdsfortjeneste, at målgruppen som udgangspunkt er familier med børn og  

 unge  

 med betydelig og varig nedsat fysisk eller psykisk funktionsevne eller med  

 indgribende kronisk eller langvarig lidelse, jf. pkt. 42 og 43 i kapitel 8 om  

 merudgifter.
 Af pkt. 42 fremgår at indgribende lidelse betyder, at lidelsen  

 skal være af en sådan karakter, at den har alvorlige følger i den daglige  

 tilværelse.
 Om langvarig lidelse fremgår, at i praksis lægges der vægt på,  

 om lidelsen skønnes at vare et år eller mere, men det er dog ikke udelukket,  

 at  

 yde støtte, selv om lidelsen kan forventes at vare mindre end 1 år.
Ankestyrelsen har ingen praksis, der omfatter ovennævnte  

 problematik.
Ankestyrelsen har på det foreliggende ingen bemærkninger til  

 afgørelsen, men ville dog formentligt have antaget sagen såfremt den havde  

 været indbragt for styrelsen til principiel behandling til belysning af  

 efterhandling og efterbehandlingsperiodens længde i forbindelse med  

 fortolkning  

 af langvarig lidelse, Vedrørende servicelovens § 109 e om optagelse i  

 særlige botilbud uden samtykke Ankestyrelsen har modtaget 1 afgørelse om flytning fra et bo- og  

 naboskab til et andet bo- og naboskab, da det første skulle nedlægges.
Nævnet fandt, at uanset årsagen til flytningen, så krævede en  

 eventuel optagelse i det nye botilbud uden samtykke en forudgående afgørelse  

 af  

 det sociale nævn, jf. dagældende § 109 e og § 109g.
Nævnet fandt  

 derfor, at indgrebets lovlighed forudsatte, at betingelserne i servicelovens  

 § 109  

 e, jf. § 109 g var opfyldt.
 Nævnet bemærkede, at der ikke ifølge ordlyden af lovbestemmelserne  

 i servicelovens kapitel 21 om magtanvendelse, sås at være hjemmel til at  

 undtage flytning fra magtanvendelsesreglernes anvendelsesområde ved  

 nedlæggelse  

 af en institution.
 Nævnet fandt endvidere, at fortolkningen understøttedes af pkt.  

 12.2 i Socialministeriets vejledning nr. 201 af 16. december 1999 (nu  

 Socialministeriets vejledning af 19. december 2003, pkt. 86) om  

 magtanvendelse  

 og andre indgreb i selvbestemmelsesretten overfor voksne og SM C-26-01.
Det fremgik således bl.a. af vejledningens punkt 12.2 at forud  

 for optagelse i et botilbud eller i plejehjem/plejebolig skal der som  

 udgangspunkt ske en visitation hertil i overensstemmelse med  

 retssikkerhedslovens bestemmelser bl.a. om klageadgang.
Dette er tilfældet  

 uanset om pågældende hidtil har boet i eget hjem eller i et andet botilbud.  

 Herudover kan der alene træffes afgørelse om optagelse i et bestemt botilbud  

 uden pågældendes samtykke efter § 109 e, som også gælder ved flytning  

 mellem forskellige botilbud.
Ankestyrelsens bemærkninger Ankestyrelsen har ingen praksis vedrørende anvendelse af  

 magtanvendelsesreglerne i forbindelse med nedlæggelse af hidtidigt botilbud  

 og  

 flytning til et andet botilbud.
Ankestyrelsen har en sag til behandling  

 vedrørende samme problematik, som bliver afgjort i nærmeste fremtid.
Vedrørende boligstøtteloven Vedrørende § 8a om formuetillæg.
 Et nævn har truffet afgørelse om, at en kommune skulle se bort  

 fra et beløb på ca. 200.000 kr. af ejendomsværdien af en ansøgers sommerhus i  

 forbindelse med beregningen af boligstøtte.
 Nævnet fandt, at der ved opgørelsen af formuen, jf.  

 bekendtgørelse nr. 994 af 8. november 2000 (om opgørelse af formue til  

 beregning af individuel boligstøtte) § 2, stk. 1, nr. 3, jf. § 1,  

 stk. 1, nr. 7, skulle ses bort fra det nævnte beløb vedrørende ejendomsværdi  

 af  

 sommerhus, da det fandtes tilstrækkeligt godtgjort, at en udbetalt erstatning  

 på ca. 200.000 kr. fortsat bestod, og at midlerne derfra var anbragt i  

 ansøgerens sommerhus.
 Nævnet lagde vægt på, at ansøgeren for nogle år siden fik udbetalt  

 et éngangsbeløb som følge af personskade efter loven om  

 arbejdsskadeforsikring,  

 og at dette beløb indgik ved køb af et gældfrit sommerhus.
Ankestyrelsens bemærkninger Ankestyrelsen har ikke haft lejlighed til at tage  

 principiel/generel stilling til det rejste spørgsmål.
Vi er imidlertid  

 interesserede i at antage sager til afklaring af sammenhængen mellem  

 bekendtgørelsens  

 § 1 om, hvad der indgår i boligstøttemodtagerens formue og § 2,  

 hvorefter der ved opgørelse af formue bortses fra erstatning for tab af  

 erhvervsevne mv., der udbetales som følge af personskade efter forskellige  

 erstatningslove.
Vedrørende § 40 om ansøgning og udbetaling Et nævn har truffet afgørelse om, at en ansøger var berettiget  

 til boligstøtte fra indflytningen den 1. august, jf. boligstøttelovens  

 § 40,  

 stk. 2, hvorefter kommunen, uanset om ansøgeren hidtil har modtaget støtte  

 til  

 anden bolig, kan lade boligstøtten udbetale med virkning fra  

 indflytningsdagen,  

 når denne ikke ligger mere end en måned efter ansøgningen.
Nævnet henviste til, at ansøgeren i august måned i forbindelse  

 med indflytning i ny bolig pr. 1. august ansøgte kommunen om boligstøtte til  

 den nye bolig.
Kommunen modtog først i midten af september ansøgningsskemaet  

 i  

 udfyldt form.
Kommunen havde oplyst over for nævnet, at man betragtede  

 tidspunktet for afleveringen af ansøgningsskemaet i udfyldt form som  

 ansøgningstidspunktet.
Kommunen anså derfor midten af september som  

 tidspunktet  

 for indgivelse af ansøgning.
Nævnet henviste til Ankestyrelsens praksis, jf.
SM O-81-98, hvorefter  

 ansøgningstidspunktet som udgangspunkt er det tidspunkt, hvor ansøgeren  

 retter  

 henvendelse til kommunen og får udleveret et ansøgningsskema, og at det ikke  

 må  

 medføre skadesvirkning for ansøgeren, at kommunen har tilrettelagt  

 arbejdsgangen således, at ansøgning kræver flere henvendelser, fx i form af  

 udfyldning og aflevering af et ansøgningsskema.
For at fastholde  

 ansøgningstidspunktet skal ansøgeren dog følge ansøgningen op inden for  

 rimelig  

 tid.
Nævnet fandt herefter, at ansøgeren ved at aflevere det udfyldte  

 skema i midten af september havde fastholdt ansøgningstidspunktet i august  

 måned, idet ansøgningsskemaet var afleveret inden for rimelig tid, henset til  

 at kommunen ikke havde givet en nærmere frist for aflevering af  

 ansøgningsskemaet.  

 Nævnet fandt således, at tidspunktet for ansøgerens henvendelse til kommunen  

 i  

 august måned skulle betragtes som ansøgningstidspunktet.
Da ansøgeren derfor  

 havde søgt om boligstøtte inden for den første måned efter indflytningen,  

 fandt  

 nævnet, at pågældende var berettiget til boligstøtte fra indflytningsdatoen  

 den  

 1. august.
Ankestyrelsens bemærkninger Ankestyrelsen er umiddelbart ikke uenig i afgørelsen.
Det  

 bemærkes dog, at SM O-81-98 vedrørte en ansøgning om kontanthjælp, og  

 Ankestyrelsen har ikke haft lejlighed til at tage principiel stilling til det  

 tilsvarende spørgsmål for så vidt angår boligstøtte, herunder betydningen af  

 boligstøttelovens § 41, stk. 1, hvorefter kommunen kan bestemme, at der  

 skal anvendes en særlig ansøgningsblanket ved ansøgning om boligstøtte.  

 Ankestyrelsen er derfor interesseret i at antage en tilsvarende sag om  

 boligstøtte.
