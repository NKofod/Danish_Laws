 Den 6. februar 1965 er der i New Delhi undertegnet følgende overenskomst  

 mellem Danmark og Indien vedrørende anerkendelse af målebreve for  

 handelsskibe.
OVERENSKOMST mellem Danmark og Indien vedrørende anerkendelse af målebreve for  

 handelsskibe.
 Kongeriget Danmarks regering og Republikken Indiens regering er, under  

 hensyn til at begge regeringer anvende væsentlig samme regler for måling og  

 konstatering af handelsskibes tonnage og derfor ønsker at afslutte en  

 overenskomst om gensidig anerkendelse af registreringscertifikater eller  

 andre nationale dokumenter, der angiver handelsskibes tonnage, blevet enige  

 om følgende:
 Artikel 1.
 Danske skibe, der er forsynet med registreringscertifikater eller andre  

 nationale dokumenter, som angiver tonnage, og som er behørigt udstedt af  

 Danmarks kompetente myndigheder, skal af de indiske myndigheder uden ommåling  

 af skibene anses for at være af den tonnage, som er angivet i disse  

 certifikater eller dokumenter.
 Artikel 2.
 Tilsvarende skal skibe, der er registreret i Indien og forsynet med  

 registreringscertifikater eller andre nationale dokumenter, som angiver  

 tonnage, og som er behørigt udstedt af Indiens kompetente myndigheder, af de  

 danske myndigheder uden ommåling af skibene anses for at være af den tonnage,  

 som er angivet i disse certifikater eller dokumenter.
 Artikel 3.
 Uanset bestemmelserne i artiklerne 1 og 2 forbeholder begge regeringer sig  

 retten til at lade et hvilket som helst skib, hjemmehørende i den anden  

 regerings land, ommåle og lade dets tonnage konstatere i overensstemmelse med  

 sine egne regler, såfremt en af de kontraherende regeringer efter  

 undertegnelsen af denne overenskomst har bragt et andet målesystem i  

 anvendelse.
 Artikel 4.
Hver af de to regeringer kan opsige denne overenskomst ved skriftlig  

 meddelelse til den anden regering.
En sådan opsigelse skal have virkning tolv  

 måneder efter datoen for dens modtagelse.
 Artikel 5.
 Denne overenskomst træder i kraft den tresindstyvende dag efter  

 undertegnelsen.
 Til bekræftelse heraf har de undertegnede, som af deres respektive  

 regeringer er behørigt befuldmægtigede dertil, underskrevet denne  

 overenskomst.
 Udfærdiget i New Delhi den sjette dag i februar 1965, i to eksemplarer på  

 dansk, hindi (* 1) og engelsk, idet alle teksterne har samme gyldighed.
 For Kongeriget Danmarks regering:
Bøgh Andersen Kongeriget Danmarks ambassadør i Republikken Indien.
For Republikken Indiens regering:
Nagendra Sigh Generaldirektør for skibsfart, transportministeriet.
 Udenrigsministereiet, den 7. april 1965.
 Per Hækkerup.
