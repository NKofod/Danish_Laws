(Til samtlige efterskoler) Som meddelt i skrivelse herfra af 1. september 1989 er »Aftale  

 vedrørende optagelser m.v. af Danmarks Radios radio- og fjernsynsudsendelser  

 til brug inden for undervisning på folkeskole- og gymnasieniveau samt 2-årige  

 kursus til HF« udløbet med udgangen af skoleåret 1988/89 (ult. juli  

 1989).
 Samtidig meddeltes i ovennævnte skrivelse:
 »Til foreløbig orientering kan ad den nye aftale oplyses:
 - Aftalen omfatter både udsendelser fra Danmarks Radio og TV-2.
 - Abonnementsordningen bortfalder, og skoler, der tilslutter sig  

 ordningen, skal i stedet betale et fast årligt beløb pr. klasse/hold,  

 hvorefter alle optagelser vil kunne benyttes uden nogen begrænsning (dog ikke  

 spillefilm).
- Den nye betalingsordning omfatter både undervisnings- og  

 ikke-undervisningsudsendelser.
Undervisningsudsendelser inden for 4-års  

 fristen er dog fortsat frie og falder uden for betalingsordningen.
 - Skolernes egen rapportering til COPY-DAN bortfalder.
 - »Frikøbsordningen« ophører, men allerede frikøbte bånd vil  

 fortsat kunne benyttes uden betaling.
 - betalingen pr. klasse/hold er ikke endeligt fastlagt, men udover en  

 pristalsregulering kan forventes en forhøjelse på grund af TV-2's  

 tilslutning.
 Kommunernes Landsforening, Amtsrådsforeningen i Danmark, Københavns  

 Kommune og Frederiksberg Kommune har nu indgået medfølgende aftale med  

 protokollat med rettighedshavernes forhandlings- og opkrævningsorganisation  

 COPY-DAN gældende fra den 1. august 1989 for en 2-årig periode til den 31.  

 juli 1991.
 Betalingen er nu fastsat som anført i protokollatets § 2 (89,25 kr. pr.  

 klasse) svarende til en forhøjelse på 40%, dækkende både udvidelsen med TV-2  

 og pristalsregulering.
 Det bemærkes, at aftalen kun omfatter udsendelser fra Danmarks Radio og  

 TV-2 (samt dennes regionale stationer), og at der endnu ikke er truffet nogen  

 aftalemæssig ordning med hensyn til betaling for optagelser m.v. af andre  

 udsendelser (regional- og lokalradioer, private TV-selskaber samt udsendelser  

 fra udenlandske radio- og TV-selskaber), hvorfor skoler m.fl. - hvis de  

 foretager optagelser fra disse udsendelser - i givet fald vil kunne blive  

 stillet over for krav om særskilt betaling herfor.
 Skoler, der ønsker at tilmelde sig aftalen i henhold til protokollatets §  

 1, stk. 2, er forpligtiget til at overholde de i aftalen indeholdte  

 bestemmelser.
 I den nærmeste fremtid vil skoler, der er tilmeldt ordningen, modtage  

 opkrævning fra COPY-DAN både for skoleåret 1989/90 og for skoleåret 1990/91.
 P.d.v.
Henrik Thorsager Aftale vedrørende optagelser m.v. af Danmarks Radios og TV-2's  

 radio- og fjernsynsudsendelser til brug inden for undervisning på folkeskole-  

 og gymnasieniveau mv.
 Aftalen indgås mellem Kommunernes Landsforening, Amtsrådsforeningen i  

 Danmark, Københavns Kommune og Frederiksberg Kommune (i det følgende betegnet  

 som »brugerne«) på den ene side og de forvaltningssektoren »§  

 17-kopier« tilsluttede organisationer (i det følgende betegnet som  

 »COPY-DAN«) på den anden side.
 § 1.  Aftalen omfatter optagelse samt benyttelse og  

 opbevaring af Danmarks Radios og TV-2's radio- og fjernsynsudsendelser til  

 brug ved skoler med undervisning på folkeskole- og gymnasieniveau mv.
 Stk. 2.  Aftalen omfatter det i ophavsretslovens § 17,  

 stk. 2, nævnte vederlag for optagelse, benyttelse og opbevaring af de af  

 Danmarks Radio og TV-2 udsendte værker og præstationer, der gengives i andre  

 udsendelser end undervisningsudsendelser, til brug inden for  

 undervisningsvirksomhed.
 Stk. 3.  Aftalen omfatter den fortsatte benyttelse og  

 opbevaring af Danmarks Radios og TV-2's undervisningsudsendelser udover den i  

 § 8 i Kulturministeriets bekendtgørelse nr. 152 af 6. april 1979 fastsatte  

 frie benyttelses- og opbevaringsfrist på 4 år.
 Stk. 4.  Aftalen omfatter ikke optagelser af  

 fjernsynsudsendte filmværker, som indgår i biografernes almindelige  

 repertoire af spillefilm, med mindre der ved udsendelsen i fjernsyn kun er  

 benyttet mindre dele af værket.
 § 2.  Udvælgelse, optagelse og opbevaring af Danmarks  

 Radios og TV-2's udsendelser i medfør af § 1, stk. 1, 2 og 3, foretages af  

 den enkelte undervisningsinstitution eller af centraler, der som led i den  

 pædagogiske virksomhed foretager optagelse og distribution af radio- og  

 fjernsynsudsendelser.
 § 3.  Optagelserne skal foretages direkte fra radio-  

 og fjernsynsudsendelsen.
 § 4.  Optagelserne eller senere kopier heraf skal være  

 af en forsvarlig teknisk kvalitet, og der må ikke foretages ændringer,  

 tilføjelser eller forkortelser i optagelserne.
§ 5.  Undervisningsinstitutioner, som ønsker at  

 benytte sig af denne aftale, skal gennem betaling af vederlaget, jf.  

 protokollatet § 2, tilmelde sig COPY-DAN.
Tilmelding kan ske fra maj/juni  

 måned for det kommende skoleår.
Tilmelding i løbet af skoleåret kan kun finde  

 sted mod betaling af det fulde vederlagsbeløb.
Stk. 2.  Hjemlån fra centralerne kan kun ske efter  

 forudgående tilmelding til aftalen.
COPY-DAN orienterer centralerne om de  

 tilmeldte institutioner.
§ 6.  Efter nærmere aftale mellem aftaleparterne  

 udvælges for hvert skoleår et mindre antal repræsentative centraler  

 (amtscentraler og båndcentraler mv.), der skal rapportere om udlån, der er  

 foretaget af de enkelte udsendelseskopier i det forløbne skoleår.
Ovennævnte  

 rapportering tilgår COPY-DAN kvartalsvis.
 Stk. 2.  Rapporteringen skal indeholde de  

 programoplysninger, der er nødvendige for COPY-DANs administration af aftalen  

 i forhold til rettighederhaverne.
 § 7.  Som vederlag for de i medfør af § 1 opnåede  

 rettigheder betaler institutionen efter følgende regler:
 De enkelte institutioners vederlag for et skoleår beregnes på grundlag af  

 antallet af klasser/stamklasser som et fast årligt beløb pr. klasse opgjort  

 pr. 1. september i det forudgående skoleår eller - hvis dette ikke foreligger  

 - det senest oplyste skoleår.
§ 8.  Fordelingen af vederlaget mellem  

 rettighedshaverne foretages af COPY-DAN i overensstemmelse med denne  

 institutions vedtægter.
Spørgsmål vedrørende denne fordeling er brugerne  

 uvedkommende.
 Stk. 2.  COPY-DAN holder aftaleparterne løbende  

 orienteret om ændringer i vedtægterne for forvaltningssektoren.
 § 9.  Parterne forpligter sig til at udsende cirkulære  

 til samtlige undervisningsinstitutioner, hvoraf det fremgår, at  

 institutionerne, såfremt de ønsker at tilslutte sig aftalen, er forpligtet  

 til at overholde de i aftalen givne regler.
Stk. 2.  COPY-DAN udsender et informationsmateriale til  

 de omfattede undervisningsinstitutioner.
Udkastet til det materiale, der  

 agtes udsendt, sendes forud til parterne til udtalelse.
 § 10.  I tilfælde af, at udenforstående  

 rettighedshavere måtte fremsætte krav over for en bruger eller en af § 5  

 omfattet undervisningsinstitution om vederlag for optagelse, benyttelse og  

 opbevaring af et værk eller en præstation, der indgår i et program, som  

 omfattes af aftalen, er COPY-DAN forpligtet til at yde den pågældende  

 vederlag efter COPY-DANs almindelige regler.
 § 11.  Aftaleperioden fremgår af protokollatet.
 § 12.  Hvis der foretages ændringer af de nugældende  

 bestemmelser i ophavsretslovens § 17, ophører aftalen at gælde fra  

 tidspunktet for ikrafttrædelsen af ændringer i ophavsretslovens § 17.  

 Vederlaget efter § 7 beregnes i så fald forholdsmæssigt indtil  

 ikrafttrædelsestidspunktet, og der vil være at optage forhandling mellem  

 parterne om det fremtidige vederlag samt eventuelle andre bestemmelser i  

 aftalen, som forudsætter de nugældende bestemmelser i ophavsretslovens § 17.  

 Ifald enighed mellem parterne ikke kan opnås, afgøres tvivlsspørgsmålene i  

 overensstemmelse med reglerne i ophavsretslovens § 54.
 § 13.  Parterne er enige om det som bilag vedhæftede  

 protokollat, der skal tjene til regulering af de ophavsretlige problemer i  

 forbindelse med denne aftales § 1, stk. 3.
 Protokollat til aftale vedrørende optagelser mv. af Danmarks radios og  

 TV-2's radio- og fjernsynsudsendelser til brug inden for undervisning på  

 folkeskole- og gymnasieniveau mv.
 § 1,  Aftalen omfatter kommunale og amtskommunale  

 folkeskoler og ungdomsskoler, gymnasier, studenterkurser, 2-årige HF-kurser,  

 enkeltfagsundervisning til HF og almen voksenuddannelse.
 Stk. 2.  Private skoler og kurser - herunder efterskoler  

 - på samme undervisningsniveau som nævnt i stk. 1, hvis drift reelt betales  

 af det offentlige, kan tilmelde sig aftalen.
§ 2.  Den i § 7, stk. 2 omtalte betaling udgør: 89,25  

 kr. pr. stamklasse pr. skoleår på folkeskoleniveau, og 143,00 kr. pr.  

 stamklasse pr. skoleår på gymnasieniveau.
For så vidt angår følgende  

 skoleformer foretages der en omregning fra deltidselever til heltidselever,  

 således at betalingen udgør:
Ved enkeltfagsundervisning FS (samt almen voksenuddannelse):
 Skoleår 1989/90: Holdelevtal 1988/89 x 62 øre.
 Skoleår 1990/91: Modulelevtal 1989/90 x 31 øre.
 Ved enkeltfagsundervisning HF:
 Holdelevtal x 72 øre.
 Ved kommunale ungdomsskoler:
 Holdelevtal x 35 øre, dog minimum 500 kr. pr. skole.
 Ved amtskommunale folkeskoler:
 Fast betaling pr. skole på 500 kr. årligt.
 Aftalen gælder fra 1. august 1989 til 31. juli 1991. Parterne forpligter  

 sig til at optage forhandlinger om eventuel forlængelse af aftalen senest 15.  

 januar 1991.
§ 3.  Ved »undervisningsudsendelser« forstås § 4.  Ved dette protokollat overlader COPY-DAN de  

 nødvendige rettigheder til at administrere optagelser af radio- og  

 fjernsynsudsendelser, jf. aftalens § 1, stk. 3 og § 2, i samme omfang, hvori  

 forvaltningssektoren disponerer herover.
 Stk. 2.  COPY-DANs forvaltningssektor skal være åben for  

 alle organisationer, der forvalter ophavsrettigheder og disse nærtstående  

 rettigheder, jf. dog stk. 1. Endvidere skal forvaltningssektoren være åben  

 for individuel tilslutning for tilsvarende rettighedshavere.
 § 5.  Det er en forudsætning, at Danmarks Radio og  

 TV-2 vederlagsfrit giver deres samtykke efter ophavsretsloven og  

 fotografiloven til den af aftalen omfattede benyttelse og opbevaring som  

 forudsat i aftalen.
 § 6.  Rettighedshaverne er berettiget til at forlange,  

 at der i de årlige båndkataloger optages en kort meddelelse om, at en  

 udsendelse indeholder forældede sekvenser.
 København, den 18. juni 1990.
 For Kommunernes Landsforening:
Thorkild Simonsen /Peter Gorm Hansen For Amtsrådsforeningen i Danmark:
P.
Kaalund /Otto Larsen For Københavns Kommune:
Johs.
Nymark For Frederiksberg Kommune:
Bente Kjøller For COPY-DAN:
