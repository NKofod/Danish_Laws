Bestemmelser  

 om opsætning af broautoværn og -rækværker Udgave 1, 4. juli 2006 I medfør af § 6, stk. 1, i lov om offentlige veje,  

 jf.  

 lovbekendtgørelse nr. 671 af 19. august 1999 samt § 24, stk. 3, i lov om  

 private fællesveje, jf. lovbekendtgørelse nr. 670 af 19. august 1999 og efter  

 bemyndigelse  

 i § 2, stk. 2, i lov om offentlige veje og § 10 i lov om private fællesveje  

 fastsættes:
1.  

 Referencedokumenter 1.1. Vejregler for opsætning af broautoværn og -rækværker.
 1.2. Vejregler for opsætning af vejautoværn og  

 påkørselsdæmpere i åbent land.
2. Definitioner 2.1.  

  

 Brorækværk  

  

 er  

 en konstruktion til at sikre eller lede fodgængere og cyklister, men uden  

 egentlig autoværnsfunktion.
 2.2.  

  

 Udfyldning  

  

 er  

 lodrette, vandrette eller plane elementer monteret i autoværn eller  

 brorækværk,  

 som skal forhindre eksempelvis børn i at kravle igennem.
 2.3.  

  

 Overgangsstrækning  

  

 er en strækning til gradvis udligning af forskelle i autoværnsstivhed.
3.  

 Anvendelsesområde 3.1. Bestemmelserne gælder kun for nyanlæg eller ved  

 udskiftninger af konstruktioner på offentlige veje i åbent land og byområder  

 samt private fællesveje i byer og bymæssige områder.
Bestemmelserne gælder  

 kun,  

 hvor den ønskede hastighed samtidig er over  

 50 km/h  

 med mindre andet anføres særskilt.
4. Generelle  

 opsætningskriterier 4.1. Broautoværn skal opsættes, hvor der i tilknytning til  

 konstruktionen inden for en afstand af  

 2,0  

 m  

 fra autoværnets forkant forekommer et nedadgående lodret  

 spring større end  

 1,0 m  

 ned til niveauet for andre trafikårer, terræn eller vandområder.
5. Broer kun med  

 motortrafik 5.1. På broer kun med motortrafik skal broautoværn opsættes  

 på broens kantbjælker.
 5.2. Såfremt vejbestyrelsen ønsker en passagemulighed for  

 drift- og vedligeholdelsespersonale m.fl. på broautoværnets bagside kan dette  

 placeres længere inde på broen, og kantbjælken forsynes i stedet med  

 brorækværk.
6. Broer med  

 kombineret trafik 6.1. På broer, hvor gang- og cykeltrafik ikke adskilles fra  

 motortrafik med broautoværn, skal broautoværn opsættes på broens kantbjælker  

 og  

 forsynes med udfyldning, således at det også fungerer som rækværk.
 6.2. På broer, hvor gang- og cykeltrafik adskilles fra  

 motortrafik med broautoværn, skal der opsættes brorækværk på broens  

 kantbjælker, og broautoværnet skal suppleres med udfyldning.
7. Opbygning af broautoværn 7.1. Af hensyn til sikring af vedligeholdelsespersonel skal  

 broautoværn langs en bros kantbjælker være forsynet med en øvre afvisningsdel  

 med overkant mindst  

 1,2 m  

 over belægningsniveau målt i en afstand af  

 0,5 m  

 fra nedre afvisningsdels forside,  

 henholdsvis fra B-profilets forside, hvor sådanne er monteret.
 7.2. Såfremt broen befærdes af gang- eller cykeltrafik, skal  

 broautoværnet tillige forsynes med udfyldning, så det også har funktion som  

 brorækværk.
8. Udstrækning i  

 længderetningen 8.1. Broautoværnet skal opsættes således at normalstrækningen  

 omfatter hele konstruktionens længde inklusiv eventuelle fløjkonstruktioner.
9. Overgangsstrækning 9.1. Det skal sikres, at der er en mekanisk sammenhæng ved  

 overgang mellem de forskellige autoværnstyper.
 9.2. Der skal i forlængelse af broautoværnet opsættes en  

 overgangsstrækning, for at udligne forskellen i stivhed mellem broautoværn og  

 vejautoværn.
10. Samvirkning  

 med broudstyr 10.1. Ved broer over jernbaner skal broen, uanset ønsket  

 hastighed, altid forberedes for montage af skærmtage på broens facader eller  

 forsynes med lodrette og helt tætte beskyttelsesskærme i rækværksplanet.
11. Funktionskrav  

 til brorækværker 11.1.  

 Håndlisten skal  

 placeres mindst  

 1,2 m  

 over gang- eller cykelbaneniveau for at forhindre fodgængere eller cyklister  

 i  

 at vælte hen over brorækværket.
 11.2. Udfyldningselementer skal bestå af stænger placeret med  

 maksimalt  

 120 mm  

 lysvidde eller eventuelt anden tættere konstruktion.
 11.3. Brorækværker skal i brudgrænsetilstanden dimensioneres  

 for en trafiklast bestående af en vandret jævnt fordelt karakteristisk kraft  

 q  

 virkende på håndlisten. q sættes som minimum til 1,0 kN/m.
12. Dispensation 12.1. Vejdirektoratet kan i særlige tilfælde dispensere fra  

 bestemmelserne i denne BV, når det skønnes foreneligt med de hensyn, der  

 ligger  

 til grund for bestemmelserne.
13. Ikrafttræden 13.1. Denne BV træder i kraft den 15. juli 2006.
