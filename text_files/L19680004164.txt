 I tilslutning til udenrigsministeriets bekendtgørelse nr. 54 af 7. juli  

 1960 og efterfølgende bekendtgørelser, senest nr. 98 af 30. september 1965,  

 Lovtidende C, om den i New York den 28. september 1954 undertegnede  

 internationale konvention om statsløse personers retsstilling bringes det  

 herved til almindelig kundskab, at Trinidad-Tobago ved notifikation af 11.  

 april 1966 til De forenede Nationers generalsekretær har erklæret sig for  

 bundet af konventionen, hvis anvendelse var blevet udstrakt til  

 Trinidad-Tobago, før landet opnåede selvstændighed.
 Sverige har under henvisning til konventionens artikel 38 i en meddelelse  

 af 25. november 1966 til De forenede Nationers generalsekretær tilbagekaldt  

 sit ved ratifikationen tagne forbehold til konventionens artikel 24, stk. 2.
 Italien har under henvisning til konventionens artikel 38 i en meddelelse  

 af 25. januar 1968 til De forenede Nationers generalsekretær tilbagekaldt  

 sine ved ratifikationen tagne forbehold til konventionens artikler 6, 7 (stk.  

 2), 8, 19, 22 (stk. 2), 25 og 32.
 Udenrigsministeriet, den 26. marts 1968.
 Paul Fischer.
