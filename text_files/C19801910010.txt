(Til kommuner og amtskommuner) I.
Indledning.
 1.
Beløb til personlige fornødenheder ydes inden for rammerne af de under  

 afsnit II nævnte satser.
Om beløbets fastsættelse til den enkelte henvises  

 til socialstyrelsens vejledning herom.
 2.
 Med hensyn til betalingsregler henvises til socialministeriets  

 bekendtgørelse nr. 301 af 26. juni 1979 om betaling for beboere under 60 år  

 med højere lønindtægter for ophold på de i bistandslovens § 112, stk. 1,  

 nævnte institutioner.
 For beboere over 60 år er betalingsregler fastsat i bistandslovens § 117,  

 stk. 2, jfr. § 84 samt socialministeriets cirkulære af 29. marts 1976 om  

 institutioner under kommunerne og om visse særlige plejehjem.
 II.
 Beløb til personlige fornødenheder (lommepenge).
 3.
 Beboere fra 18 til 20 år inclusive, der deltager i undervisning eller  

 oplæring med henblik på etablering af en mere selvstændig tilværelse uden for  

 institution, sidestilles beløbsmæssigt med beboere mellem 21 og 59 år  

 inclusive, jfr. punkt 5, idet det forudsættes, at beboeren selv overtager  

 betalingen af en række goder, jfr. socialstyrelsens vejledning om  

 fastsættelse af lommepenge, afsnit III.
 4.
 Til andre beboere fra 18 til 21 år kan udbetales ydelser inden for  

 rammerne af nedennævnte procentsatser af beløbet til beboere fra 21 til 59 år  

 inclusive, jfr. punkt 5:
18 år 70% 19 år 80% 20 år 90% 5.
 Lommepenge til beboere fra 21 år til 59 år inclusive ydes inden for  

 rammerne af det til enhver tid fastsatte beløb til personlige fornødenheder  

 til beboere på plejehjem m.v. under 60 år.
 Beløbet fremgår af socialstyrelsens til enhver tid gældende cirkulære om  

 takster for beløb til personlige fornødenheder (lommepenge), tabel 1.
 Beløbet dyrtidsreguleres hver 1. april og 1. oktober i overensstemmelse  

 med ændringer i reguleringspristallet.
 6.
 Lommepenge til beboere over 60 år ydes med det til enhver tid fastsatte  

 beløb til personlige fornødenheder til beboere over 60 år på plejehjem m.v.
 Beløbet fremgår af takstcirkulærets tabel 1.
 Beløbet dyrtidsreguleres hver 1. april og 1. oktober i overensstemmelse  

 med ændringer i reguleringspristallet.
 III.
 Reduktion i lommepenge og betaling for ophold.
 7.
 I socialministeriets bekendtgørelse nr. 301 af 26. juni 1979 er fastsat  

 regler om betaling for beboere under 60 år med højere lønindtægter for ophold  

 på de i bistandslovens § 112, stk. 1, nævnte institutioner.
 Ved lønindtægter forstår indtægter ved personligt arbejde samt ydelser i  

 henhold til lov om arbejdsformidling og arbejdsløshedsforsikring m.v., lov om  

 dagpenge ved sygdom eller fødsel eller arbejdsskadeforsikringslovgivningen,  

 såfremt beboeren under ophold på de i bistandslovens § 112, stk. 1, nævnte  

 institutioner bliver berettiget til disse ydelser.
Såfremt beboerens lønindtægt ikke overstiger halvdelen af  

 lommepengebeløbet, sker der ikke fradrag i lommepengene.
Overstiger  

 lønindtægten denne grænse, nedsættes lommepengene med halvdelen af den  

 overskydende indtægt.
Hvis beboeren ikke modtager det fulde lommepengebeløb,  

 anvendes disse regler først, når lommepengene plus lønindtægten svarer til  

 det fulde lommepengebeløb.
Når lomepengebeløbet på denne måde er reduceret til 0, skal beboeren  

 betale for opholdet med halvdelen af den overskydende indtægt inden for et  

 maksimum.
Størrelsen af betalingen og maksimum fremgår af tabel 3 i  

 takstcirkulæret.
 Ved beregning af reduktion i lommepenge og betaling for ophold lægges  

 beboerens nettolønindtægt til grund, d.v.s. indtægten efter fradrag af skat,  

 ATP m.v.
 8.
 Følgende regler gælder for beboere under 60 år, som ved indlæggelsen på  

 institutionen oppebærer folke-, invalide- eller enkepension eller  

 invaliditetsydelse.
I de indtil 6 måneder efter indlæggelsesmåneden, hvori pensionen eller  

 invaliditetsydelsen udbetales til beboeren, skal der ikke udbetales  

 lommepenge.
Såfremt beboeren har indtægter ved eget arbejde, betales for  

 opholdet i overensstemmelse med reglerne foran.
Betalingens størrelse fremgår  

 af tabel 3 i takstcirkulæret.
Indtægten reguleres ned til nærmeste med 10  

 delelige beløb.
 Såfremt beboeren ved indflytning på institution oppebærer ydelser i  

 henhold til lov om arbejdsformidling og arbejdsløshedsforsikring m.v., lov om  

 dagpenge ved sygdom eller fødsel eller arbejdsskadeforsikringslovgivningen,  

 nedsættes lommepengene til ikke-forsørgere med et tilsvarende beløb.
 9.
 For beboere over 60 år gælder efter bestemmelsen i bistandslovens § 117,  

 stk. 2, at der efter udløbet af de frister efter indlæggelsen, der er angivet  

 i de sociale pensionslove, indbetales i overensstemmelse med bestemmelserne i  

 lovens § 84, jfr. endvidere socialministeriets cirkulære af 29. marts 1976 om  

 institutioner under kommunerne m.v.
 IV.
 Ikrafttræden m.v.
 10.
 Denne cirkulæreskrivelse har virkning fra den 1. januar 1980.
 Samtidig ophæves socialstyrelsens cirkulæreskrivelser nr. 637 af 1. juni  

 1979 og nr. 648 af 25. september 1979.
