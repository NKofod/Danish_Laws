Betænkning afgivet af Transport-, Bygnings- og Boligudvalget den 18. maj 2017 Betænkning over Forslag til lov om ændring af færdselsloven (Ændring af sanktionerne på køre-hvile-tids-området m.v.) [af transport-, bygnings- og boligministeren (Ole Birk Olesen)]:
1. Ændringsforslag Enhedslistens medlemmer af udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 15. marts 2017 og var til 1. behandling den 30. marts 2017. Lovforslaget blev efter 1. behandling henvist til behandling i Transport-, Bygnings- og Boligudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og transport-, bygnings- og boligministeren sendte den 5. december 2016 dette udkast til udvalget, jf.
TRU alm. del  bilag 98. Den 20. marts 2017 sendte transport-, bygnings- og boligministeren de indkomne høringssvar og et notat herom til udvalget.
Spørgsmål Udvalget har stillet 10 spørgsmål til transport-, bygnings- og boligministeren til skriftlig besvarelse, som denne har besvaret.
3. Indstillinger Et flertal i udvalget (S, DF, V, LA, RV og KF) indstiller lovforslaget til vedtagelse uændret.
 Et mindretal i udvalget (EL, ALT og SF) indstiller lovforslaget til vedtagelse med det stillede ændringsforslag.
4. Politiske bemærkninger Socialdemokratiet, Dansk Folkeparti, Alternativet og Socialistisk Folkeparti Socialdemokratiet, Dansk Folkeparti, Alternativet og Socialistisk Folkeparti tilslutter sig L 158, idet partierne bakker op om den tilpasning af sanktionerne på køre-hvile-tids-området, lovforslaget sikrer.
Partierne hilser med tilfredshed velkommen, at ændringerne er sket i tæt samarbejde og dialog med de berørte brancheorganisationer og fagforeninger, og understreger samtidig, at denne form for dialog og respekt for de berørte parter er god og nødvendig praksis, når der laves lovforslag.
Socialdemokratiet, Dansk Folkeparti, Enhedslisten, Alternativet og Socialistisk Folkeparti Socialdemokratiet, Dansk Folkeparti, Enhedslisten, Alternativet og Socialistisk Folkeparti har noteret sig, at der stadig udestår en klar og tydelig retningstilkendegivelse, når det omhandler det stadig større problem med ulovlige hvil i førerhusene i relation til det regulære ugehvil på mindst 45 timer.
Bl.a. opleves det stadig oftere, at udenlandske chauffører »slår lejr« på danske rastepladser, hvor de overnatter ulovligt i deres førerhus i flere dage, mens de i visse tilfælde »fisker« efter nye ture i Danmark.
Partierne konstaterer, at artikel 8, nr. 8, i Europa-Parlamentets og Rådets forordning (EF) nr. 561/2006 om harmonisering af visse sociale bestemmelser inden for vejtransport m.m. (køre-hvile-tids-forordningen) lyder:
»8. Daglige hviletider og reducerede ugentlige hviletider, der tages borte fra hjemstedet, kan tilbringes i køretøjet, hvis dette er udstyret med passende sovefaciliteter til hver fører, og køretøjet holder stille.« På den baggrund konkluderer partierne, at når køre-hvile-tids-forordningen specifikt nævner daglige og reducerede hviletider til afholdelse i køretøjet, må det det implicit betyde, at det regulære ugehvil (på mindst 45 timer) ikke kan eller må holdes i køretøjet.
Lovgivningen er altså klar og bekræftes af ministeren i svaret på L 158, spørgsmål 9. Partierne er derfor optaget af, at en lagt stærkere håndhævelse og sanktionering på dette område igangsættes.
På denne baggrund pålægger partierne  der udgør et klart flertal i Folketinget  regeringen at drage omsorg for, at politiet tilpligtes at kontrollere og sanktionere overtrædelse af artikel 8, nr. 8, i køre-hvile-tids-forordningen.
Det er partiernes forventning, at regeringen straks i næste folketingssamling fremsætter ændringer til den gældende lovgivning for at sikre en skærpet kontrol og en skærpet sanktionering.
Partierne meddeler hermed deres opbakning til dette.
Partierne konstaterer endvidere, at øget kontrol og sanktionering vil være indtægtsdækket virksomhed. Øget kontrol vil med andre ord ikke pålægge politiet at bruge flere ressourcer, end det helt oplagt vil kunne få dækket ved udskrivning af flere bøder.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
5. Ændringsforslag med bemærkninger Ændringsforslag Til § 1 Af et mindretal (EL), tiltrådt af mindretal (ALT og SF):
 1) I det under nr. 12 foreslåede § 118, stk. 8, 3. pkt., ændres »takografkort, som« til: »takografkort, der«.
[Fastholdelse af bødeniveau for meget alvorlige overtrædelser for chaufføren] Bemærkninger Til nr. 1 Ændringsforslaget har til formål at fastholde de gældende retningslinjer for udmåling af bøder for de overtrædelser, der er kategoriseret som meget alvorlige overtrædelser.
Regeringens lovforslag indeholder således forslag om, at bøde til en fører for meget alvorlige overtrædelser (VSI) nedsættes fra 4.000 kr. til 3.000 kr.
Med dette ændringsforslag fastholdes det gældende niveau på 4.000 kr. for bøde til føreren pr. overtrædelse inden for kategorien meget alvorlige overtrædelser.
 De foreslåede retningslinjer for udmåling af bøder til føreren og virksomheden som justeret efter dette ændringsforslag fremgår herefter af skemaet nedenfor:
Kim Christiansen (DF) nfmd.
Merete Dea Larsen (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Klaus Markussen (V) Hans Christian Schmidt (V) Jane Heitmann (V) Louise Schack Elholm (V) Britt Bager (V) May-Britt Kattrup (LA) Villum Christensen (LA) Merete Scheelsbeck (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Henning Hyllested (EL) Søren Egge Rasmussen (EL) Christian Poll (ALT) Roger Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
