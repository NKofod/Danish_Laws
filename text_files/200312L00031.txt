Fremsat den 9. oktober 2003 af  

 undervisningsministeren (Ulla Tørnæs) Forslag til Lov om ændring af lov om grundlæggende social- og  

  

 sundhedsuddannelser (Ansættelsesaftaler for elever hos private leverandører af  

 personlig og praktisk hjælp m.v.) § 1 I lov nr. 343 af 16. maj 2001 om grundlæggende social-  

 og sundhedsuddannelser, som ændret ved  

    

  

 §  

 69 i lov nr. 145 af 25. marts 2002,  

    

  

 § 3  

 i lov nr. 297 af 30. april 2003 og § 8 i lov nr. 299 af 30. april 2003,  

 foretages følgende ændringer:
 1.  

  

 I  

  

 § 14  

  

 indsættes efter 1. pkt.:
»Uddannelsen  

 til social- og sundhedshjælper kan endvidere gennemføres på grundlag af en  

 ansættelsesaftale mellem eleven og en privat leverandør af personlig og  

 praktisk hjælp m.v.  

 « 2.  

  

 I  

  

 § 18, stk. 2, 4. pkt  

  

 .,  

  

 § 22, stk. 1, 3. pkt  

  

 .,  

  

 og § 22 a, stk.1, 3. pkt  

  

 ., indsættes  

 efter  

 »Skolelederne  

 «  

  

 :  

 »og  

 en eller flere repræsentanter for de private leverandører af personlig og  

 praktisk hjælp m.v.  

 « 3.  

  

 I  

  

 § 20, stk. 1  

  

 , indsættes som  

  

 4. pkt  

  

 .:
»En eller flere repræsentanter for de private  

 leverandører tilforordnes det råd, der rådgiver om uddannelserne i henhold  

 til  

 §§ 4 og 5, jf. stk. 3.  

 « 4.  


  

 § 25, stk. 2  

  

 , affattes således:
»Stk. 2.  

  

 Et amtsråd, en kommunalbestyrelse eller en privat  

 leverandør af personlig og praktisk hjælp m.v. kan indgå aftale med et andet  

 amtsråd,  

 en kommunalbestyrelse eller privat leverandør om gennemførelse af praktik.  

 « 5.  

  

 I  

  

 §  


  

 34,  

 stk. 7, 1. pkt.,  

  

 ændres  

 »områdefag  

 «  

  

 til:  

 »fag  

 «.
§ 2 Loven træder i kraft den 1. januar 2004.
Bemærkninger til lovforslaget Almindelige bemærkninger 1. Forslagets baggrund og indhold Som led i regeringens indsats for bedre omsorg og pleje af de  

 ældre, som har behov for hjælp, vedtog Folketinget som en del af den samlede  

 ældrepakke den 29. maj 2002 lovforslag (L 130) om ændring af lov  

 om social  

 service, lov om retssikkerhed og administration på det sociale område og lov  

 om  

 individuel boligstøtte (Frit valg af leverandør af personlig og praktisk  

 hjælp  

 m.v.) med ikrafttrædelse 1. januar 2003, jf.
Folketingstidende 2001/2002,  

 Folketingets Forhandlinger, spalte 4048, 7112, 7492, Tillæg A, spalte 3535,  

 3559, Tillæg B, spalte 1299, Tillæg C, spalte 553.
Loven pålægger blandt andet kommunalbestyrelserne at fastsætte  

 og offentliggøre mål for kvalitet og pris på praktisk og personlig hjælp m.v.  

 og forpligter kommunalbestyrelserne til at indgå kontrakt om levering af  

 personlig og praktisk hjælp m.v. med de private virksomheder, der opfylder  

 kommunalbestyrelsens kvalitetskrav.
Modtagere af personlig og praktisk hjælp  

 m.v. har herefter mulighed for selv at vælge leverandør blandt de af  

 kommunalbestyrelsen godkendte virksomheder.
Hensigten er at give modtagere af  

 personlig og praktisk hjælp m.v. væsentlig mere indflydelse på hjælpens  

 udførelse og samtidig styrke kvaliteten af hjemmeplejen ved at indføre adgang  

 for konkurrerende private virksomheder til at levere personlig og praktisk  

 hjælp m.v.
Personlig og praktisk hjælp m.v. inden for det primærkommunale  

 område varetages i overvejende grad af personer, der har en social- og  

 sundhedshjælperuddannelse.
I overensstemmelse med den hidtil gældende  

 ordning,  

 hvor personlig og praktisk hjælp m.v. alene blev udført af kommunale  

 myndigheder, kan social- og sundhedshjælperuddannelsen i  

    

  

 henhold til lov om de grundlæggende social-  

 og sundhedsuddannelser kun gennemføres på grundlag af en ansættelsesaftale  

 med  

 en kommune, et amt eller Hovedstadens Sygehusfællesskab.
 Med dette lovforslag får de private leverandører af personlig  

 og praktisk hjælp m.v. mulighed for dels at indgå ansættelsesaftaler med  

 personer, der ønsker at uddanne sig til social- og sundhedshjælpere, dels at  

 stille praktikpladser til rådighed for kommunale myndigheder og andre private  

 leverandører, der ønsker at uddanne social- og sundhedshjælperelever.
Uddannelsen til social- og sundhedshjælper indeholder de mål  

 for kvalifikationer og kompetencer, som kræves for at arbejde inden for hele  

 det primærkommunale bistands-, pleje- og omsorgsområde.
Dette indebærer, at  

 social- og sundhedshjælpere selvstændigt og i samarbejde med andre skal kunne  

 yde praktisk og personlig hjælp til daglig livsførelse, hjælp til aktivering  

 med henblik på at fastholde normal livsudfoldelse og selvstændigt udføre  

 omsorgsopgaver og elementære sygeplejeopgaver.  

    

  

 Derfor er det vigtigt, at private leverandører får mulighed for at  

 deltage i uddannelsen af egne medarbejdere, så der skabes ny mulighed for, at  

 de private leverandører til stadighed kan opfylde de kvalitetskrav, der  

 stilles  

 i såvel lovgivningen som af kommunalbestyrelserne.
Lovændringen vil endvidere  

 bidrage til større ligestilling mellem private og kommunale udbydere af  

 praktisk og personlig hjælp m.v.
De private leverandører får med forslaget mulighed for aktivt  

 at medvirke til og tage medansvar for, at der til stadighed er tilstrækkeligt  

 med uddannelsespladser til at sikre opfyldelsen af det samlede behov for  

 færdiguddannede på området.
Det vil imidlertid fortsat være  

 kommunalbestyrelserne, der har det endelige ansvar for hjemmehjælpsområdet,  

 og  

 som skal sørge for, at godkendte private leverandører besidder de fornødne  

 kvalifikationer.
Kommunalbestyrelserne fastsætter i henhold til serviceloven  

 (jf. lovbekendtgørelse nr. 754 af 26. august 2003) de kvalitetskrav, som  

 stilles til leverandørerne af personlig og praktisk hjælp.
Med dette  

 lovforslag  

 får den enkelte kommunalbestyrelse mulighed for - som en del af kommunens  

 samlede kvalitetskrav - at stille krav om, at private leverandører indgår en  

 eller flere ansættelseskontrakter om uddannelse til social- og  

 sundhedshjælper  

 og/eller stille en eller flere praktikplader til rådighed blandt andet med  

 henblik  

 på at aflaste den kommunale praktikpladskapacitet.
Endvidere vil der kunne  

 stilles krav om, at en privat leverandør indgår ansættelsesaftaler og dermed  

 viderefører uddannelsesforløbet for en eller flere social- og  

 sundhedshjælperelever, der på grund af konkurs eller lignende har fået  

 uddannelsen afbrudt.
Sådanne kvalitetskrav skal i henhold til serviceloven  

 tage  

 hensyn til den enkelte leverandørs størrelse og det forventede antal brugere.
Lovforslaget indeholder desuden et ændringsforslag af mere  

 redaktionel karakter, idet det foreslås præciseret, at amtsrådene kan opkræve  

 betaling for lærebøger i alle obligatoriske fag i uddannelserne til social-  

 og  

 sundhedshjælper og social- og sundhedsassistent.
Der henvises nærmere herom  

 til  

 forslagets § 1, nr. 5, med tilhørende bemærkninger.
Lovforslaget indgår i regeringens lovovervågningsprogram.
Dette  

 indebærer, at der i folketingsåret 2006-07 vil blive iværksat en evaluering  

 af  

 den foreslåede lovændring, der skal belyse, om private leverandørers adgang  

 til  

 at uddanne elever har haft den tilsigtede virkning, og i den forbindelse  

 klarlægge, om der måtte være behov for efterfølgende justeringer.  

 Der vil på baggrund af evalueringen blive udarbejdet en  

 redegørelse, der efter høring af myndigheder, organisationer m.v. vil blive  

 afleveret til Folketingets Uddannelsesudvalg.
2. Økonomiske konsekvenser for stat, amter og  

 kommuner I henhold til § 23, jf. § 24 i den gældende lov, skal amtsrådet  

 og kommunalbestyrelserne i det enkelte amt dimensionere uddannelsespladserne  

 inden for uddannelserne til social- og sundhedshjælper og social- og  

 sundhedsassistent i overensstemmelse med dels egne behov, dels det samlede  

 behov for færdiguddannede i amtet.
Undervisningsministeren kan pålægge  

 amtsrådet og kommunalbestyrelserne i amtet at dimensionere et mindste antal  

 årlige uddannelsespladser, hvis ministeren vurderer, at dimensioneringen ikke  

 indfrier det regionale behov for færdiguddannede.
Lovforslaget indeholder ikke ændringer i amternes og kommunerne  

 almindelige dimensioneringsforpligtelse, der som hidtil skal omfatte det  

 samlede behov for færdiguddannede personer med en grundlæggende social- og  

 sundhedsuddannelse, uanset om bistands- og plejeområdet udelukkende varetages  

 af kommuner og amter eller tillige varetages af private leverandører.
I takt  

 med, at de private leverandører indgår ansættelsesaftaler  

 (uddannelsesaftaler),  

 forventes kommunerne tilsvarende aflastet i pligten til at stille  

 praktikpladser til rådighed.
Samlet forventes forslaget ikke at medføre behov  

 for oprettelse af flere uddannelsespladser på skolerne, som fortsat skal  

 optage  

 de bedst egnede ansøgere inden for den fastsatte dimensionering.
3. Administrative konsekvenser for stat,  

 amter og kommuner Forslaget forventes at indebære en kommunal administrativ reduktion i  

 takt med, at praktikpladser oprettes af de private leverandører.
Forslaget  

 har  

 ingen administrative konsekvenser for stat og amter.
4. Økonomiske konsekvenser for erhvervslivet Forslaget har ikke økonomiske konsekvenser for erhvervslivet.
5. Administrative konsekvenser for  

 erhvervslivet Forslaget giver virksomheder mulighed for at uddanne elever til  

 social- og sundhedshjælpere.
Uddannelsen kan kun gennemføres på grundlag af  

 en  

 ansættelsesaftale mellem en elev og en privat leverandør, der udfærdiges i  

 henhold til de almindelige regler, der regulerer ansættelses- og  

 arbejdsforhold.
Der er ikke fastsat særlige godkendelsesordninger for private  

 ansættelsesaftaler, idet den gældende ordning, hvorefter fællesbestyrelsen  

 godkender praktikpladser, også finder anvendelse i relation til de private  

 leverandører.
Forslaget indebærer, at de private leverandører i henhold til  

 reglerne for uddannelsen samarbejder med skolen om at skabe gode  

 læringsbetingelser og på at opfylde målene for uddannelsen.
Dette samarbejde  

 indebærer sammen med kravet om, at uddannelsen kun kan gennemføres på  

 grundlag  

 af en ansættelsesaftale, en beskeden meradministration.
6. Miljømæssige konsekvenser Forslaget har ingen miljømæssige konsekvenser.
7. Administrative konsekvenser for borgerne Forslaget har ingen administrative konsekvenser for  

 borgerne.
8. Forholdet til EU-retten Forslaget indeholder ikke EU-retlige aspekter.
9. Ligestillingsmæssige konsekvenser Forslaget har ikke negative ligestillingsmæssige konsekvenser.
10. Høring Forslaget har været udsendt til høring hos følgende  

 organisationer og foreninger: Amtsrådsforeningen,  

 Dansk  

 Arbejdsgiverforening,  

  

 Elevorganisationen - SOSU (Forbundet af Offentligt  

 Ansatte), Forbundet af Offentligt Ansatte,  

 Frederiksberg  

 Kommune,  

  

 Fællesforeningen for Hjemmeservice, Hovedstadens  

 Sygehusfællesskab, Kommunernes Landsforening,  

 Kvindeligt  

 Arbejderforbund i Danmark,  

  

 Københavns Kommune, Landsorganisation i  

 Danmark, Rådet for Erhvervsrettede Uddannelser, Sammenslutningen af ledere  

 ved  

 skolerne for de grundlæggende social- og sundhedsuddannelser og  

 Specialarbejderforbundet i Danmark.
 Derudover har forslaget været fremlagt på  

 Undervisningsministeriets hjemmeside med henblik på offentlig høring.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amter Ingen Ingen Administrative konsekvenser for stat, kommuner og amter Forslaget medfører mindre administration for kommunerne.  

 Uændret administration for stat og amter.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Forslaget indebærer en beskeden meradministration for  

 private leverandører, der uddanner elever.
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Den foreslåede tilføjelse til § 14 om ansættelsesaftaler  

 medfører, at private leverandører af personlig og praktisk hjælp på linie med  

 de offentlige udbydere kan indgå ansættelsesaftaler med elever, der ønsker at  

 uddanne sig til social- og sundhedshjælpere.
Bestemmelsen giver ikke private  

 leverandører adgang til at uddanne personer inden for andre  

 sundhedsuddannelser, eksempelvis social- og sundhedsassistenter eller  

 sygeplejersker, idet kommunernes udbudspligt alene omfatter personlig hjælp  

 og  

 pleje samt hjælp til støtte til nødvendige praktiske opgaver i hjemmet,  

 svarende til de arbejdsfunktioner, der kendetegner målene for uddannelsen til  

 social- og sundhedshjælper.
Der er ikke stillet særlige krav til virksomhedsformen.
En  

 privat leverandør kan derfor være en virksomhed, der drives i selskabsform,  

 eller en personligt ejet virksomhed m.v.
I henhold til den gældende ordning (lovens § 19, nr. 9) skal  

 fællesbestyrelsen i det enkelte amt godkende praktiksteder.
Med adgangen til,  

 at private leverandører kan indgå ansættelsesaftaler med elever i social- og  

 sundhedshjælperuddannelsen, vil denne bestemmelse derfor også finde  

 anvendelse  

 på virksomheder, der ønsker at indgå disse ansættelsesaftaler.
En virksomhed  

 kan derfor ikke indgå en ansættelsesaftale, medmindre virksomheden af  

 fællesbestyrelsen er godkendt som praktiksted i overensstemmelse med den  

 almindelige bestemmelse i lovens § 19. En sådan godkendelse forudsættes at  

 bygge på, om leverandøren vil kunne gennemføre praktikuddannelsen i  

 overensstemmelse med målene for praktikuddannelsen og de praktikregler, som  

 er  

 fastsat, helt svarende til ordningen for de offentlige udbydere.
Ansættelsesforholdet vil være omfattet af de almindelige  

 ansættelsesretlige regler, herunder arbejdsgivernes pligt til at oplyse om  

 løn-  

 og ferieforhold, opsigelsesvarsler m.m. efter ansættelsesbevisloven eller  

 kollektiv overenskomst.
Ansættelsesforholdet kan derudover være omfattet af  

 kollektiv overenskomst.
En privat leverandør kan over for skolen stille en praktikplads  

 til rådighed og dermed give tilsagn om at indgå en ansættelsesaftale.
En  

 ansøger kan dog også søge optagelse på skolen med et allerede givet tilsagn  

 fra  

 en privat leverandør om at indgå en ansættelsesaftale.
Efter den gældende  

 ordning er det den enkelte skole, der inden for den fastsatte dimensionering  

 optager de bedst egnede elever på baggrund af lovens adgangskrav (§ 11) og de  

 supplerende personlige kvalifikationskrav (§ 13). Denne ordning videreføres  

 uændret og finder således anvendelse for alle elever, uanset om ansøgeren  

 efterfølgende skal have ansættelse hos en offentlig eller en privat  

 leverandør,  

 og uanset om den pågældende ansøger allerede har tilsagn om en  

 uddannelsesaftale med en privat arbejdsgiver.
Det vil endvidere fortsat være  

 skolen, der fordeler ansøgerne på de kommunale praktikpladser, som skolen er  

 tildelt.
 Alle bestemmelser om uddannelsens prøver, bedømmelse,  

 uddannelsesbeviser, uddannelsesplaner og uddannelsesordning m.v. videreføres  

 uændret og finder således også anvendelse i relation til private leverandører  

 og elever, der indgår ansættelsesaftale med en privat leverandør.
Til nr. 2 Med den foreslåede ændring til §§ 18, 22 og 22 a om  

 fællesbestyrelsernes sammensætning udvides fællesbestyrelserne med  

 repræsentanter for de private leverandører, der udbyder praktisk og personlig  

 hjælp m.v.  

    

  

 Repræsentanterne kan deltage  

 i bestyrelsens arbejde som tilforordnede uden stemmeret.
Dette indebærer, at  

 repræsentanterne for de private leverandører deltager i fællesbestyrelsernes  

 almindelige virksomhed, men formelt ikke deltager i konkrete beslutninger,  

 som  

 bestyrelsen skal træffe i henhold til lovens § 19, eksempelvis godkendelse af  

 skolernes budget og uddannelsesordninger.
Derved gives private leverandører  

 indflydelsesmulighed samtidig med, at pariteten i bestyrelsens sammensætning  

 bevares, og samtidig med, at de kommunale myndigheder vedbliver at have  

 afgørende indflydelse på uddannelsernes dimensionering og forvaltning.
 Hvis der er flere konkurrerende foreninger, der varetager de  

 private leverandørers interesser, skal disse foreninger besætte pladserne i  

 fællesbestyrelsen efter fælles overenskomst eller tildeles en plads hver.  

 Antallet af pladser fastsættes lokalt af den myndighed, der nedsætter  

 fællesbestyrelsen ifølge lovens §§ 18,  

    

  

 22 og 22a.
Som konsekvens af den foreslåede ændring vil de færdiguddannede  

 fremover muligvis være organiseret i forskellige organisationer.
I den  

 forbindelse skal også disse organisationer besætte de færdiguddannedes  

 pladser  

 i fællesbestyrelserne efter fælles overenskomst.
 Kan fælles overenskomst ikke opnås mellem de berettigede  

 organisationer og foreninger, kan den enkelte fællesbestyrelse varetage sine  

 opgaver, uden at disse organisationer og foreninger er repræsenteret i  

 bestyrelsen.
Til nr. 3 Private leverandører bliver efter forslaget repræsenteret som  

 tilforordnede i det uddannelsesråd, der inden for det enkelte amt rådgiver  

 fællesbestyrelsen og skolelederen om uddannelsen til social- og  

 sundhedshjælper  

 og social- og sundhedsassistent.
Dette indebærer i lighed med repræsentation  

 i  

 fællesbestyrelsen, at repræsentanterne for de private leverandører deltager i  

 uddannelsesrådets almindelige virksomhed, men formelt ikke er deltagere i  

 rådets konkrete rådgivning i relation til fællesbestyrelsen.
Antallet af  

 repræsentanter fastsættes af fællesbestyrelsen.
I lighed med sammensætningen af fællesbestyrelserne, jf.  

 bemærkningerne herom til nr. 2,  

    

  

 skal  

 pladserne for de lokale arbejdstagere besættes efter fælles overenskomst,  

 såfremt de lokale arbejdstagere er organiseret i forskellige foreninger.
Kan  

 fælles overenskomst ikke opnås, kan det enkelte uddannelsesråd varetage sine  

 opgaver, uden at de lokale arbejdstagere er repræsenteret i rådet.
Til nr. 4 Bestemmelsen indebærer, at også private leverandører får  

 mulighed for at indgå aftaler med ansættende kommunale myndigheder og andre  

 private leverandører om gennemførelse af praktikperioder.
Behovet for at  

 indgå  

 sådanne aftaler vil være aktuelt i de tilfælde, hvor en privat leverandør  

 eksempelvis kun varetager plejen på et plejehjem og derfor ikke kan tilbyde  

 forskellige og varierende arbejdsopgaver inden for hele det primærkommunale  

 bistands-, pleje- og omsorgsområde, sådan som reglerne for praktikuddannelsen  

 kræver.
I sådanne tilfælde vil en privat leverandør (ligesom en kommunal  

 leverandør i øvrigt allerede kan efter den gældende bestemmelse) efter  

 forslaget kunne indgå aftaler med en anden privat leverandør eller en  

 kommunal  

 ansættelsesmyndighed, der varetager plejen inden for andre dele af det  

 samlede  

 bistands-, pleje og omsorgsområde - eksempelvis plejeopgaver inden for  

 hjemmeplejen.
Muligheden for indgåelse af sådanne aftaler mellem forskellige  

 leverandører af praktisk og personlig hjælp m.v. ændrer ikke ved, at  

 uddannelsen kun kan gennemføres på grundlag af en ansættelsesaftale indgået  

 med  

 én leverandør, der uændret i forhold til de gældende bestemmelser har det  

 endelige  

 ansvar for hele elevens praktikuddannelse - dvs. også for de dele af  

 praktikuddannelsen, der efter aftale gennemføres af andre private eller  

 kommunale leverandører.
Det samme gælder det endelige ansvar for elevens løn  

 og  

 arbejdsforhold.
 Der er ikke foreslået nye formelle krav til proceduren eller  

 indholdet af aftaler mellem udbydere af praktisk og personlig hjælp m.v.,  

 idet  

 ønsket har været at videreføre den gældende ordning uændret for derved at  

 give  

 såvel de private leverandører som de ansættende kommunale myndigheder  

 mulighed  

 for at indgå aftaler, der er tilpasset lokale/regionale forhold.
Til nr. 5 Ændringsforslaget er foranlediget af lovreformen i 2001 af de  

 grundlæggende social- og sundhedsuddannelser, som Folketinget vedtog den 8.  

 maj  

 2001 (L 180), jf.
Folketingstidende 2000-2001, Folketingets Forhandlinger,  

 spalte 5720, 7339, 7705, Tillæg A, spalte 5383, 5360, Tillæg B, spalte 926 og  

 Tillæg C, spalte 669. Indtil reformen havde de grundlæggede social- og  

 sundhedsuddannelser bestået af obligatoriske områdefag og valgfrie  

 prøveforberedende enkeltfag (jf. §§ 5 og 10 i dagældende bekendtgørelse nr.  

 799  

 af 21. november 1990 om de grundlæggende social- og sundhedsuddannelser inden  

 for bistands-, pleje- og omsorgsområdet m.v.). De obligatoriske områdefag  

 dækkede  

 alle obligatoriske fag i uddannelserne.
Med reformlovens vedtagelse og den  

 efterfølgende udstedelse af bekendtgørelse om de grundlæggede social- og  

 sundhedsuddannelser (bekendtgørelse nr. 1073 af 17. december 2001) blev  

 fagterminologien ændret, så de obligatoriske fag nu udgøres af både grundfag  

 og  

 områdefag, jf. bekendtgørelsens § 27.
Den ændrede fagterminologi har medført en uklarhed om, i  

 hvilket omfang eleverne skal betale for  

    

  

 lærebøger, idet det af den gældende lovs § 34, stk. 7, fremgår, at amtsrådet  

 kan bestemme, at eleverne selv anskaffer lærebøger til brug for  

 undervisningen  

 i obligatoriske områdefag  .
Bestemmelsen er en uændret  

 videreførelse af den  

 før reformen gældende bestemmelse, hvor obligatoriske områdefag  

 som anført  

 dækkede alle obligatoriske fag i uddannelserne.
Det var imidlertid ikke tanken at begrænse bestemmelsens  

 anvendelsesområde til kun at omfatte en del af de obligatoriske fag.
Den  

 foreslåede ændring skal derfor tydeliggøre og dermed sikre, at amterne  

 fortsat  

 har mulighed for at beslutte, at eleverne selv skal betale for lærebøger til  

 brug for alle obligatoriske fag i uddannelserne.
Bestemmelsen er i øvrigt  

 begrundet i, at lærebøger i de obligatoriske fag generelt har en betydelig  

 nytteværdi for eleverne efter endt uddannelse, og det er almindeligt, at  

 eleverne forsyner dem med personlige notater.
Til § 2 Det foreslås, at loven  

 træder i kraft den 1. januar 2004. Derved vil skolerne kunne optage  

 privatansatte elever med uddannelsesstart allerede i begyndelsen af 2004.
Bilag 1 Lovforslaget  

 sammenholdt med gældende lovgivning Gældende formulering Lovforslaget I lov nr. 343 af 16. maj 2001 om grundlæggende  

 social- og sundhedsuddannelser, som ændret ved  

    

 § 69 i lov nr. 145 af 25. marts 2002,  

    

 § 3 i lov nr. 297 af 30. april 2003 og § 8  

 i lov nr. 299 af 30. april 2003, foretages følgende ændringer:
§ 14.  

  

 Uddannelserne gennemføres på grundlag af en ansættelsesaftale mellem eleven  

 og et amtsråd, en kommunalbestyrelse eller bestyrelsen for Hovedstadens  

 Sygehusfællesskab.
Ansættelsesaftalen skal være indgået, inden eleven  

 begynder på uddannelsen, og omfatte både skoleundervisning og  

 praktikuddannelse.
Er eleven under 18 år, kræves der samtykke fra  

 forældremyndighedens indehaver.
 1.  

  

 I  

  

 § 14  

  

 indsættes efter 1. pkt.:
»Uddannelsen til social-  

 og sundhedshjælper kan endvidere gennemføres på grundlag af en  

 ansættelsesaftale mellem eleven og en privat leverandør af personlig og  

 praktisk hjælp m.v.  

 « § 18.  

  

 Amtsrådet nedsætter en fællesbestyrelse for uddannelserne, jf. dog § 22.  

 Fællesbestyrelsen består af en formand og 14 medlemmer.
Stk. 2.  

  

 Formanden  

 udpeges af amtsrådet. 7 medlemmer udpeges af amtsrådet og  

 kommunalbestyrelserne i amtet i forening. 7 medlemmer udpeges af de  

 færdiguddannedes organisationer.
Skolelederne tilforordnes fællesbestyrelsen.
Stk. 3.  

  

 --- Stk. 4.  

  

 --- 2.  

  

 I  

  

 § 18, stk. 2, 4. pkt  

  

 .,  

  

 § 22, stk. 1, 3. pkt  

  

 .,  

  

 og § 22 a, stk. 1, 3. pkt  

  

 ., indsættes  

 efter  

 »Skolelederne  

 «  

 :  

 »og  

 en eller flere repræsentanter for de private leverandører af personlig og  

 praktisk hjælp m.v.  

 « § 22.  

  

 Kommunalbestyrelserne i Københavns Kommune og Frederiksberg Kommune samt  

 bestyrelsen for Hovedstadens Sygehusfællesskab nedsætter en fællesbestyrelse  

 for uddannelserne og udpeger bestyrelsens formand i forening.
Halvdelen af  

 medlemmerne udpeges af Københavns Kommune, Frederiksberg Kommune og  

 Hovedstadens Sygehusfællesskab i forening og halvdelen af de færdiguddannedes  

 organisationer.
Skolelederne tilforordnes fællesbestyrelsen.
Stk. 2-5.  

  

 --- § 22 a.  

  

 Kommunalbestyrelsen i Bornholms Kommune nedsætter en fællesbestyrelse for  

 uddannelserne og udpeger bestyrelsens formand og halvdelen af bestyrelsens  

 medlemmer.
De øvrige medlemmer udpeges af de færdiguddannedes organisationer.  

 Skolelederne tilforordnes fællesbestyrelsen.
§ 20.  

  

 Fællesbestyrelsen nedsætter to uddannelsesråd.  


  

 Uddannelsesrådene sammensættes sådan, at der er ligelig  

 repræsentation fra de ansættende kommunale myndigheder og fra de lokale  

 arbejdstagere.
Repræsentanter for skoleledere, lærere og elever tilforordnes  

 rådene.
 Stk. 2.  

  

 Uddannelsesrådene rådgiver i forening fællesbestyrelsen og skolelederen om  

 grundforløbet, jf. § 2.
 Stk. 3.  

  

 Uddannelsesrådene rådgiver hver især fællesbestyrelsen og skolelederen,  

 henholdsvis om uddannelserne i henhold til §§ 4 og 5, henholdsvis om  

 uddannelsen i henhold til § 6.
 3.  

  

 I  

  

 § 20, stk. 1  

  

 , indsættes som  

  

 4. pkt  

  

 .:
»En eller flere repræsentanter for de  

 private leverandører tilforordnes det råd, der rådgiver om uddannelserne i  

 henhold til §§ 4 og 5, jf. stk. 3.  

 « § 25.  

  

 --- Stk. 2.  

  

 Et  

 amtsråd eller en kommunalbestyrelse kan indgå aftale med et andet amtsråd  

 eller en anden kommunalbestyrelse om afvikling af praktik.
 4.  


  

 § 25, stk. 2  

  

 , affattes således:
»Stk. 2.  

  

 Et amtsråd, en kommunalbestyrelse eller en privat  

 leverandør af personlig og praktisk hjælp m.v. kan indgå aftale med et andet  

 amtsråd, en kommunalbestyrelse eller privat leverandør om gennemførelse af  

 praktik.  

 « § 34.  

  

 --- Stk. 2 - 6  

  

 ---- Stk. 7.  

  

 Amtsrådet  

 kan bestemme, at eleverne selv anskaffer lærebøger til brug ved  

 undervisningen i obligatoriske områdefag og i begrænset omfang øvrige  

 undervisningsmidler.
Amtsrådet kan endvidere bestemme, at eleverne betaler  

 for fotokopier til undervisningsbrug.
Betalingen for fotokopier kan  

 fastsættes som en gennemsnitsbetaling for skolens elever eller for grupper af  

 elever på skolen.
Stk. 8.  

  

 -- 5.  

  

 I  

  

 §  


  

 34,  

 stk. 7, 1. pkt.,  

  

 ændres  

 »områdefag  

 «  

 til:  

 »fag  

 «.
