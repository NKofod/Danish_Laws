(Teknisk forskrift nr. 5.5.02-1) I medfør af § 5 stk. 4 i Industri- og Handelsstyrelsens bekendtgørelse nr.  

 168 af 19. marts 1991 om akkreditering af selskaber mv. til certificering af  

 personer, produkter og systemer fastsættes:
 1. Ansøgning om akkreditering til certificering af  

 produkter, service- og tjenesteydelser indsendes til Industri- og  

 Handelsstyrelsen.
 2. I ansøgningen skal selskabet dokumentere, at det  

 opfylder kravene i:
 - de paragraffer i Industri- og Handelsstyrelsens bekendtgørelse nr. 168  

 af 19. marts om akkreditering af selskaber mv. til certificering af personer,  

 produkter og systemer, der vedrører certificering af produkter, service- og  

 tjenesteydelser.
 - Dansk Standard DS/EN 45011 »Generelle kriterier for  

 certificeringsorganer, der udfører produktcertificering«.
 - Teknisk forskrift nr. 5.5.01: Bestemmelser for akkrediterede selskaber,  

 der udfører produktcertificering.
 3. Formålet med akkrediteringen.
 3.1 Formålet med akkrediteringen skal være entydigt defineret og afgrænset  

 med hensyn til:
a. de produkter, service- og tjenesteydelser, der certificeres, b. de standarder og andre dokumenter efter hvilke produkterne, service- og  

 tjenesteydelserne certificeres, c. hvilke funktioner certificeringen omfatter med hensyn til  

 initialprøvning (typeprøvning), inspektion, vurdering og overvågning af  

 fabrikation og kvalitetsstyring samt overvågning og prøvning af producerede  

 produkter.
 3.2 Dersom certificeringen er foranlediget af eller primært skal benyttes  

 til opfyldelse af legale bestemmelser, anføres de legale bestemmelser i  

 ansøgningen.
 4. Ansøgningsmaterialet skal omfatte en  

 kvalitetshåndbog for certificeringsområdet.
 5. Såfremt kvalitetshåndbogen ikke klart redegør for  

 følgende, skal ansøgningen suppleres med:
a.
Generelle oplysninger om ansøgeren: Navn, adresse, selskabsretlige  

 status, interne organisation incl. organisationsdiagram, personalemæssige og  

 andre ressourcer mv., idet der specielt redegøres for:
 - personalemæssige ressourcer til bedømmelse af virksomheders  

 kvalitetsstyringssystemer med angivelse af, hvilke systemkrav ressourcerne  

 dækker, tillige med produktområder, med mindre sidstnævnte er identisk med  

 produktområdet for certificeringen.
- personalemæssige ressourcer til udførelse af inspektion hos  

 virksomhederne - såvel personalemæssige som øvrige ressourcer til prøvning og  

 kalibrering, dersom ansøgeren selv varetager certificeringsaktiviteter, der  

 nødvendiggør ovennævnte ressourcer.
I modsat fald skal der redegøres for  

 ovennævnte under pkt. f.
b.
Oplysninger om tilhørsforhold eller tilknytning til en (større)  

 organisation.
Er dette tilfældet redegøres for denne organisations formål,  

 vedtægter og aktiviteter.
c.
Oplysning om ejerforhold, herunder økonomisk tilknytning til andre  

 organisationer, virksomheder, interessegrupper mv.
d.
Oplysning om økonomiske forhold for såvel certificeringsområdet som  

 resten af den organisation certificeringsområdet tilhører.
e.
Redegørelse for anvendelse af og de nødvendige kvalifikationer for  

 eksperter, der medvirker ved certificeringsaktiviteter.
f.
Procedurer for anvendelse af underleverandører ved  

 certificeringsaktiviteterne.
g.
Oplysning om ansøgte, nuværende eller tidligere godkendelser,  

 akkrediteringer fra andre godkendende eller akkrediterende organer, samt en  

 redegørelse for afvigelser mellem disse og denne ansøgning.
h.
Belysning af uvildighed for såvel egen organisation som for de anvendte  

 eksperter og underleverandører.
i.
Redegørelse for behandling af klager i forbindelse med certificering.
 6. Ansøgningen skal indeholde en redegørelse for  

 hidtidige certificerende virksomhed til belysning af rutine og erfaring.
