Den 8. december 1967 er der i København undertegnet en overenskomst mellem  

 Danmark, Finland, Norge og Sverige om samarbejde med hensyn til kontrollen  

 med overholdelse af de til undgåelse af forurening af havet med olie  

 fastsatte bestemmelser.
Overenskomstens ordlyd er som følger:
Overenskomst mellem Danmark, Finland, Norge og Sverige om samarbejde med hensyn til  

 kontrollen med overholdelse af de til undgåelse af forurening af havet med  

 olie fastsatte bestemmelser.
 Regeringerne i Danmark, Finland, Norge og Sverige, som gennem samarbejde  

 har til hensigt af fremme kontrollen med overholdelse af den internationale  

 konvention til undgåelse af forurening af havet med olie og de på dette  

 område gældende nationale bestemmelser, er blevet enige om følgende:
Artikel 1 En kontraherende stat skal uopholdeligt underrette vedkommende myndighed i  

 anden kontraherende stat om iagttagelse af betydeligere olieforekomst på  

 havet, som kan befrygtes at ville drive mod den anden stat.
Artikel 2 En kontraherende stat skal underrette vedkommende myndighed i anden  

 kontraherende stat om konstateret overtrædelse af olieforureningsbestemmelser  

 begået inden for de kontraherende staters søterritorier og tilgrænsende  

 farvande af skib, hjemmehørende i den anden stat.
Artikel 3 De kontraherende stater skal yde hinanden bistand med henblik på  

 undersøgelse af formodede overtrædelser af olieforureningsbestemmelserne  

 inden for de kontraherende staters søterritorier og tilgrænsende farvande.
 Sådan bistand kan omfatte undersøgelse af oliedagbog, skibs- og  

 maskindagbog og udtagelse af olieprøver m.v.
Artikel 4 De kontraherende stater skal årlig udveksle oplysninger om inden for den  

 enkelte stats søterritorium konstaterede betydeligere olieforureninger og de  

 forholdsregler, der måtte være taget i det enkelte tilfælde.
Artikel 5 De kontraherende stater skal i øvrigt udveksle oplysninger om Artikel 6 Ønsker en af de kontraherende stater at opsige overenskomsten, skal  

 skriftlig meddelelse herom tilstilles den danske regering, som uopholdeligt  

 skal underrette de øvrige kontraherende stater om opsigelsen og om datoen for  

 meddelelsens modtagelse.
 Opsigelsen gælder kun den stat, som har afgivet den, og træder i kraft ved  

 udløbet af tolvmånedersdagen efter, at den er modtaget af den danske  

 regering, medmindre opsigelsen selv indeholder en længere frist.
Artikel 7 Overenskomsten skal deponeres i det danske udenrigsministerium, og  

 bekræftede afskrifter skal af dette ministerium tilstilles enhver af de  

 kontraherende staters regeringer.
Artikel 8 Overenskomsten træder i kraft 1 måned efter undertegnelsen.
Til  

 bekræftelse heraf har de respektive befuldmægtigede underskrevet denne  

 overenskomst.
 Udfærdiget i København den 8. december 1967 i eet eksemplar på dansk,  

 finsk, norsk og svensk, idet alle tekster har samme gyldighed.
 Overenskomsten træder i medfør af artikel 8 i kraft den 8. januar 1968.
 Udenrigsministeriet, den 22. december  

 1967.
H.
Tabor.
