Fremsat den 8. oktober 1998 af miljø- og  

 energiministeren (Svend Auken) Forslag til Lov om ændring af lov om  

 miljøbeskyttelse (Bemyndigelse til ministeren til at fastsætte regler  

 om uddannelse af brøndborere) § 1 I lov om miljøbeskyttelse, jf. lovbekendtgørelse nr. 625 af  

 15. juli 1997, som ændret ved lov nr. 408 af 26. juni 1998, lov nr. 409  

 af 26. juni 1998, § 1 i lov nr. 478 af 26. juni 1998 og § 2 i lov nr. 479 af  

 1. juli 1998, foretages følgende ændring:
 1. Efter § 19 indsættes:
»§ 19 a.
Ministeren kan fastsætte regler  

 om, at den, der er beskæftiget med udførelse og sløjfning  

 af boringer og brønde (brøndborere), skal have bevis for at  

 have modtaget undervisning eller på anden måde at besidde  

 erfaring i miljømæssig og teknisk forsvarlig udførelse af  

 opgaven.
Ministeren kan desuden fastsætte regler om undervisningens  

 indhold og om kravene til opnåelse af bevis.« § 2 Loven træder i kraft den 1. februar 1999.
Bemærkninger til lovforslaget Almindelige bemærkninger 1. Baggrund for lovforslaget Lovforslaget indeholder hjemmel for ministeren til at  

 fastsætte nærmere regler om, at den, der er beskæftiget med  

 udførelse eller sløjfninger af boringer på land  

 (brøndborere), skal have bevis for at have modtaget undervisning eller  

 for på anden måde besidde erfaring i miljømæssig og  

 teknisk forsvarlig udførelse af opgaven.
Ministeren kan i den  

 forbindelse fastsætte regler om undervisningens indhold og kravene til  

 opnåelse af bevis.
 Det er vurderingen, at den eksisterende hjemmel i lovens  

 § 7, stk. 3 om uddannelse af personale, der betjener bestemte  

 forurenende anlæg, ikke giver mulighed for udstedelse af regler for  

 uddannelse af brøndborere.
Der blev i folketingsåret 1994/95 med  

 Beslutningsforslag nr.
B 108 stillet forslag om etablering af en  

 autorisationsordning for brøndborere, således at det sikres, at  

 boringer i undergrunden i dybder, der kan udgøre en risiko for  

 grundvandet, udføres forskriftsmæssigt, og at boringer og  

 brønde, der sløjfes, ligeledes forsegles  

 forskriftsmæssigt.
Regeringen tilsluttede sig den 10. maj 1995 sigtet  

 med beslutningsforslaget således, at der etableres en  

 certificeringsordning for personer, der må udføre boringer  

 på land.
Der eksisterer ikke i dag en særlig uddannelse som  

 brøndborer, og miljø- og energiministeren har i brev af 19.  

 juli 1995 til Folketingets Miljø- og Planlægningsudvalg som svar  

 på spørgsmål 3 og 4 til Beslutningsforslag B 108, bilag 2  

 og 3, foreslået, at der udarbejdes en ordning i lighed med den  

 uddannelsesordning, der er indført for erhvervsmæssige brugere  

 af bekæmpelsesmidler, jf.
Miljøministeriets  

 bekendtgørelse nr. 360 af 24. maj 1993.
1.1. Lovforslagets indhold Lovforslaget giver ministeren bemyndigelse til at  

 fastsætte regler om, at den, der er beskæftiget med  

 udførelse eller sløjfninger af boringer på land  

 (brøndborere), skal have bevis for at have modtaget undervisning eller  

 for på anden måde besidde erfaring i miljømæssig og  

 teknisk forsvarlig udførelse af opgaven.
 Bestemmelsen gør det muligt dels at stille krav om  

 deltagelse i undervisningsforløb eventuelt afsluttet med eksamen, dels  

 at stille krav om, at den, der forestår udførelse af en  

 bestemt opgave, skal besidde erfaring i miljømæssig og teknisk  

 forsvarlig udførelse af opgaven.
2. Økonomiske og administrative konsekvenser for det  

 offentlige Da lovforslaget alene er en hjemmelsbestemmelse har  

 lovforslaget ingen økonomiske eller administrative konsekvenser for  

 staten, amterne eller kommunerne.
Den bekendtgørelse, der vil blive  

 udstedt om brøndboreruddannelsen, vil dog have både  

 økonomiske og administrative konsekvenser for det offentlige, idet  

 etablering af uddannelsen som brøndborer som AMU-kursus betyder, at  

 der anvendes offentlige midler hertil, ligesom der anvendes administrative  

 ressourcer hertil.
Der forventes af være i alt 300-350 potientielle  

 kursister, og prisen per kursist skønnes af blive ca. 35.000 kr.
Det  

 betyder, at de samlede udgifter for det offentlige kan skønnes til  

 mellem 10 mio. kr. og 12 mio. kr.
3. Lovforslagets miljømæssige konsekvenser Lovforslaget har ikke i selv miljømæssige  

 konsekvenser, men danner grundlag for fastsættelse af regler, som af  

 hensyn til beskyttelsen af grundvandet skal sikre, at den, der er  

 beskæftiget med boringer er kompetent hertil.
4. Lovforslagets økonomiske og administrative konsekvenser for  

 erhvervslivet Arbejdsministeriet har givet tilladelse til, at der ydes  

 tilskud til udvikling af uddannelsesplaner for brøndboring, hvorefter  

 uddannelsen kan etableres og finansieres inden for AMU-systemet,  

 således at der vil blive ydet tilskud til såvel udvikling af  

 uddannelsen som kursisternes deltagelse heri samt leje af borerigge.
 Lovforslaget har dermed ingen økonomiske eller  

 administrative konsekvenser for erhvervslivet.
Da lande som f.eks.
Tyskland, Frankrig, Nepal, Nigeria,  

 Malawi og Tanzania, kræver dokumentation for en kvalificerende  

 undervisning som betingelse for at kunne udføre borearbejde m.v.,  

 må det forventes, at ordningen vil få en positiv effekt på  

 beskæftigelsen inden for borebranchen.
 Lovforslaget vurderes ikke i sig selv at indebære  

 mer/mindrearbejde for virksomhederne.
5. Hørte myndigheder og organisationer Advokatrådet, Amtsrådsforeningen i Danmark,  

 Arbejderbevægelsens Erhvervsråd, Arbejdsministeriet,  

 Arbejdsmarkedstyrelsen, Danmarks Havfiskeriforening, Danmarks  

 Miljøundersøgelser, Danmarks Naturfredningsforening, Danmarks  

 og Grønlands Geologiske Undersøgelse, Danmarks  

 Sportsfiskerforbund, Dansk Arbejdsgiverforening, Dansk  

 Brøndejerforening, Dansk Familielandbrug, Dansk Fiskeriforening, Dansk  

 Handel og Service, Dansk Industri, Danske Vandværkers forening, De  

 danske landboforeninger, Erhvervsministeriet, Ferskvandsfiskeriforeningen for  

 Danmark, Finansministeriet, Forbrugerrådet, Forbrugerstyrelsen,  

 Foreningen af Kommunale Chefer, Foreningen af Miljømedarbejdere i  

 Kommunerne, Foreningen af Danske Brøndborere, Foreningen af Private  

 Vandværker, Foreningen af Rådgivende Ingeniører,  

 Forsvarsministeriet, Frederiksberg Kommune, Friluftsrådet,  

 Fødevareministeriet, Greenpeace, Handelskammeret,  

 Håndværksrådet, Indenrigsministeriet, Justitsministeriet,  

 Kommunalteknisk Chefforening, Kommunernes Landsforening, Københavns  

 Kommune, Landbrugets Rådgivningscenter, Landbrugsrådet,  

 Landsforeningen Økologisk Jordbrug, Landsorganisationen i Danmark (LO),  

 Miljøklagenævnet, Ministeriet for Fødevarer, Landbrug og  

 Fiskeri, MLK-Sammenslutningen, Naturfredningsrådet,  

 Naturklagenævnet, NOAH, SID, Skatteministeriet, Sundhedsministeriet,  

 Trafikministeriet, Undervisningsministeriet, Verdensnaturfonden og  

 Økonomiministeriet.
6. Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte  

 bestemmelser Til § 1 Til nr. 1 Lovforslaget skaber hjemmel for ministeren til at  

 fastsætte regler om, at den, der er beskæftiget med  

 udførelse eller sløjfninger af boringer på land  

 (brøndborere), skal have bevis for at have modtaget undervisning eller  

 for på anden måde besidde erfaring i miljømæssig og  

 teknisk forsvarlig udførelse af opgaven.
Ministeren kan i den  

 forbindelse fastsætte regler om undervisningens indhold og kravene til  

 opnåelse af bevis.
 Der henvises i øvrigt til de almindelige  

 bemærkninger.
Til § 2 Det foreslås, at loven træder i kraft den 1.  

 februar 1999.
