 Herved bekendtgøres lov om tipning, jfr. lovbekendtgørelse  

 nr. 348 af 3. august 1967, med de ændringer, der følger af lov nr. 29 af 4.  

 februar 1970, lov nr. 464 af 25. november 1970 og lov nr. 309 af 10. juni  

 1976.
 § 1.  Ministeren for skatter og afgifter bemyndiges  

 til at meddele bevilling til foranstaltning af væddemål, såkaldet  

 "tipning" i forbindelse med idræts- og væddekamp, heste- og  

 cyklevæddeløb dog undtaget, mod erlæggelse af en afgift til staten på 20  

 pct.(* 1) af indskudssummen.
Stk. 2.  Bevillingshaveren kan med ministeren for  

 skatter og afgifters godkendelse fastsætte regler for frembringelse af  

 erstatningsresultater, som om fornødent kan anvendes som grundlag for  

 tipningen i forbindelse med de i stk. 1 omhandlede idræts- og væddekampe.
§ 2.  Bevilling må kun gives til et selskab, der skal  

 organiseres som aktieselskab, og kun for 5 år ad gangen.
Fornyelse af  

 bevilling kræver godkendelse af folketingets finansudvalg.
 Stk. 2.  Bestemmelserne i aktieselskabsloven kommer til  

 anvendelse på dette selskab for alle forhold, hvor bestemmelserne i  

 nærværende lov ikke medfører andet.
 Stk. 3.  Selskabets vedtægter og eventuelle ændringer i  

 disse skal godkendes af ministeren for skatter og afgifter.
§ 3.  Aktiekapitalen i selskabet skal være på 250.000  

 kr.
Af aktiekapitalen tegner staten 70 pct., medens den øvrige kapital  

 tilbydes "Dansk Idræts-Forbund", "De danske Skytte-,  

 Gymnastik- og Idrætsforeninger" og "De danske  

 Gymnastikforeninger" til tegning med en tredjedel til hver.
Såfremt de  

 30 pct. af aktiekapitalen ikke måtte blive tegnet af de pågældende  

 organisationer, tegner staten resten.
Aktierne kan ikke overdrages uden  

 samtykke af selskabets bestyrelse.
Stk. 2.  Selskabet skal ledes af en bestyrelse,  

 bestående af en formand og indtil 10 medlemmer.
Formanden udnævnes af  

 ministeren for skatter og afgifter.
Ministeren for skatter og afgifter og  

 undervisningsministeren udnævner hver et og indenrigsministeren 2 af  

 bestyrelsens medlemmer, medens de i stk. 1 nævnte organisationer, der har  

 deltaget i aktietegningen, samt Dansk Boldspil Union vælger hver et medlem.  

 Selskabets medarbejdere kan efter reglerne i aktieselskabsloven udpege indtil  

 2 medlemmer af bestyrelsen samt suppleanter for disse.
Ministeren for skatter  

 og afgifter udpeger et af medlemmerne til som næstformand at fungere i  

 formandens forfald.
Af bestyrelsen, eksklusive formanden og de af  

 medarbejderne udpegede medlemmer, afgår det ældst udnævnte (valgte) medlem  

 hvert år, eventuelt efter lodtrækning.
Genudnævnelse (genvalg) kan finde  

 sted.
I tilfælde af formandens eller et bestyrelsesmedlems afgang uden for  

 tur foretages supplerende udnævnelse (valg). Hvis et af de af medarbejderne  

 udpegede medlemmer afgår uden for tur, indtræder den valgte suppleant.
 Stk. 3.  Ministeren for skatter og afgifter fastsætter  

 størrelsen af formandens og bestyrelsesmedlemmernes vederlag.
Stk. 4.  I dividende til aktionærerne udbetales 6 pct.  

 p.a.
Såfremt udbyttet i noget år ikke måtte nå den angivne størrelse, har  

 aktionærerne ret til i de følgende år at oppebære et tilsvarende forøget  

 udbytte.
 Stk. 5.  I tilfælde af selskabets opløsning har  

 aktionærerne højst krav på indløsning af deres aktier til pari kurs samt til,  

 foruden dividende for det løbende regnskabsår, at få udbetalt eventuel  

 resterende dividende, jfr. foran stk. 4. Om anvendelsen af den herefter  

 tilbageværende selskabsformue tages bestemmelse på finansloven.
 § 4.  Ministeren for skatter og afgifter drager omsorg  

 for fornødent tilsyn og kontrol med selskabets virksomhed og regnskab.  

 Omkostningerne herved bæres af selskabet.
 § 5.  Af indskudssummen skal 45 pct. anvendes til  

 gevinster til vinderne.
 § 6.  Af de gevinster, der tilfalder vinderne, skal  

 svares en afgift til statskassen på 15 pct., beregnet af den del af  

 gevinstbeløbet, der overstiger 200 kr.
 Stk. 2.  Gevinsterne er fritaget for indkomstskat til  

 stat og kommune.
§ 7.  Af det overskud, der fremkommer efter udredelsen  

 af statsafgiften, gevinsterne og udgifterne til administration, afskrivning,  

 henlæggelser m.v. samt dividende, anvendes til idrætsformål 71 pct., jfr.  

 stk. 2 og 3, til formål af almen kulturel karakter 7 pct., jfr. stk. 4, til velgørende  

 og andre almennyttige formål 5 pct., jfr. stk. 5, til støtte af ungdommens  

 friluftsliv 3,4 pct., jfr. stk. 6, og til støtte af andre ungdomsformål 13,6  

 pct., jfr. stk. 7.
Stk. 2.  Af det beløb, der i henhold til stk. 1 skal  

 anvendes til idrætsformål, tilfalder 44 pct.
Dansk Idræts-Forbund, 23 pct.  

 tilfalder De danske Skytte-, Gymnastik- og Idrætsforeninger, 18 pct.  

 tilfalder De danske Gymnastik- og Ungdomsforeninger, 4 pct. tilfalder Dansk  

 Firmaidræts Forbund, 2 pct. tilfalder Dansk Boldspil-Union og 2 pct.  

 tilfalder Danmarks Olympiske Komitee.
 Stk. 3.  For det beløb, der efter stk. 1 skal tilfalde  

 idrætsformål, og hvorover der ikke er disponeret efter stk. 2, træffer  

 indenrigsministeren med godkendelse af folketingets finansudvalg afgørelse om  

 størrelsen af det beløb, der i det enkelte år, skal anvendes og om dette  

 beløbs fordeling.
 Stk. 4.  For det beløb, der efter stk. 1 skal anvendes  

 til formål af almen kulturel karakter, træffer undervisningsministeren, for  

 så vidt angår 2/7, og ministeren for kulturelle anliggender, for så vidt  

 angår 5/7, med godkendelse af folketingets finansudvalg afgørelse om  

 størrelsen af de beløb, der i det enkelte år skal anvendes, og om disse  

 beløbs fordeling.
 Stk. 5.  For det beløb, der efter stk. 1 skal anvendes  

 til velgørende og andre almennyttige formål, træffer finansministeren med  

 godkendelse af folketingets finansudvalg afgørelse om størrelsen af det  

 beløb, der i det enkelte år skal anvendes, og om dette beløbs fordeling.
 Stk. 6.  For det beløb, der efter stk. 1 skal anvendes  

 til støtte af ungdommens friluftliv, træffer miljøministeren efter forslag  

 fra Friluftsrådet og med godkendelse af folketingets finansudvalg afgørelse  

 om størrelsen af det beløb, der i det enkelte år skal anvendes, og om dette  

 beløbs fordeling.
 Stk. 7.  For det beløb, der efter stk. 1 skal anvendes  

 til støtte af andre ungdomsformål, træffer undervisningsministeren efter  

 forslag fra Dansk Ungdoms Fællesråd og med godkendelse af folketingets  

 finansudvalg afgørelse om størrelsen af det beløb, der i det enkelte år skal  

 anvendes, og om dette beløbs fordeling.
 Stk. 8.  Ved afgørelser efter stk. 4-7 skal vedkommende  

 minister tilstræbe, at fordelingen sker med den størst mulige alsidighed  

 inden for det angivne formål.
 Stk. 9.  Beløb, der ikke kommer til anvendelse i de  

 enkelte år, jfr. stk. 3-7, henlægges til særlige fonds under vedkommende  

 ministeriums bestyrelse.
 § 8.  Selskabet er fritaget for at svare  

 selskabsskatter til stat og kommune.
 Stk. 2.  Stiftelsesoverenskomst og vedtægter for  

 selskabet samt de af dette udstedte aktier (interimsbeviser) kan udfærdiges  

 på ustemplet papir.
 § 9.  (Ophævet).
§ 10.  Foranstaltning af anden tipning her i landet  

 end den i denne lov hjemlede samt formidling af deltagelse i udenlandsk  

 tipning straffes med bøde, hæfte eller fængsel indtil 6 måneder.
Under  

 skærpende omstændigheder, herunder navnlig når lovovertrædelsen har haft en  

 særlig omfattende karakter, kan straffen stige til fængsel i 1 år.
 Stk. 2.  Den, der deltager i en sådan ulovlig eller  

 ulovligt formidlet tipning, som omhandlet i stk. 1, straffes med bøde.
 Stk. 3.  Det staten unddragne afgiftsbeløb, jfr. § 1,  

 bliver at erstatte.
Stk. 4.  Formidling af deltagelse i tipning i henhold  

 til denne lov gennem erhvervsmæssig modtagelse af indskud af andre end de  

 autoriserede forhandlere af tipskuponer (såkaldt klubtipning) samt avertering herom er forbudt.
 Stk. 5.  Afholdelse af præmiekonkurrencer, bortlodning  

 o.lign. på grundlag af eller ved benyttelse af de officielle tipskuponer er  

 forbudt.
 Stk. 6.  Overtrædelse af bestemmelserne i stk. 4 og 5  

 straffes med bøde.
§ 11.  Sager angående overtrædelse af denne lov  

 behandles som politisager.
For så vidt angår sager, der rejses i henhold til  

 § 10, stk. 1, finder de i lov om rettens pleje kap. 68-69 og 71-72 omhandlede  

 retsmidler dog anvendelse i samme omfang som i sager, som det efter  

 almindelige regler tilkommer statsadvokaten at forfølge.
 § 12.  (Ophævet).
 § 13.  Ministeren for skatter og afgifter fastsætter  

 de fornødne nærmere regler for lovens gennemførelse og bemyndiges til at  

 afholde de dermed forbundne udgifter.
 § 14.  Ud over hvad der følger af de foranstående  

 bestemmelser, berøres lov nr. 73 af 30. marts 1895 om beskatning af spil ved  

 væddeløb m.m. ikke af nærværende lov.
 § 15.  (Ophævet).
 § 16.  Denne lov træder i kraft straks.
Lov nr. 3 9 af 10. juni 1976, hvis § 1, nr. 1 ændrer § 1, stk. 1, nr. 2, ophæver tidligere § 1, stk. 2, nr. 3 ændrer § 2, stk. 2, nr. 4 ændrer § 3, stk. 2, nr. 5 ændrer § 5, nr. 6 ændrer § 7, nr. 7 ophæver § 9, nr. 8 og 9 ændrer § 10, indeholder i § 3 følgende bestemmelse:
§ 3 Loven træder i kraft den 1. juli 1976.
Stk. 2.  Afgiften til staten, jfr. § 1, stk. 1, i lov om  

 tipning, som affattet ved § 1, nr. 1, udgør 19 pct. af indskudssummen i  

 regnskabsårene 1976-77 og 1977-78.
 Stk. 3.  Bestemmelserne i § 1, nr. 6, finder første gang  

 anvendelse i forbindelse med fordelingen af overskuddet for regnskabsåret  

 1976-77 for Dansk Tipstjeneste A/S.
 For dette regnskabsår skal dog mindst 64 mill. kr. anvendes til  

 idrætsformål, jfr. § 7, stk. 2 og 3, i lov om tipning, som affattet ved § 1,  

 nr. 6. Hvis 71 pct. af overskuddet for regnskabsåret 1976-77 er mindre end 64  

 mill. kr., afkortes forskelsbeløbet forholdsmæssigt i de beløb, der anvendes  

 til støtte af ungdommens friluftliv og til andre ungdomsformål.
 Ministeriet for skatter og afgifter, den  

 25. februar 1977.
 Svend Jakobsen.
/ Karen N.
Dahl.
 (* 1) I regnskabsårene 1976-77 og 1977-78 dog 19 pct., jfr. § 3, stk. 2, i  

 lov nr. 309 af 10. juni 1976.
