Fremsat den 1. november 2005 af Per Clausen (EL),  

 Jørgen Arbo‑Bæhr (EL), Line Barfod (EL),  

 Majbrit Berlau (EL), Rune Lund (EL) og Frank Aaen (EL) Forslag til folketingsbeslutning om  

 nationalt forbud mod at tilsætte fytosteroler til rugbrød og pølser Folketinget pålægger regeringen at gennemføre et nationalt  

 forbud mod at tilsætte fytosteroler til rugbrød og pølser.
Bemærkninger til forslaget EU har nu besluttet at give tilladelse til at tilsætte  

 plantesteroler, de såkaldte fytosteroler, til danskernes nationalspiser:  

 rugbrød og pølser.
Fytosteroler er et medicinalstof, der begrænser optaget af  

 kolesterol i kroppen.
I forvejen kan danskerne købe mælk, yoghurt og  

 margarine  

 med fytosteroler.
Nu advarer lægerne mod, at det bliver umuligt at holde styr  

 på, hvor meget skjult medicin vi indtager.
Institut for Fødevaresikkerhed og  

 Ernæring under Fødevaredirektoratet vurderer, at der ikke er tilstrækkelig  

 dokumentation  

 for, at fytosterolerne ikke har nogen bivirkninger i form af nedsat optagelse  

 af fedtopløselige vitaminer, at niveauet af galdesalte ikke kan påvirkes, og  

 at  

 der ikke sker en forskydning i balancen mellem kroppens egen produktion af  

 kolesterol og udefra tilført kolesterol.
Det er en forholdsvis lille gruppe  

 af  

 danskerne, der lider af et for højt kolesteroltal.
De nye produkter kan være  

 direkte farlige for langt størstedelen af danskerne, som er raske mennesker.
 EUs Videnskabelige Komité for Levnedsmidler (SCF) udtalte i  

 2002, at der ikke forelå dokumentation for yderligere gavnlige virkninger ved  

 et  

 indtag på over  

 3 g  

 pr. dag af fytosteroler, og at det derfor var fornuftigt at undgå indtag af  

 fytosteroler  

 på over  

 3 g  

 pr. dag.
 Af dagbladet Arbejderen den 20. oktober 2005 fremgår det  

 endvidere:
»Det er fuldstændig vildt at tilsætte den slags vitaminer i rugbrød  

 og pølser, som vi alle sammen spiser store mængder af hver dag, siger læge  

 Dorthe Halkjær til Arbejderen.
Hun er formand for sundheds- og  

 forebyggelsesudvalget i Praktiserende Lægers Organisation.
Risikoen er, at vores  

 sammensætning af vitaminer og mineraler bliver ændret, så vi pludselig får  

 for  

 mange af een slags vitaminer.
Det er faktisk sundhedsskadeligt for  

 eksempelvis  

 dine slimhinder og knogler at få for mange A- og D-vitaminer, advarer hun.
 Selv om man lider af et for  

 højt kolesteroltal, er de nye vitaminprodukter ikke nogen løsningen   

 tværtimod.
Det er forkasteligt, at flere  

 firmaer vil markedsføre sig på folks frygt for at få åreforkalkning og  

 blodpropper.
Hvis du føler, at du har et for højt kolesteroltal, er  

 overvægtig  

 eller ryger, skal du gå til lægen.
De nye vitamin-produkter giver folk en  

 falsk  

 tryghed.
De efterlader nemlig et indtryk af, at hvis bare du spiser rugbrød  

 med  

 phytosteroler, kan du ellers spise og drikke, som du plejer.
Den holder ikke.  

 Hvis du lider af for højt kolesterol, skal du motionere og spise sundt,  

 fastslår Dorthe Halkjær.
Institut for  

 Fødevaresikkerhed og Ernæring mener ikke, at de tre firmaer har fremlagt  

 tilstrækkelige beviser for, at medicinen ikke har nogen bivirkninger.  

 Instituttet anbefaler flere forsøg og slår samtidig fast, at der mere er tale  

 om medicin end om en fødevare.« Der er altså al mulig grund  

 til at forhindre, at disse produkter forsøges solgt i Danmark.  

 Forslagsstillerne  

 foreslår derfor, at regeringen gennemfører et nationalt forbud mod at  

 tilsætte fytosteroler  

 til rugbrød og pølser med udgangspunkt i, at danskernes kostsammensætning  

 gør,  

 at det vil være særlig problematisk at indføre disse produkter i Danmark.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nationalt forbud mod at tilsætte fytosteroler til  

 rugbrød og pølser.
(Beslutningsforslag nr.
B 23).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
