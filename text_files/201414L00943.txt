Betænkning afgivet af Sundheds- og Forebyggelsesudvalget den 19. maj 2015 Betænkning over Forslag til lov om ændring af sundhedsloven, lov om autorisation af sundhedspersoner og om sundhedsfaglig virksomhed, lov om foranstaltninger mod smitsomme og andre overførbare sygdomme og lov om folkekirkens kirkebygninger og kirkegårde (Præcisering af delegationsbestemmelser, befordringsordninger, offentliggørelse af påbud om sundhedsmæssige krav, ophævelse af betegnelsen embedslægeinstitutioner m.v.) [af ministeren for sundhed og forebyggelse (Nick Hækkerup)]:
1. Ændringsforslag Ministeren for sundhed og forebyggelse har stillet 9 ændringsforslag til lovforslaget.
2. Udvalgsarbejdet Lovforslaget blev fremsat den 29. januar 2015 og var til 1. behandling den 19. februar 2015. Lovforslaget blev efter 1. behandling henvist til behandling i Sundheds- og Forebyggelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i høring, og ministeren for sundhed og forebyggelse sendte den 20. november 2014 dette udkast til udvalget, jf.
SUU alm. del  bilag 105. Den 29. januar 2015 sendte ministeren for sundhed og forebyggelse de indkomne høringssvar og et notat herom til udvalget.
Spørgsmål Udvalget har stillet 5 spørgsmål til ministeren for sundhed og forebyggelse til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af ministeren for sundhed og forebyggelse, tiltrådt af udvalget:
 1) Titlen affattes således:
»Forslag til lov om ændring af sundhedsloven (Præcisering af delegationsbestemmelser, befordringsordninger og offentliggørelse af påbud om sundhedsmæssige krav)«.
[Korrektion af lovforslagets titel] Til § 1 2) Efter nr. 11 indsættes som nyt nummer:
»01. I § 171, stk. 4, der bliver stk. 5, ændres »stk. 3« til: »stk. 4«.« [Konsekvensændring] 3) Nr. 12-15, 17 og 18 udgår.
[Ændring vedrørende ophævelse af betegnelsen embedslægeinstitutioner m.v. udgår] Til § 2 4) Paragraffen udgår.
[Ændring vedrørende ophævelse af betegnelsen embedslægeinstitutioner m.v. udgår] Til § 3 5) Paragraffen udgår.
[Ændring vedrørende ophævelse af betegnelsen embedslægeinstitutioner m.v. udgår] Til § 4 6) Paragraffen udgår.
[Ændring vedrørende ophævelse af betegnelsen embedslægeinstitutioner m.v. udgår] Til § 6 7) I stk. 1 udgår »og 2«.
[Konsekvens af ændringsforslag nr. 8] 8) Stk. 2 udgår.
 Stk. 3 bliver herefter stk. 2.
[Ikrafttræden af visse dele af lovforslaget for Færøerne og Grønland udgår] 9) I stk. 3, der bliver stk. 2, ændres »15-18, 20 og §§ 2 og 3« til: »16 og 20«.
[Præcisering vedrørende eventuel ikrafttræden på Færøerne] Bemærkninger Til nr. 1-9 Der er enighed blandt de politiske partier om at udskille og stille den del af lovforslaget, som omhandler ophævelse af betegnelsen embedslægeinstitutioner m.v. i bero, idet drøftelser vedrørende Sundhedsstyrelsens tilsynsvirksomhed, herunder den organisatoriske indretning, fortsat udestår.
Som følge heraf stilles ændringsforslag, hvor alene lovforslagets øvrige dele  om præcisering af delegationsbestemmelser, befordringsordninger og offentliggørelse af påbud om sundhedsmæssige krav  fremmes.
 Ændringsforslagene indebærer derfor ingen indholdsmæssige ændringer af lovforslagets resterende dele bortset fra en konsekvensændring vedrørende sundhedslovens § 171, jf. ændringsforslag nr. 2.
 Den foreslåede ændring af § 171, stk. 4, der bliver stk. 5, er alene en konsekvens af lovforslagets § 1, nr. 9, hvori det foreslås at indsætte et nyt stk. 2 i sundhedslovens § 171, hvorefter stk. 2-4 bliver stk. 3-5. Det foreslås således at ændre henvisningen i § 171, stk. 4, fra stk. 3 til stk. 4.
Annette Lind (S) Flemming Møller Mortensen (S) Julie Skovsby (S) Karen J.
Klint (S) fmd.
Anne Sina (S) Rasmus Horn Langhoff (S) Orla Hav (S) Helle Løvgreen Mølvig (RV) Marlene Borst Hansen (RV) Liv Holm Andersen (RV) Özlem Sara Cekic (SF) Jonas Dahl (SF) Eigil Andersen (SF) Stine Brix (EL) Per Clausen (EL) Hans Andersen (V) nfmd.
Martin Geertsen (V) Jane Heitmann (V) Sophie Løhde (V) Hans Christian Schmidt (V) Eyvind Vesselbo (V) Finn Thranum (V) Liselott Blixt (DF) Jens Henrik Thulesen Dahl (DF) Karina Adsbøl (DF) Susanne Eilersen (DF) Simon Emil Ammitzbøll (LA) Thyra Frank (LA) Daniel Rugholm (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
