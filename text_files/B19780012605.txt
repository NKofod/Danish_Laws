 I medfør af §§ 14, 15, 21, 43 og 63 i lov nr. 310 af 6. juni 1973 om  

 levnedsmidler m.m. fastsættes følgende:
 § 1.  Levnedsmidler må ikke sælges, hvis de er tilsat  

 et eller flere af de i bilag 1 og 2 nævnte stoffer og aromagivende  

 naturprodukter samt ekstrakter og koncentrater heraf.
 stk. 2.  De i stk. 1 nævnte stoffer og produkter må ikke  

 sælges til brug ved madlavning i private husholdninger eller være tilsat  

 produkter, der sælges til dette formål.
§ 2.  Levnedsmidler, som har et indhold af naturlig  

 oprindelse af de i bilag 3 nævnte stoffer i mængder, der overstiger de i  

 dette bilag anførte mængder, må kun sælges efter tilladelse fra statens  

 levnedsmiddelinstitut.
Tilsætningsstoffer, som har et indhold af naturlig  

 oprindelse af de i bilaget nævnte stoffer i mængder, der overstiger de i  

 bilaget anførte mængder, må kun sælges til madlavning i private husholdninger  

 efter tilladelse fra statens levnedsmiddelinstitut.
 Stk. 2.  Uanset bestemmelsen i stk. 1 kan sædvanlige  

 frugter, grøntsager, krydderurter og krydderier, som naturligt indeholder de  

 i bilag 3 nævnte stoffer, samt levnedsmidler fremstillet direkte heraf,  

 sælges uden tilladelse, jfr. dog stk. 3.
 Stk. 3.  Levnedsmidler, der er anført i bilag 4, og som  

 har et indhold af naturlig oprindelse af de i bilag 3 nævnte stoffer, kan,  

 uanset bestemmelserne i stk. 1, sælges uden tilladelse, såfremt indholdet af  

 disse stoffer overholder de i bilag 4 anførte mængdebegrænsninger.
 § 3.  Statens levnedsmiddelinstitut kan i særlige  

 tilfælde dispensere fra bestemmelserne i denne bekendtgørelse.
 § 4.  Overtrædelse af denne bekendtgørelse straffes  

 med bøde, hæfte eller fængsel indtil 1 år, jfr. § 63, stk. 2, i lov nr. 310  

 af 6. juni 1973 om levnedsmidler m.m.
 § 5.  Denne bekendtgørelse træder i kraft den 1.  

 september 1978.
 § 6.  Følgende bestemmelser ophæves:
 1. Bekendtgørelse nr. 222 af 25. maj 1960 om cumarin  

 og tonkabønner m.v.
 2. Bekendtgørelse nr. 354 af 24. juni 1969 om  

 kalmusrod samt ekstrakter og olier heraf.
 Miljøministeriet, den 16. marts 1978.
 Niels Matthiasen.
 / Gertrud Goldschmidt.
BILAG 1 Stoffer, der ifølge § 1 ikke må være tilsat levnedsmidler eller sælges til  

 brug ved madlavning i private husholdninger:
Agaricin Beta-asaron Berberin Cumarin Ethyl-3-phenyl-2,3-epoxybutanoat 5(eller 6)-Hexyl-1,4-dioxanon-(2) Hydrogencyanid Hypericin Isosafrol Kvassin Nitrobenzen Pulegon Ricin Safrol Santonin Spartein Thujon Trichlormethan BILAG 2 Aromagivende naturprodukter, der ifølge § 1 ikke må være tilsat  

 levnedsmidler eller sælges til brug ved madlavning i private husholdninger:
BILAG 3 Stoffer, der ifølge § 2, stk. 1, ikke i mængder, der overstiger det  

 anførte, må forekomme naturligt i levnedsmidler, der udbydes til salg, samt i  

 tilsætningsstoffer, der sælges til brug ved madlavning i private  

 husholdninger.
BILAG 4 Levnedsmidler, der ifølge § 2, stk. 3, må sælges uanset et indhold af  

 naturlig oprindelse af visse af de i bilag 3 nævnte stoffer, såfremt  

 indholdet af stofferne overholder de anførte grænser.
 (* 1) Nr. i listen over aromagivende naturprodukter i Europarådets  

 publikation: Natural flavouring substances, their sources, and added  

 artificial flavuoring substances (1974).
(* 2) indhold af safrol og isosafrol i alt højst 0,1 mg/kg (* 3) den hvert år med hjemmel i § 2 i bekendtgørelse nr. 316 af 8. juni  

 1975 om tilsætningsstoffer til levnedsmidler med senere ændringer udfærdigede  

 fortegnelse over godkendte tilsætningsstoffer til levnedsmidler.
