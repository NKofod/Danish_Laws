EN dansk invalidepensionist bosat i Spanien med ret til at få udbetalt  

 sin pension i Spanien, klagede over afslag på en anmodning om udbetaling af  

 særligt børnetilskud til barnet B, som han havde adopteret under opholdet i  

 Spanien.
Kommunen havde henvist til, at retten til at få det særlige  

 børnetilskud udbetalt i udlandet var betinget af, at retten til  

 børnetilskuddet var erhvervet før flytning til udlandet.
Ankestyrelsen fandt  

 ikke, at der i børnetilskudsloven eller cirkulærerne hertil var holdepunkt  

 for at antage dette, og ændrede kommunens afgørelse, således at ansøgeren  

 berettiget til at få det særlige børnetilskud til B udbetalt under opholdet.
Han havde samtidig klaget over, at kommunen havde nægtet forskudsvis  

 udbetaling af børnebidrag i tiden 1. november 1977 - 1. maj 1979 til barnet  

 C, som var født i ansøgerens tidligere ægteskab, og som han havde  

 forældremyndigheden over indtil 17. november 1978, da den overførtes til  

 barnets moder.
Barnet boede hos faderen indtil august 1978. Anmodning om  

 forskudsvis udbetaling var fremsat i januar 1979.
Ankestyrelsen tiltrådte kommunens afslag.
For de pr. 1. november 1977  

 forfaldne bidrag begrundedes afslaget med, at kravet var forældet.
 For de pr. 1 november 1978 forfaldne bidrag var begrundelsen, at  

 barnet havde haft ophold hos sin moder og var blevet forsørget af hende, og  

 endelig begrundedes afslaget for de pr. 1. maj 1978 forfaldne bidrag med, at  

 barnet ikke havde hjemsted her i landet, og ansøgeren selv havde ikke fast  

 bopæl her i landet.
 MEDDELELSE OM AFGØRELSEN:
 En dansk statsborger, som siden april 1977 havde boet i Spanien, klagede  

 over, at en kommune havde givet afslag på ansøgning om særligt børnetilskud  

 til barnet B.
 Ansøgeren modtog dansk invalidepension, som han havde ret til at få  

 udbetalt i Spanien.
 I 1978 blev ansøgeren gift med barnets moder, der ligeledes var dansk  

 statsborger og som i januar 1978 var flyttet til Spanien sammen med barnet.
 Ved bevilling af december 1978 adopterede ansøgeren hustruens barn.
 Kommunen havde afslået at yde ansøgeren det særlige børnetilskud til  

 barnet og havde begrundet afgørelsen med, at det særlige børnetilskud alene  

 udbetales til pensionister i udlandet, når betingelserne for at modtage  

 børnetilskuddet er opfyldt inden flytningen til udlandet.
 Ifølge lov om børnetilskud og andre familieydelser § 4, stk. 3, nr. 4,  

 ydes særligt børnetilskud bl.a., når en eller begge forældre modtager  

 invalidepension.
 Ifølge lovens § 11 er retten til at modtage børnetilskud bl.a. betinget  

 af, at den, der skal have udbetalt børnetilskud, har fast bopæl her i landet.  

 Dog har den, der i henhold til lovene om invalidepension og folkepension m.v.  

 har ret til at modtage ydelser efter disse love i udlandet, også ret til at  

 modtage børnetilskud.
 Efter socialministeriets cirkulære af 29. november 1978 pkt. 22 kan den,  

 der har fået tilladelse til at få dansk invalidepension eller folkepension  

 udbetalt i udlandet, også få det særlige børnetilskud efter lovens § 4  

 udbetalt i udlandet.
Om baggrunden for disse bestemmelser, som var medtaget allerede i den  

 første børnetilskudslov fra 1967, § 11, stk. 1, jfr. socialministeriets  

 cirkulære af 8. juli 1969, var oplyst, at det særlige børnetilskud afløste  

 det børnetillæg, der i henhold til pensionslovene ydedes til folke-,  

 invalide- og enkepensionister med børn.
De øvrige børnetilskud afløste de i  

 skattelovgivningen omhandlede børnetilskud.
Med hensyn til børnetillæggene  

 efter pensionslovene gjaldt, at de ligesom pensionsbeløbene kunne oppebæres  

 under bopæl i udlandet.
 Ankestyrelsen fandt på denne baggrund ikke, at der i børnetilskudsloven  

 eller i cirkulæret er holdepunkt for at antage, at retten til at få det  

 særlige børnetilskud udbetalt i udlandet skulle være betinget af, at retten  

 til børnetilskud var erhvervet før flytning til udlandet.
 Ankestyrelsen ændrede derfor kommunens afgørelse, således at ansøgeren var  

 berettiget til at få det særlige børnetilskud til barnet B udbetalt under  

 ophold i Spanien.
 Den samme ansøger havde tillige klaget over et afslag på anmodning om  

 forskudsvis udbetaling af børnebidrag til barnet C for tiden fra den 1.  

 november 1977 til den 1. maj 1979.
 Ansøgeren, der var skilt fra C's moder, havde forældremyndigheden over  

 barnet, og moderen var bidragspligtig.
 Fra 1. august 1978 fik barnet ophold i Danmark hos moderen, der pr. 17.  

 november 1978 fik tillagt forældremyndigheden over barnet.
 I januar 1979 anmodede ansøgeren kommunen om forskudsvis udbetaling af de  

 i perioden fra 1. november 1977 til 1. maj 1979 halvårligt forfaldne, men  

 ikke betalte bidrag.
Kommunen afslog anmodningen om forskudsvis udbetaling af børnebidrag med  

 henvisning til, at barnet på bidragets forfaldsdag havde ophold uden for  

 landets grænser.
Vedrørende bidraget pr. 1 november 1977 henviste kommunen  

 endvidere til, at retten til at kræve bidrag udbetalt forskudsvis ifølge  

 børnetilskudslovens § 27, stk. 1, kun vedvarer til og med årsdagen for  

 bidragets forfaldsdag.
Vedrørende bidraget pr. 1. november 1978 henviste  

 kommunen yderligere til, at dette ikke kunne udbetales, da barnet siden 1.  

 august 1978 havde opholdt sig hos moderen og blev forsørget af hende.
 Ifølge børnetilskudslovens § 21 kan et bidrag til et barns underhold,  

 fastsat i henhold til lovgivningen om børns retsstilling, når det ikke  

 betales på forfaldsdagen, fordres udbetalt af det offentlige af den person,  

 der er berettiget til at indkræve beløbet.
Ifølge børnetilskudslovens § 22, stk. 2, jfr. lovens § 11, stk. 1, er  

 retten til at få et bidrag udbetalt forskudsvis bl.a. betinget af, at barnet  

 har hjemsted her i landet, og at den, der skal have beløbet udbetalt, har  

 fast bopæl her i landet.
Ifølge lovens § 27 vedvarer retten til at kræve et  

 bidrag udbetalt forskudsvis kun til og med årsdagen for bidragets  

 forfaldsdag.
 Efter socialministeriets cirkulære af 29. november 1978 pkt. 46 tilkommer  

 retten til at indkræve bidraget den, der afholder udgifterne ved barnets  

 forsørgelse.
 Efter socialministeriets cirkulære af 29. november 1978 pkt. 46 tilkommer  

 retten til at indkræve bidraget den, der afholder udgifterne ved barnets  

 forsørgelse.
Ankestyrelsen fandt, at ansøgeren ikke kunne få det pr. 1. november 1977  

 forfaldne bidrag udbetalt da anmodning om udbetaling var fremsat mere end et  

 år efter bidragets forfaldsdag.
Ansøgeren kunne ej heller få det pr. 1 maj  

 1978 forfaldne bidrag udbetalt - da barnet siden den 1. august 1978 havde  

 haft ophold hos sin moder og blev forsørget af hende.
 Ansøgeren kunne endelig heller ikke få det pr. 1. maj 1978 forfaldne  

 bidrag udbetalt, da barnet ikke havde hjemsted her i landet, og ansøgeren  

 selv ikke havde fast bopæl her i landet.
