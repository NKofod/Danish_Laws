Nr BTL 58 Betænkning over Forslag til lov om ændring af lov om  

 beskæftigelsesmulgheder for unge m.v.   

 Nr L 58 1988-89, 1. samling Afgivet af Arbejdsmarkedsudvalget Afgivet: 19881212 Udvalget har behandlet lovforslaget i en række møder og har i den forbindelse stillet spørgsmål til arbejdsministeren, som denne har besvaret dels skriftligt, dels i samråd.
 Udvalget har endvidere modtaget skriftlig og/eller mundtlig henvendelse  

 fra Dansk Arbejdsgiverforening og Dansk Erhvervsvejlederforening.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal  (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse uændret.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse  med det  

 stillede ændringsforslag.
Et tredje mindretal  (Fremskridtspartiets medlem af udvalget)  

 udtaler, at al arbejdsløshed skyldes uduelighed hos folketingsflertallet.
Det  

 foreliggende lovforslag cementerer endog også arbejdsløsheden ved at medføre  

 større offentlige udgifter, forkvakle de unges forhold til arbejdsmarkedet og  

 bureaukreatisere dagliglivet i Danmark endnu mere.
 Derfor indstiller mindretallet lovforslaget til forkastelse  ved 3.  

 behandling.
Det er i øvrigt også et fejlsyn at tro, at ungdomsarbejdsløshed skulle  

 være værre end arbejdsløshed hos 32-årige, 42-årige, 52-årige eller alle  

 andre.
Folketingsafskaffelsen af arbejdsløsheden (og ingen andre kan afskaffe  

 den) skal derfor være generel, jf. nærmere den udførlige dokumentation i  

 lovforslag nr.
L 254 af 12. april 1988 om opfyldelse af grundlovens § 75  

 (arbejde til alle).
Ændringsforslag Til § 1 Af et flertal  (S, SF, og FP):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om beskæftigelsesmuligheder for  

 unge m.v.«, omfattende § 1, indledningen, nr. 1-5, og § 2.
 B. »Forslag til lov om ændring af lov om beskæftigelsesmuligheder for  

 unge m.v.« omfattende § 1, indledningen, nr. 6-8, og § 2.
Bemærkninger Til nr. 1 Et flertal inden for flertallet (S og SF) begrunder ændringsforslaget  

 således:
 Ændringsforslaget er begrundet i, at socialministeren endnu ikke har  

 fremsat det i bemærkningerne til nærværende lovforslag omtalte initiativ til  

 en jobgaranti for unge 18-19-årige.
 Lovforslaget foreslås delt således, at Folketinget gennemfører den  

 nødvendige bevilling (lovforslag B) for at fortsætte indsatsen mod  

 ungdomsledigheden og udsætter den øvrige del af forslaget (lovforslag A),  

 således at Folketinget kan have kendskab til, hvad man lovgiver om, når  

 socialministeren har fremsat det bebudede lovforslag.
 Et mindretal  (FP) begrunder ændringsforslaget således:
 Da lovforslagets onder begrænses af dette ændringsforslag, stiller FP  

 dette.
Pia Christmas-Møller (KF) Kirkegaard (KF) Connie Hedegaard (KF) Jens Peter  

 Jensen (V) Traberg Smidt (V) Glistrup (FP) Jørgen Estrup (RV) Bollmann (CD)  

 fmd.
Glønborg (KRF) Jytte Andersen (S) Bakholt (S) Søren B.
Jørgensen  

 S)  nfmd.
Kaj Poulsen (S) Strunge (S) Carsten Andersen (SF) Lilli  

 Gyldenkilde (SF) Ole Henriksen (SF) Tillægsbetænkning til L 58 B Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den form,  

 hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
Pia Christmas-Møller (KF) Kirkegaard (KF) Connie Hedegaard (KF) Jens Peter  

 Jensen (V) Traberg Smidt (V) Glistrup (FP) Jørgen Estrup (RV) Bollmann (CD)  

 fmd.
Glønborg (KRF) Jytte Andersen (S) Bakholt (S) Søren B.
Sørensen  

 (S) nfmd.
Kaj Poulsen (S) Hans Strunge (S) Carsten Andersen (SF) Lilli  

 Gyldenkilde (SF) Ole Henriksen (SF) Tillægsbetænkning til L 58 A Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af arbejdsministeren stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse og vil  

 stemme imod de stillede ændringsforslag.
 Et tredje mindretal (Fremskridtspartiets medlem af udvalget) vil  

 redegøre nærmere for sin stilling til lovforslaget, men kan tiltræde de  

 stillede ændringsforslag.
Ændringsforslag Til § 1 Af arbejdsministeren, tiltrådt af et flertal (KF, V, FP, RV,  

 CD og KRF):
 1) Før den foreslåede ændring indsættes som nyt nummer:
 » 01. I § 9 indsættes som stk. 4:
»Stk. 4. Ledige, der tilbydes ungdomsydelse mod beskæftigelse efter  

 afsnit III A i lov om social bistand, kan blive ansat på et  

 beskæftigelsesprojekt, selv om de på ansættelsestidspunktet ikke har været  

 ledige i 3 måneder.«» 2) Det foreslåede § 12, stk. 4, udgår.
 Stk. 2 bliver herefter stk. 4.
 3) Efter den foreslåede ændring indsættes som nyt nummer:
 » 02. I § 26, stk. 1, indsættes efter nr. 1 som nyt  

 nummer:
»2) efter afsnit III A i lov om social bistand,» Nr. 2-4 bliver herefter nr. 3-5.« Bemærkninger Til nr. 1 og 2 Med de foreslåede ændringer sker der en præcisering af, at kravet om 3  

 måneders forudgående ledighed alene kan fraviges, når der er tale om ledige,  

 der tilbydes beskæftigelse efter den af socialministeren foreslåede ordning  

 om ungdomsydelse.
 Samtidig flyttes dette stykke af ordensmæssige hensyn til § 9, hvoraf  

 betingelsen om 3 måneders forudgående ledighed fremgår.
Til nr. 3 Den af socialministeren foreslåede ordning om ungdomsydelse til ledige  

 under 20 år, der søger hjælp på grund af ledighed (jf.
L 150 af 15. december  

 1988) må ses som et led i kommunernes aktive indsats for at få nedbragt  

 ungdomsarbejdsløsheden.
 Det foreslås derfor, at kommunernes nettoudgifter i forbindelse med den  

 omhandlede ordning skal kunne finansieres af de midler, som kommunerne er  

 forpligtede til at afsætte til bekæmpelse af ungdomsarbejdsløsheden.
