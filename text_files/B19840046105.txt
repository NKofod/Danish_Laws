 I medfør af § 3 i lov nr. 131 om statens regnskabsvæsen m.v. af 28. marts  

 1984 fastsættes følgende bestemmelser:
I.
Regnskabsvæsenets opgave § 1.  Regnskabsvæsenet skal bidrage til en effektiv  

 økonomiforvaltning gennem registrering af oplysninger til brug for økonomisk  

 planlægning, styring og kontrol vedrørende aktiviteterne på alle niveauer i  

 statsforvaltningen.
 Stk. 2.  Gennem regnskabsvæsenet skal tilvejebringes de  

 fornødne oplysninger til brug ved den periodiske regnskabsaflæggelse og  

 udfærdigelsen af statsregnskabet.
 Stk. 3.  Regnskabsvæsenet skal bidrage med oplysninger  

 til revisionen af regnskaberne i henhold til lov nr. 321 af 26. juni 1975 om  

 revisionen af statens regnskaber m.m. og lov nr. 322 af samme dato om  

 statsrevisorerne.
II.
Regnskabsvæsenets område § 2.  Bestemmelserne om statens regnskabsvæsen  

 omfatter alle statsinstitutioner, dvs. departementer, underliggende  

 institutioner, særlige fonde m.v., samt selvejende institutioner, der er  

 optaget på bevillingslovene på lige fod med de egentlige statsinstitutioner.
 Stk. 2.  Bestemmelserne finder endvidere anvendelse for  

 selvejende institutioner, foreninger, fonde m.v., hvis regnskaber omfattes af  

 statsregnskabslovens § 2, stk. 2.
III.
Regnskabsvæsenets organisation Finansministeriet § 3.  Finansministeriet fastsætter regler om statens  

 regnskabsvæsen.
 Stk. 2.  Alle udkast til love, bekendtgørelser og  

 cirkulærer, der indeholder bestemmelser om statens regnskabsvæsen, skal  

 forelægges finansministeriet til godkendelse.
 Stk. 3.  Finansministeriet træffer afgørelse om, hvilke  

 ministerier og institutioner der kan trække på finansministeriets konto i  

 Danmarks Nationalbank.
Stk. 4.  Statens Regnskabsdirektorat under  

 finansministeriet varetager driften af statens centrale regnskabs- og  

 lønsystemer.
Regnskabsdirektoratet udsender regler og brugervejledninger m.v.  

 vedrørende disse systemer og udøver konsulenttjeneste m.v. overfor  

 ministerier og institutioner i spørgsmål vedrørende statens regnskabsvæsen.
Stk. 5.  Regnskabsdirektoratet udsender måneds- og  

 årsregnskaber til ministerier og institutioner samt rigsrevisionen og afgiver  

 i øvrigt de til bevillingskontrol, regnskab, statistik m.v. nødvendige  

 oversigter.
Regnskabsdirektoratet forestår opstilling af statsregnskabet  

 efter finansministeriets anvisninger.
Ministeriernes departementer og institutioner § 4.  Ministeriernes departementer tilrettelægger  

 regnskabsvæsenet inden for deres områder og fastsætter antallet af  

 regnskabsførende institutioner.
Departementerne skal føre kontrol med  

 overholdelsen af reglerne for regnskabsvæsenet og skal sikre  

 tilvejebringelsen af de oplysninger, der er nævnt i § 1.
Stk. 2.  Det påhviler chefen for en regnskabsførende  

 institution at lade udarbejde og kontrollere overholdelsen af en instruks  

 vedrørende regnskabsvæsenets tilrettelæggelse i institutionen og de hertil  

 knyttede ansvars- og kompetenceregler.
Instruksen skal godkendes af en  

 eventuel overordnet myndighed og skal tillige kunne godkendes af  

 rigsrevisionen.
Finansministeriet udsender et cirkulære med retningslinier  

 for udarbejdelse af sådanne instrukser.
 Stk. 3.  Alle institutioner, der omfattes af § 2, stk.  

 1, er forpligtet til at anvende statens centrale regnskabs- og lønsystemer.  

 Institutionerne skal foretage indrapportering til systemerne samt gennemgang  

 af og kontrol med det fra systemerne modtagne materiale i overensstemmelse  

 med de regler, der er fastsat i brugervejledninger m.v.
Stk. 4.  Finansministeriet kan dog tillade, at  

 institutioner med særlige informationsbehov selv varetager regnskabs-  

 og/eller lønopgaver.
En sådan tilladelse vil kræve en særlig begrundelse og  

 vil i almindelighed forudsætte, at de pågældende områder har et  

 regnskabs-/lønsystem, der kan tilgodese de informations- og kontrolkrav, der  

 til enhver tid gælder for de centrale regnskabs- og lønsystemer.
 Stk. 5.  Institutioner m.v., der omfattes af  

 bestemmelserne vedrørende statens regnskabsvæsen ifølge § 2, stk. 2, knyttes  

 til de centrale regnskabs- og lønsystemer i en form, der nærmere aftales  

 mellem vedkommende ministerium og finansministeriet.
IV.
Krav til regnskabsføringen Bevillingsregnskab § 5.  Regnskabsførende institutioner, jfr. § 4, stk.  

 1, skal føre et bevillingsregnskab vedrørende deres virksomhed.  

 Bevillingsregnskabet skal omfatte registrering vedrørende institutionernes  

 udgifter og indtægter samt aktiver og passiver.
Der skal tillige foretages  

 registrering af aktiver og passiver, som ikke er statsmidler, men for hvis  

 forvaltning og tilstedeværelse staten er ansvarlig.
Stk. 2.  Registreringen skal ske i overensstemmelse med  

 bevillingslovene og foretages i henhold til statens kontoplan med tilhørende  

 vejledning, der udsendes af finansministeriet.
Registreringen skal  

 dokumenteres i form af bilag, der skal være godkendt af hertil bemyndigede  

 personer og indeholde de for registreringen nødvendige oplysninger.
Stk. 3.  Udgifter og indtægter, hidrørende fra levering  

 af varer og tjenesteydelser til eller fra staten, skal registreres, når  

 levering har fundet sted.
I tilfælde, hvor udgifter og indtægter ikke  

 hidrører fra levering af varer og tjenesteydelser, skal registreringen ske,  

 så snart beløbet kan opgøres og senest på betalingstidspunktet.
 Stk. 4.  Ud- og indbetalinger - herunder forudbetalinger  

 - der ikke straks kan henføres til en udgifts-/indtægtskonto, skal  

 registreres på en beholdningskonto, indtil endelig registrering kan finde  

 sted.
 Stk. 5.  Såfremt størrelsen af et betydeligt krav mod  

 staten, opstået i et finansår, ikke kan opgøres endeligt inden den  

 afsluttende regnskabsaflæggelse, bør registreringen ske på en udgiftskonto i  

 regnskabet for det pågældende finansår på grundlag af et skøn, og således at  

 korrektion af beløbet foretages i det finansår, hvor kravet kan opgøres  

 endeligt.
Dispositionsregnskab § 6.  Regnskabsregistreringen skal tilrettelægges  

 således, at der efter behov kan foretages en beløbsmæssig registrering af  

 indgåede aftaler og påtagne forpligtelser, der senere medfører udgifter i  

 løbende eller kommende finansår.
 Stk. 2.  Finansministeriet kan pålægge regnskabsførende  

 institutioner at foretage en sådan registrering på særlige områder.
Interne regnskaber § 7.  Regnskabsregistreringen skal tilrettelægges  

 således, at der efter behov kan udarbejdes regnskaber med oplysninger om,  

 hvorledes udgifter og indtægter er fordelt på en institutions afdelinger,  

 kontorer m.v., samt på institutionens projekter, arbejdsopgaver og formål.
 Stk. 2.  Til belysning af aktiviteterne i institutionen  

 skal der i hensigtsmæssigt omfang foretages en registrering af kvantitative  

 oplysninger omfattende præsterede ydelser, personaleforbrug m.v.
 Stk. 3.  Finansministeriet kan pålægge regnskabsførende  

 institutioner at anvende interne regnskaber med angivelse af sådanne  

 regnskabers indhold.
Ministeriernes og institutionernes regnskabsaflæggelse § 8.  Ministerierne og de herunder hørende  

 institutioner skal aflægge regnskab månedlig i henhold til de regler, der til  

 enhver tid er fastsat af finansministeriet.
Finansministeriet kan, hvor  

 særlige hensyn taler herfor, tillade benyttelse af en længere  

 regnskabsperiode, der dog ikke kan overskride finansåret.
 Stk. 2.  Regnskabsaflæggelsen sker i form af måneds- og  

 årsregnskaber, der udarbejdes gennem statens centrale regnskabssystem på  

 grundlag af indrapporterede oplysninger fra ministerier og institutioner.
 Stk. 3.  Årsregnskabet skal udarbejdes under hensyntagen  

 til tilgodehavender, forudbetalte og skyldige beløb m.v., så regnskabet giver  

 et retvisende billede af indtægter og udgifter i det pågældende finansår samt  

 af aktiver og passiver ved finansårets udløb.
 Stk. 4.  Departementerne og hermed ligestillede  

 myndigheder skal skriftligt godkende måneds- og årsregnskaber vedrørende egen  

 og underliggende institutioners samlede virksomhed.
 Stk. 5.  Regnskaber vedrørende institutionerne skal  

 godkendes af de pågældende institutionschefer.
Stk. 6.  Som led i godkendelsen skal føres kontrol med  

 forbruget af givne bevillinger samt med aktiver og passiver.
Herunder  

 vurderes, om forbruget af bevillingerne forekommer rimeligt under hensyntagen  

 til aktiviteterne i den forløbne periode, og om aktiver og passiver har en  

 rimelig størrelse.
Stk. 7.  Regnskabsoplysninger i henhold til godkendte  

 årsregnskaber indgår i Statens Regnskabsdirektorats opstilling af  

 statsregnskabet.
Ministerier og institutioner skal, i det omfang  

 finansministeriet fremsætter ønsker herom, tilvejebringe supplerende  

 regnskabsmateriale til brug ved aflæggelsen af statsregnskabet, herunder  

 sådanne noter og oversigter over den statslige aktivitet, som er nødvendige  

 for regnskabets rette forståelse.
Opbevaring af regnskabsmateriale § 9.  Det påhviler ministerierne og de herunder  

 hørende institutioner at opbevare måneds- og årsregnskaberne og hertil  

 knyttede specifikationer, bilag m.v. i 5 år, med mindre en længere frist  

 fremgår af andre bestemmelser.
 Stk. 2.  Opbevaringen af regnskabsmateriale, herunder  

 produktionsdata, samt edb-programmer skal i øvrigt ske i overensstemmelse med  

 de regler, der til enhver tid er fastsat af finansministeriet, rigsarkivet,  

 registertilsynet m.fl.
V.
Forretningsgange og kontrol i forbindelse med betalingsforretninger Udbetalinger § 10.  En institutions forretningsgange vedrørende  

 udbetalinger skal sikre, at udgifter kun afholdes i overensstemmelse med  

 dispositioner, der er truffet af hertil bemyndigede personer.
Endvidere skal  

 forretningsgangene sikre, at alle udbetalingsbilag kontrolleres, at der  

 foretages en nøjagtig og fuldstændig regnskabsmæssig registrering af udgifter  

 og betalinger, og at registrering og betaling sker i overensstemmelse med  

 godkendte udbetalingsbilag.
Stk. 2.  Forretningsgangene skal tilrettelægges således,  

 at der etableres en personmæssig adskillelse mellem registreringen og  

 betalingen.
Såfremt dette ikke er muligt, skal der optages særskilte  

 bestemmelser herom i institutionsinstruksen med henblik på at styrke  

 kontrollen med betalingerne på anden måde.
Indbetalinger § 11.  En institutions forretningsgange vedrørende  

 indbetalinger skal sikre, at alle krav, der påregnes at medføre  

 indbetalinger, dokumenteres tidligst muligt, at der sker en nøjagtig og  

 fuldstændig regnskabsmæssig registrering af alle indtægter og indbetalinger,  

 og at der føres kontrol med indbetalingernes korrekte og rettidige indgang.
 Stk. 2.  Institutioner, der leverer varer og  

 tjenesteydelser på kredit, skal fastsætte regler for kreditgivning.
 Stk. 3.  Institutioner, der modtager værdipost, skal  

 etablere en kontrol med og registrering af denne post som led i poståbningen.
Kasseforvaltning § 12.  Betalinger kan foretages via en institutions  

 kasse i tilfælde, hvor institutionen har udgifter og indtægter, som det ikke  

 vil være hensigtsmæssigt at ekspedere via de centrale regnskabs- og  

 lønsystemer.
 Stk. 2.  Departementerne træffer inden for deres område  

 afgørelse om, hvilke institutioner der skal have selvstændig  

 kasseforvaltning, og fastsætter størrelsen af beholdningerne i de enkelte  

 kasser.
 Stk. 3.  Der skal foretages en løbende registrering af  

 betalinger i kassejournaler eller lignende.
Stk. 4.  Kassebeholdningen skal begrænses til beløb, der  

 er nødvendige for institutionens uforstyrrede drift.
Beholdningen skal  

 opbevares på betryggende måde og må ikke sammenblandes med midler, som er  

 staten uvedkommende.
 Stk. 5.  Det påhviler chefen for en institution eller  

 den, chefen har bemyndiget hertil, ved uanmeldte kasseeftersyn at sikre sig,  

 at midlerne er til stede, og at kasseforretningerne udføres forsvarligt.
 Stk. 6.  Der kan afkræves sikkerhedsstillelse af  

 personer, som modtager indbetalinger eller foretager udbetalinger på statens  

 vegne, eller som i deres varetægt har penge eller andre værdier, som staten  

 ejer eller har ansvaret for.
VI.
Særlige forvaltningsopgaver Forvaltning af varebeholdninger § 13.  Det påhviler institutionerne at føre særskilte  

 fortegnelser over varebeholdninger, med mindre beholdningerne er af helt  

 uvæsentlig betydning.
Registreringen skal ske på en sådan måde, at den er  

 egnet som grundlag for kontrol med beholdningernes tilstedeværelse og  

 forvaltningen af beholdningerne i øvrigt.
 Stk. 2.  Værdien af varebeholdningerne må ikke optages  

 på beholdningskonti i institutionernes regnskaber, med mindre der er  

 bevillingsmæssig hjemmel hertil.
 Stk. 3.  Varebeholdningerne bør ikke overstige, hvad der  

 må anses for nødvendigt under hensyntagen til institutionernes uforstyrrede  

 virksomhed samt til forsvarlig indkøbs- og lagerøkonomi.
Værdipapirforvaltning § 14.  Statsinstitutioner, som er ejere af  

 værdipapirer, udstedt gennem værdipapircentralen, skal vælge Danmarks  

 Nationalbank som kontoførende institut.
 Stk. 2.  Statspræmieobligationer og udenlandske  

 obligationer, der tilhører statsinstitutioner, forvaltes af Kongeriget  

 Danmarks Hypotekbank og Finansforvaltning.
Stk. 3.  Andre værdipapirer tilhørende  

 statsinstitutioner henlægges til forvaltning i Kongeriget Danmarks  

 Hypotekbank og Finansforvaltning efter forhandling med denne.
Såfremt en  

 sådan henlæggelse ikke kan finde sted, anbringes værdipapirerne i et åbent  

 depot i et pengeinstitut eller på anden betryggende måde.
Legatforvaltning § 15.  Formuer tilhørende legater, der bestyres af  

 statsinstitutioner i henhold til fundats, optages i institutionernes  

 regnskaber i overensstemmelse med statens kontoplan.
 Stk. 2.  Andre legater end de, der er nævnt i stk. 1,  

 optages ikke i regnskaberne.
 Stk. 3.  Finansministeriet fastsætter nærmere regler for  

 legater, der allerede er optaget i regnskaberne, men som ikke omfattes af  

 stk. 1.
 Stk. 4.  Legater, som optages i regnskaberne, og som er  

 ejere af værdipapirer, udstedt gennem værdipapircentralen, skal som  

 kontoførende institut vælge enten det pågældende obligationsudstedende  

 institut eller en forvaltningsafdeling, der er godkendt i henhold til  

 arvelovens § 61.
 Stk. 5.  Legaternes øvrige værdipapirer samt  

 kontantbeholdninger m.v. skal deponeres til forvaltning i en godkendt  

 forvaltningsafdeling.
 Stk. 6.  Legaternes midler skal anbringes i  

 overensstemmelse med bestemmelser i fundatser og de regler, der til enhver  

 tid er fastsat af justitsministeriet.
 Stk. 7.  Udtrækningsprovenu og renter af værdipapirer  

 samt eventuelle andre indbetalinger til legater skal tilstilles  

 forvaltningsafdelingerne direkte.
 Stk. 8.  Der skal indgås en aftale mellem et legats  

 bestyrelse og forvaltningsafdelingen om varetagelse af opgaverne ifølge stk.  

 4, 5, 6 og 7 samt om forvaltningsafdelingens udarbejdelse af regnskaber  

 vedrørende legatet.
 Stk. 9.  Udgifter i forbindelse med depotforvaltning  

 m.v. er staten uvedkommende.
 Stk. 10.  Hvor fundatsen er til hinder for at følge de  

 foranstående regler, skal legatets bestyrelse søge justitsministeriet om  

 ændring af fundatsen.
Forvaltning af andre aktiver § 16.  Der skal føres fortegnelser over anlægsaktiver,  

 dvs. aktiver, der er anskaffet over institutionernes anlægs- og udlånsbudget  

 eller overført fra andre statsinstitutioner.
Fortegnelserne skal være  

 forsynet med oplysninger om aktivernes anskaffelsesværdi og eventuelle  

 ændringer i værdiansættelsen samt andre oplysninger, der er relevante for  

 forvaltningen.
Stk. 2.  Tilsvarende skal der føres fortegnelser over  

 institutionernes inventar, maskiner, bogsamlinger og andet mere værdifuldt  

 udstyr, anskaffet over institutionernes driftsbudget.
Fortegnelserne skal  

 tillige omfatte udstyr, der er stillet til rådighed af andre institutioner.
 Stk. 3.  Der skal periodisk føres kontrol med, at  

 værdierne ifølge stk. 1 og 2 er til stede, og at der sker en rimelig  

 udnyttelse af disse.
VII.
Dispensation fra bekendtgørelsens regler § 17.  Fravigelser fra bekendtgørelsens regler kan  

 alene ske efter anvisning eller tilladelse fra finansministeriet.
VIII.
Ikrafttræden m.v.
 § 18.  Bekendtgørelsen træder i kraft den 1. oktober  

 1984.
 Stk. 2.  Samtidig ophæves følgende bekendtgørelser:
 Bekendtgørelse nr. 122 af 3. juni 1927 angående sikkerhedsstillelse af  

 statens kassebetjente.
 Bekendtgørelse nr. 185 af 22. maj 1931 af almindelig instruks angående  

 statsforvaltningens regnskabsaflæggelse.
 Bekendtgørelse nr. 336 af 30. december 1931 om posteringer på statens  

 aktiver og passiver.
 Bekendtgørelse nr. 1 af 4. januar 1938 angående meddelelse af kvittance på  

 de af statens kassebetjente aflagte regnskaber.
 Bekendtgørelse nr. 88 af 15. marts 1966 om, hvorledes indbetaling kan ske  

 til statens kasser.
 Bekendtgørelse nr. 176 af 17. maj 1968 angående værdien af de af statens  

 kassebetjente som sikkerhed stillede værdipapirer m.v.
 Bekendtgørelse nr. 470 af 21. oktober 1971 om bemyndigelse for Kongeriget  

 Danmarks Hypotekbank og Finansforvaltning til at udføre notering af  

 statsobligationer for økonomi- og budgetministeriet.
 Bekendtgørelse nr. 509 af 30. november 1971 om afregning mellem  

 statsinstitutioner.
 Bekendtgørelse nr. 489 af 20. september 1974 om anerkendelse af  

 forsikringsselskabers forsikringsbreve som sikkerhed for statens  

 kassebetjente m.v.
