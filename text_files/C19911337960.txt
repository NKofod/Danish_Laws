 VEJLEDNING OM STØTTE TIL FLØDE, SMØR OG KONCENTRERET SMØR TIL BRUG VED  

 FREMSTILLING AF KONDITORVARER, KONSUMIS OG ANDRE LEVNEDSMIDDELPRODUKTER.
 Der afholdes løbende licitationer i Danmark i henhold til Kommissionens  

 forordning (EØF) nr. 570/88 af 16. februar 1988 om støtte til smør og  

 koncentreret smør beregnet til fremstilling af konditorvarer, komsumis og  

 andre levnedsmiddelprodukter, med senere ændringer.
 Nærværende vejledning er af orienterende art og erstatter ikke de af EF  

 udstedte retsregler.
 Ved forordning (EØF) nr. 1157/91 af 3. maj 1991 er forordningen blevet  

 udvidet til også at omfatte støtte til fløde tilsat røbestoffer til  

 fremstilling af konsumis og tilberedninger til fremstilling af konsumis, som  

 omhandlet i artikel 4, stk. 2, i forordning (EØF) nr. 570/88.
 Idet man nærmere henviser til det, der er anført i forordning (EØF) nr.  

 570/88, med senere ændringer, skal følgende forhold fremhæves:
 1. Et bud er kun gyldigt, såfremt det omfatter en  

 mængde på mindst 5 tons smør eller 12 tons fløde eller 4 tons koncentreret  

 smør.
 2. Bud skal afgives til EF-direktoratet,  

 Frederiksborggade 18, 1360 København K.
 enten sendt anbefalet i dobbeltkuvert, idet den inderste kuvert skal være  

 mærket:
 »Støtte til smør, koncentreret smør eller fløde efter forordning  

 (EØF) nr. 570/88«.
 eller pr. telefax nr. 33 92 69 48.
 Tekst til brug ved tilbudsafgivelse vedrørende fløde tilsat røbestoffer  

 (Formel B-produkter) affattes som vist i bilag 1. Tekst til brug ved  

 tilbudsafgivelse for øvrige produkter, som omhandlet i artikel 4, kan som  

 hidtil rekvireres ved henvendelse til EF-direktoratet.
3. Fristen for indgivelse af bud til direktoratet  

 udløber kl. 12.00 hver anden og fjerde tirsdag i måneden, bortset fra den  

 fjerde tirsdag i december måned.
Fristen for indgivelse af bud til den første  

 licitation efter ikrafttrædelse af de ændrede bestemmelser udløber den 14.  

 maj 1991.
 4. Buddet skal bl.a. indeholde oplysning om det  

 foreslåede støttebeløb pr. 100 kg. fløde eller smør eller koncentreret smør i  

 givet fald excl. røbestoffer, udtrykt i ECU.
5. Enhver bydende skal for den mængde smør,  

 koncentreret smør eller fløde, som buddet omfatter, stille en  

 licitationssikkerhed svarende til 150 ECU pr. ton.
Sikkerheden skal stilles  

 overfor direktoratet.
enten i form af en check, der er noteret af en bank med sæde i Danmark og  

 er udstedt til EF-direktoratet, Frederiksborggade 18, 1360 København K, eller i form af en garanti, der er affattet i overensstemmelse med bilag  

 2 og er stillet af en bank eller et forsikringsselskab med sæde i Danmark.
 6. Når direktoratet fra EF-kommissionen har fået  

 meddelelse om resultatet af en licitation, giver EF-direktoratet skriftligt  

 enhver bydende underretning om resultatet af hans deltagelse i licitationen.
 7. Før påbegyndelsen af forarbejdningen af smørret,  

 koncentreret smør eller fløde, og indtil de i artikel 4 i forordning (EØF)  

 nr. 570/88 om støtte til smør, koncentreret smør og fløde, beregnet til  

 fremstilling af konditorvarer, konsumis og andre levnedsmiddelprodukter  

 nævnte produkter er fremstillet, skal smørret eller fløden være under  

 toldkontrol, jf. artikel 5, stk. 2, i forordning (EØF) nr. 569/88 af 16.  

 februar 1988 om fælles gennemførelsesbestemmelser for kontrollen med  

 anvendelse af og/eller bestemmelse for produkter fra intervention.
8. Tilsætning af røbestoffer til smør og fløde eller  

 fremstilling af koncentreret smør samt emballering af dette, må kun foretages  

 i virksomheder, der er godkendt hertil af Veterinærdirektoratet,  

 EF-kontrollen, Rolighedsvej 25, 1958 Frederiksberg C.
Veterinærdirektoratet  

 varetager kontrollen med overholdelse af ordningens bestemmelser om  

 tilsætning af røbestoffer til smør og fløde og om fremstilling af  

 koncentreret smør.
Virksomheden skal fremsende et fuldstændigt fremstillingsprogram for  

 hvert bud til kontrolmyndigheden senest 4 arbejdsdage forud for  

 påbegyndelsen af produktionen.
Fremstillingsprogrammet skal indeholde en  

 angivelse af produktionsdatoer samt angivelse af de mængder, som ønskes  

 produceret de pågældende datoer.
Såfremt fremstillingsprogrammet ønskes  

 ændret, skal anmodning herom indsendes til kontrolmyndigheden senest 4  

 arbejdsdage før ændringen skal finde sted, med angivelse af det ændrede  

 program.
 De omhandlede produkter skal forarbejdes og iblandes i færdigvarerne inden  

 seks måneder efter udløbet af den måned, hvor fristen for indgivelse af bud  

 udløber.
9. Ifølge artikel 22, stk. 3, litra a, b og c, i  

 forordning (EØF) nr. 570/88 er det en betingelse for udbetaling af støtte, at  

 der er ført bevis for, at smørret opfylder de i forordningens artikel 1, stk.  

 2, litra a, b og c, omhandlende betingelser.
I henhold til sidstnævnte  

 bestemmelse ydes støtten kun for smør, der i den producerende medlemsstat  

 svarer til den i art. 1, stk. 3, litra b, i forordning (EØF) nr. 985/68  

 anførte definition og klassifikation, og hvis emballage er mærket i  

 overensstemmelse hermed.
 10. De bevisligheder, der er en betingelse for  

 udbetaling af støtte, skal være direktoratet i hænde senest 18 måneder efter  

 udløbet af den måned, hvor fristen for indgivelse af bud vedrørende den  

 pågældende licitation udløb, jf. nedenfor om Told- og Skattestyrelsens  

 medvirken.
 Støtten udbetales senest 60 dage efter, at de nævnte bevisligheder er  

 direktoratet i hænde, i forhold til de mængder, for hvilke bevis foreligger.
 Hvis der foreligger force majeure, eller en administrativ undersøgelse  

 vedrørende retten til støtten er blevet indledt, sker udbetalingen af støtten  

 dog først, efter at retten til støtten er anerkendt.
 Ansøgning om støtteudbetaling, der skal affattes efter direktoratets  

 anvisning, kan kun indgives een gang pr. måned og pr. licitation.
 11. Virksomheder, der foretager produktion, indførsel,  

 indkøb her i landet, videresalg og/eller anden anvendelse af smør eller  

 koncentreret smør, herunder smørolie, samt fløde, er undergivet Told- og  

 Skattestyrelsens kontrol.
 Følgende kræver derfor bevilling fra Told- og Skattestyrelsen:
1. Iblanding af fløde, smør og koncentreret smør i  

 færdigvarer 2. Iblanding af smør og koncentreret smør i  

 mellemprodukter 3. Iblanding af mellemprodukter i færdigvarer 4. Indkøb (herunder indførsel) og/eller videresalg af  

 fløde, smør og koncentreret smør 5. Indkøb (herunder indførsel) og/eller videresalg af  

 mellemprodukter 6. Produktion af koncentreret smør 7. Tilsætning af røbestoffer 8. Emballering af produkter fremkommet som resultat af  

 de under pkt. 6 og 7 nævnte processer.
Virksomheder, der ønsker bevilling, skal indgive ansøgning herom til den  

 told- og skatteregion, hvor virksomheden er hjemmehørende.
Ansøgningen skal  

 indgives i så god tid, at bevillingen kan være virksomheden ihænde inden  

 iblanding, indkøb og/eller videresalg, produktion, tilsætning eller  

 emballering.
 Told- og Skattestyrelsen kontrollerer, at forordningens bestemmelser om  

 iblanding m.v. opfyldes, og afgiver attest herom til pågældende  

 interventionsorgan (her i landet EF-direktoratet).
