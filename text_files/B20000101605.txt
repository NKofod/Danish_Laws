Bekendtgørelse om betaling for  

 myndighedsbehandling efter lov om varmeforsyning I medfør af § 23 c, stk. 1, og § 26 a, stk. 1, nr. 1 og 2, i lov om  

 varmeforsyning, jf. lovbekendtgørelse nr. 772 af 24. juli 2000,  

 fastsættes:
 § 1. Energitilsynets omkostninger for  

 myndighedsbehandling efter lov om varmeforsyning skal dækkes af de  

 selskaber:
1)	der ejer anlæg til produktion af varme, 2)	hvis hovedbeskæftigelse er energiproduktion eller  

 affaldsforbrænding, 3)	hvis samlede levering af varme ab værk i kalenderåret  

 mindst har udgjort 100 TJ, og 4)	som Energitilsynet fører tilsyn med.
Stk. 2. Betalingen erlægges af de i stk. 1  

 nævnte selskaber med 60,93 kr. pr.
TJ varme  

 korrigeret for de graddage, selskabet i det foregående kalenderår  

 har leveret ab værk.
 Stk. 3. Den leverede varme opgøres på  

 baggrund af selskabets årlige indberetning af energiforbrug og  

 -produktion til Energistyrelsens energiproducenttælling.
 § 2. Energistyrelsen opkræver den i § 1  

 nævnte betaling.
 Stk. 2. Betalingen fra de i § 1, stk. 1, nævnte  

 selskaber erlægges kvartalsvis på baggrund af det  

 foregående kalenderårs indberetninger, jf. § 1, stk. 3.  

 Beløbet indbetales senest 30 dage efter regningens udstedelse.
 Stk. 3. Der betales ikke moms af beløb, der  

 erlægges efter denne bekendtgørelse, jf. § 1 i  

 merværdiafgiftsloven.
 Stk. 4. Betales det opkrævede beløb ikke  

 rettidigt, skal der betales rente heraf i medfør af renteloven.
 § 3. Afgørelser truffet i henhold til denne  

 bekendtgørelse kan ikke påklages til anden administrativ  

 myndighed.
 § 4. Bekendtgørelsen træder i kraft den 1.  

 december 2000.
