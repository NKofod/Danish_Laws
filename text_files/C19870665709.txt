Cirkulære Almindelige bemærkninger Bemærkninger til de enkelte bestemmelser Overenskomst Kap. 1. Overenskomstens område Kap. 2. Anden beskæftigelse Kap. 3. Løn Kap. 4. Lønanciennitet Kap. 5. Procentregulering Kap. 6. Pension Kap. 7. Udbetaling af løn og indbetaling af pensionsbidrag Kap. 8. Tillæg Kap. 9. Konstitution i tjenestemandsstilling Kap. 10. Arbejdstid m.v.
Kap. 11. Særlige regler om deltidsbeskæftigelse Kap. 12. Opsigelsesvarsel, løn under sygdom, militærtjeneste m.v.
Kap. 13. Ferie Kap. 14. Graviditet, barsel og adoption Kap. 15. Tjenestefrihed Kap. 16. Afskedigelse Kap. 17. Befordringsgodtgørelse samt time og dagpenge Kap. 18. Flyttegodtgørelse Kap. 19. Opsigelse af overenskomsten CIRKULÆRE 1. Finansministeriet og Den danske Dyrlægeforening har  

 indgået vedlagte overenskomst af 10. juni 1987, der træder i stedet for  

 overenskomsten af 29. juli 1986.
 Ændringer i forhold til de hidtidige bestemmelser er markeret med streger  

 i margenen.
Finansministeriet og en række organisationer på akademikerområdet,  

 herunder Den danske Dyrlægeforening, har i tilslutning til overenskomsterne  

 indgået et protokollat, som udsendes særskilt.
Dette protokollat supplerer de  

 enkelte overenskomster.
Almindelige bemærkninger 2. Hvor intet andet er nævnt, er tillæg i cirkulæret  

 og i overenskomsten anført med de pr. 1. oktober 1984 gældende grundbeløb.
 3. Vedrørende opslag af stillinger henvises til kap.  

 17, pkt. 35, i den personaleadministrative vejledning.
 Det henstilles til styrelserne, at der ved opslag af stillinger gives en  

 nærmere beskrivelse af det til stillingen knyttede arbejds- og ansvarsområde  

 i tilfælde, hvor stillingsbetegnelsen i sig selv ikke giver tilstrækkelig  

 oplysning herom.
 4. Det henstilles til styrelserne, at der i  

 forbindelse med en ansættelse i henhold til nærværende overenskomst gives  

 hurtig meddelelse herom til vedkommende organisation.
 5. Kan en ansat i en længere periode ikke varetage sin  

 stilling, f.eks. på grund af tjenestefrihed uden løn, sygdom eller  

 barselorlov, og skønner styrelsen, at fraværet vil give anledning til  

 merarbejde af betydeligt omfang, henstilles det til styrelsen at overveje at  

 ansætte vikar fremfor at yde godtgørelse for merarbejde i henhold til  

 merarbejdsaftalen.
6. Det henstilles til styrelserne, at drøftes mellem vedkommende virksomhed/institution og repræsentanter for de  

 berørte faglige organisationer, forinden de pågældende foranstaltninger  

 besluttes og iværksættes.
Der henvises tillige til Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner.
 7. Det henstilles til styrelserne, at ansatte, der er  

 blevet afskediget på grund af sygdom, genansættes, når de pågældende på ny er  

 blevet tjenstdygtige, og forholdene i øvrigt tillader det.
Bemærkninger til de enkelte bestemmelser Til kap. 1. Overenskomstens område 8. Denne overenskomst anvendes ved ansættelse af  

 dyrlæger i staten bortset fra faste dyrlæger ved eksportslagterierne og  

 dyrlæger i veterinærdirektoratet og ved grænsekontrollen.
 9. Vedrørende ansættelsesformer for ansættelse i  

 statens tjeneste henvises til den herom udsendte cirkulæreskrivelse nr. 35 af  

 26. februar 1973 (j.nr. 1.L. 115/73).
Til kap. 3. Løn 10. Det hidtidige dyrtidstillæg på 28.080 kr. årlig er  

 indregnet i grundlønnen, og det uregulerede ikke-pensionsgivende tillæg på  

 904,80 kr. er indregnet i det ikke-pensionsgivende tillæg.
Til kap. 4. Lønanciennitet 11. For ansatte, der var ansat i henhold til denne  

 overenskomst den l. april 1981, gælder følgende:
 Ansatte, der med virkning fra 1. april 1981 har fået forbedret deres  

 anciennitet i henhold til overenskomstens § 4, stk. 4 eller 5, får denne  

 forbedring medregnet fuldt ud ved senere ansættelser efter overenskomsten,  

 men der kan ikke opnås yderligere anciennitetsforbedring efter stk. 4 og 5.
 Ansatte, der den 1. april 1981 i henhold til overenskomstens § 4, stk. l,  

 havde over 2 års anciennitet, kan ikke i forbindelse med senere ansættelse få  

 anciennitetsforbedring efter § 4, stk. 4 eller 5.
 12. For ansatte, der ikke var ansat i henhold til  

 overenskomsten den 1. april 1981, men som har anciennitetsgivende  

 beskæftigelse forud for dette tidspunkt, gælder følgende:
 Ancienniteten opgøres pr. l. april l98l i henhold til overenskomstens § 4,  

 stk. 1.
Hvis ancienniteten efter nævnte opgørelse ligger i tidsrummet fra 1. maj  

 1979 eller senere, men før 1. april 1981, finder bestemmelsen i  

 overenskomstens § 4, stk. 4 eller 5 anvendelse.
Anciennitetsforbedring efter  

 stk. 4 og 5 medregnes fuldt ud ved ansættelsen og medregnes ligeledes ved  

 senere ansættelser efter overenskomsten, men der kan ikke ved de senere  

 ansættelser opnås yderligere anciennitetsforbedringer efter stk. 4 og 5.
 Hvis ancienniteten efter nævnte opgørelse pr. 1. april 1981 regnes fra 1.  

 april 1979 eller tidligere, kan der hverken i forbindelse med første eller  

 ved senere ansættelse opnås anciennitetsforbedring efter overenskomstens § 4,  

 stk. 4 eller 5.
Til kap. 6. Pension 13. Der kan mellem en ansat og organisationen eller  

 pensionskassen træffes aftale om tilbageholdelse af et ekstraordinært  

 pensionsbidrag over en nærmere fastsat periode.
Til kap. 7. Udbetaling af løn og indbetaling af pensionsbidrag 14. Til ansatte kan der alene udbetales løn i henhold  

 til overenskomsten med fradrag af eget pensionsbidrag.
Til kap. 8. Tillæg 15. Det er aftalt mellem overenskomstens parter, at  

 der snarest muligt skal indgås nye aftaler om tilrettelæggelse og honorering  

 af vagtarbejde ved Den kgl.
Veterinær- og Landbohøjskole.
Indtil en ny vagtordning kan gennemføres, udføres vagtarbejdet efter de  

 senest i skrivelse af 21. december 1979 fra Den kgl.
Veterinær- og  

 Landbohøjskoles administration til bl.a. højskolens kliniske institutter og  

 afdelinger fastsatte retningslinier.
Vagtarbejde betragtes som merarbejde og  

 afspadseres eller betales efter reglerne for afspadsering eller betaling af  

 merarbejde.
Der er enighed om, at vagtarbejde i størst mulig udstrækning skal  

 afspadseres.
 Overenskomstens parter er enige om, at der omgående tages skridt til at  

 opnå de nødvendige aftaler/ dispensationer fra arbejdsmiljølovens hviletids-  

 og fridøgnsbestemmelser, samt at kommende regler for vagtarbejdet i størst  

 mulig udstrækning skal tilgodese arbejdsmiljølovens hviletids- og  

 fridøgnsbestemmelser.
 16. Tillæg i henhold til protokollat af 24. juli 1984  

 om ændret stillingsstruktur ved de højere uddannelsesinstitutioner under  

 Undervisningsministeriet udgør følgende årlige grundbeløb:
Til kap. 9. Konstitution 17. Spørgsmål om ydelse af funktionsvederlag i  

 tilfælde, der ikke er omfattet af overenskomstens § 10 eller af  

 protokollatets bestemmelse om udligningstillæg til lønramme 35, men som  

 vedrører funktion i overenskomststillinger på lønramme 35-niveau eller  

 derover, skal forelægges for Finansministeriet.
 Til kap. 10. Arbejdstid mv.
18. Indføres en opsparingsordning, udløser arbejde op  

 til 40 timer den enkelte uge ikke krav på godtgørelse (betaling eller  

 afspadsering) for merarbejde.
Frihed opspares under fravær på grund af  

 sygdom, men ikke under ferie.
19. For så vidt angår pauser, der medregnes i  

 arbejdstiden, præciseres, at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Til kap. 11. Særlige regler om deltidsbeskæftigelse 20. Opmærksomheden henledes på Finansministeriets  

 cirkulæreskrivelse af 21. januar 1977, hvorefter anmodninger fra ansatte om  

 tjenestetidsnedsættelse mod tilsvarende lønreduktion bør imødekommes,  

 medmindre vægtige tjenstlige, praktiske, økonomiske eller lignende hensyn  

 taler derimod, jf.
Finansministeriets cirkulære af 25. maj 1978.
21. Det henstilles til styrelserne, når anmodning om  

 tjenestetidsnedsættelse imødekommes, da fortrinsvis at give nedsat  

 tjenestetid uden tidsbegrænsning (indtil videre) eller for en afgrænset  

 periode, jf.
Finansministeriets cirkulære af 2. november 1979 (j.nr. 1.kt.  

 1383/79).
 22. Hvor flere ansatte fremsætter anmodning om  

 tjenestetidsnedsættelse, og hvor styrelsen ikke kan imødekomme dem alle, bør  

 opmærksomheden være henledt på ansatte, der begrunder anmodningen med pasning  

 af børn eller langvarigt syge nærtstående slægtninge.
Til kap. 14. Graviditet, barsel og adoption 23. Ansatte optjener anciennitet under fravær i  

 henhold til overenskomstens § 18. Ansatte optjener ret til ferie i den  

 periode, hvor der ydes løn under fraværet.
 24. Retten for den ansatte til fuld løn i indtil 14  

 uger under adoptionsorlov har virkning for orlovsperioder eller dele deraf,  

 der ligger efter 1. april 1987. Adoptanter, der er i en løbende  

 orlovsperiode, får løn for den del af 14 ugers perioden, der falder efter den  

 1. april 1987. Lønnen træder i det nævnte tidsrum i stedet for dagpenge i  

 henhold til dagpengeloven.
 25. Bestemmelsen i § 19, stk. 2 om indbetaling af  

 pensionsbidrag har virkning for orlovsperioder eller dele heraf, der ligger  

 efter 1. april 1987.
Til kap. 15. Tjenestefrihed 26. Bestemmelser om tjenestefrihed for deltagelse i  

 kursus eller anden form for efteruddannelse findes i Ministeriet for Statens  

 Lønnings- og Pensionsvæsens cirkulære af 23. juni 1971 (j.nr. 1.L. 232/71).
27. Bestemmelser om frihed til varetagelse af  

 borgerligt ombud er fastsat i Finansministeriets bekendtgørelse nr. 536 af  

 25. november 1985, jf.
Finansministeriets cirkulære af 25. november 1985.
 28. Finansministeriet henstiller, at der vises  

 imødekommenhed over for ansøgninger om tjenestefrihed uden løn til ansatte,  

 hvis ægtefælle eller samlever rejser til udlandet i forbindelse med  

 systemeksport el.lign.
Til kap. 16. Afskedigelse 29. Det henstilles, at meddelelse til organisationen  

 om opsigelse så vidt muligt fremsendes samtidig med, at opsigelsen meddeles  

 til den ansatte.
Meddelelse til organsisationen skal gives, selv om den  

 ansatte har fremsat anmodning om, at en sådan meddelelse ikke gives.  

 Meddelelse til vedkommende tillidsrepræsentant kan ikke træde i stedet for  

 meddelelse til organisationen.
Til kap. 17. Befordringsgodtgørelse samt time- og dagpenge 30. Finansministeriet har intet at indvende imod, at  

 ansatte i ledende stillinger, som i den anledning oppebærer tillæg efter  

 overenskomstens § 8, stk. 1, med et grundbeløb på 43.021,91 kr. eller  

 derover, for så vidt angår time- og dagpenge ved indenlandske tjenesterejser  

 henføres under sats A, selv om de ikke er indplaceret på 10. anciennitetstrin  

 eller derover.
 31. For så vidt angår flyrejser på oversøiske ruter  

 har Finansministeriet intet at indvende imod, at billetudgiften til l.  

 businessclass eller tilsvarende godtgøres for ansatte i ledende stillinger,  

 som i den anledning oppebærer tillæg efter overenskomstens § 8, stk. 1, med  

 et grundbeløb på 43.021,91 kr. eller derover, selv om de ikke er indplaceret  

 på 10. anciennitetstrin eller derover.
Ikrafttræden 32. Cirkulæret har virkning fra 1. april 1987 og  

 træder i stedet for cirkulæreskrivelse af 8. august 1986 (LP.nr. 140/86) om  

 overenskomst vedrørende dyrlægers ansættelse i statens tjeneste.
Finansministeriet Lønnings- og Pensionsdepartementet, den 24. juli 1987 P.
M.
V.
E.
B.
Jørgen Jepsen OVERENSKOMST Kapitel 1. Overenskomstens område § 1.  Dyrlæger, der ansættes i statens tjeneste,  

 bortset fra områder for hvilke der mellem Finansministeriet og Den danske  

 Dyrlægeforening er indgået særskilt overenskomst, og uden at ansættelse sker  

 som tjenestemand, aflønnes i overensstemmelse med de i nærværende  

 overenskomst indeholdte regler.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer understøttelse eller  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år, er ikke omfattet af overenskomsten.
Stk. 3.  Ansættelse sker i henhold til opslag.
Ved  

 Statens veterinære Serumlaboratorium, Statens veterinære Institut for  

 Virusforskning og ved Institut for fjerkræsygdomme sker ansættelse for indtil  

 2 år, hvorefter ansættelsen normalt fortsætter, indtil den opsiges af en af  

 parterne.
 Stk. 4.  Såfremt de i stk. 3 nævnte institutioner ønsker  

 et ansættelsesforhold bragt til ophør med første ansættelsesperiodes udløb,  

 tilkendegives dette over for den ansatte senest 3 måneder før periodens  

 udløb.
 Stk. 5.  Dyrlæger, der ansættes som vikarer, aflønnes i  

 henhold til nærværende overenskomst.
 Stk. 6.  Med det ansættelsesbrev, der indgår som bilag 1  

 til denne overenskomst, og hvori tiltrædelsesdatoen for vedkommende stilling  

 angives, udleveres et eksemplar af overenskomsten.
Kapitel 2. Anden beskæftigelse § 2.  En ansat ved Den kgl.
Veterinær- og  

 Landbohøjskole er pligtig at holde institutionen underrettet om eventuel  

 bibeskæftigelse, som han har eller påtænker at overtage uden for  

 institutionen.
 Stk. 2.  Såfremt en sådan beskæftigelse skønnes at have  

 eller senere at ville antage et større omfang, end hensynet til arbejdet  

 tillader, og virksomheden efter henstilling ikke begrænses i tilstrækkeligt  

 omfang, eller beskæftigelsen af andre grunde ikke skønnes at være forenelig  

 med en stilling ved institutionen, kan denne frigøre sig for den ansatte ved  

 opsigelse med sædvanligt varsel, uden at det er nødvendigt at afvente  

 ansættelsesperiodens udløb.
 Stk. 3.  Der vil normalt ikke kunne gives tilladelse til  

 at udøve selvstændig praksis eller tage ansættelse hos praktiserende  

 dyrlæger.
Kapitel 3. Løn § 3.  Den normale pensionsgivende grundløn udgør i  

 forhold til pågældendes anciennitet følgende årlige beløb:
 Stk. 2.  Der ydes ud over grundlønnen et  

 ikke-pensionsgivende tillæg med følgende årlige beløb:
Kapitel 4. Lønanciennitet § 4.  Ancienniteten regnes normalt efter  

 kandidatalder, hvorved forstås det antal år, den pågældende efter bestået  

 eksamen har været beskæftiget med veterinært arbejde i eller uden for statens  

 tjeneste, herunder eventuel værnepligtstjeneste.
 Ancienniteten afrundes opad til et helt antal måneder, dog således at den  

 tidligst beregnes fra udgangen af den måned, i hvilken den pågældende har  

 bestået eksamen.
Stk. 2.  Hvor forholdene taler derfor, kan der mellem  

 overenskomstens parter træffes aftale om fastsættelse af anciennitet efter  

 andre regler.
Styrelsen kan dog i ganske særlige tilfælde begrænse  

 lønancienniteten til 14. anciennitetstrin uden forudgående aftale mellem  

 overenskomstens parter.
Varsel med frist som ved opsigelse skal i så fald  

 være afgivet til den ansatte, organisationen og Finansministeriet til det  

 tidspunkt, da den pågældende opnår nævnte anciennitet.
Stk. 3.  Hvis organisationen finder, at en varslet  

 anciennitetsbegrænsning efter stk. 2 er foretaget med urette, kan den efter  

 forhandling med styrelsen om sagen og inden for en frist af 3 måneder efter  

 varslets afgivelse kræve sagen indbragt for det i § 26 omtalte nævn.
Nævnet  

 afsiger motiveret kendelse.
Det kan ved kendelsen pålægges styrelsen at  

 annullere begrænsningen.
I øvrigt finder reglerne i § 26, stk. 1-3,  

 anvendelse.
 Stk. 4.  Ancienniteten for kandidater, hvis anciennitet  

 i henhold til stk. l regnes fra 1. maj 1979 eller senere, men før 1. maj  

 1980, ændres, således at den regnes fra 1. april 1979.
 Stk. 5.  Ancienniteten for kandidater, hvis anciennitet  

 i henhold til stk. l regnes fra 1. maj 1980 eller senere, men før 1. april  

 1981, ændres, således at den regnes fra 1. april 1980.
 Stk. 6.  Ancienniteten for kandidater, hvis anciennitet  

 i henhold til stk. l regnes fra 1. april 1981 eller senere, forhøjes på det  

 tidspunkt, hvor de opnår 1 års anciennitet, med 1 år.
Kapitel 5. Procentregulering § 5.  Den samlede faste løn i henhold til denne  

 overenskomst mv. forhøjes pr. 1. april 1987 med 8,5435 pct. og pr. 1. april  

 1988 med yderligere 2,4857 pct.
 Stk. 2.  Pr. 1. april i årene 1987, 1988, 1989 og 1990  

 foretages desuden eventuel ekstraordinær lønregulering af den aktuelle løn i  

 overensstemmelse med reguleringsordningen i det protokollat, der er indgået i  

 tilknytning til overenskomsten.
Kapitel 6. Pension § 6.  Som bidrag til den ansattes pensionering betaler  

 styrelsen indtil udgangen af den måned, hvori den pågældende fylder 70 år, 10  

 pct. af grundlønnen og procentregulering heraf.
Endvidere tilbageholder  

 styrelsen indtil samme tidspunkt i den ansattes løn et beløb på 5 pct. af den  

 samme løn.
 Pensionsbidragene indbetales af styrelsen månedsvis til den mellem  

 Finansministeriet og Den danske Dyrlægeforening aftalte pensionsordning.
 Stk. 2.  Tilsvarende bestemmelser gælder for tillæg  

 efter overenskomstens § 8, stk. 1, på 43.021,91 kr. årlig i grundbeløb eller  

 højere.
 Stk. 3.  Der tilkommer ud over nævnte pensionsbidrag  

 ikke den ansatte nogen ret til pension eller understøttelse fra staten på  

 grundlag af ansættelsen.
Kapitel 7. Udbetaling af løn og indbetaling af pensionsbidrag § 7.  Lønnen udbetales månedsvis bagud.
Samtidig med  

 udbetaling af lønnen indbetaler vedkommende styrelse såvel sit som den  

 ansattes pensionsbidrag til pensionsordningen.
Kapitel 8. Tillæg § 8.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for overenskomstens lønninger mv., træffes der mellem  

 Finansministeriet og organisationen speciel aftale om tillæg til lønnen og  

 eventuelle andre vilkår.
 Stk. 2.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til stk. 1. Dog vil  

 der fortsat kunne indgås aftaler om ydelse af nye tillæg i tilfælde af  

 nyansættelser og om ydelse af nye tillæg eller forhøjelse af bestående tillæg  

 i tilfælde af, at der sker væsentlige ændringer i den pågældendes stilling.
 Stk. 3.  Anmodning om ydelse af tillæg i forbindelse med  

 nyansættelse skal være indgivet til Finansministeriet senest 1/2 år efter  

 ansættelsen.
 § 9.  For al rådighedstjeneste og tilsynsarbejde ydes  

 der til dyrlæger ved Statens veterinære Serumlaboratorium og Statens  

 veterinære Institut for Virusforskning et særligt tillæg med følgende årlige  

 grundbeløb (incl. dyrtidstillæg på 4.590 kr.):
Kapitel 9. Konstitution i tjenestemandsstilling § 10.  Til en overenskomstansat, der med henblik på  

 eventuel senere tjenestemandsansættelse konstitueres på overenskomstvilkår,  

 ydes der udover den overenskomstmæssige løn et ikke-pensionsgivende tillæg,  

 der beregnes som forskellen mellem den løn, inkl. generelt og særligt tillæg,  

 han ville opnå ved ansættelse som tjenestemand på prøve, og den skalaløn, der  

 tilkommer ham i henhold til overenskomsten, inkl. eventuelle tillæg, men med  

 fradrag af eget ordinært pensionsbidrag.
 Under en sådan konstitution kan der ydes tjenestefrihed uden løn i indtil  

 l år fra den hidtidige stilling, uanset om konstitutionen finder sted i anden  

 styrelse.
 Den overenskomstansatte kan dog vælge straks at lade sig ansætte som  

 tjenestemand på prøve.
 Stk. 2.  Såfremt en overenskomstansat konstitueres i en  

 chefstilling i lønramme 36 eller højere lønramme, og såfremt denne  

 konstitution varer over 15 dage i sammenhæng, ydes der ham for hele perioden  

 et ikke-pensionsgivende tillæg, der beregnes som forskellen mellem den løn,  

 inkl. generelt og særligt tillæg, han ville opnå ved udnævnelse i  

 chefstillingen, og den skalaløn, der tilkommer ham i henhold til  

 overenskomsten, inkl. eventuelle tillæg, men med fradrag af eget ordinært  

 pensionsbidrag.
 Er varetagelsen af den højere stilling udelukkende begrundet i  

 feriefravær, jf. cirkulære af 25. juni 1985 om de for statens tjenestemænd  

 gældende ferieregler samt § 13, stk. 3, i aftale af 4. juni 1981 om de for  

 statens tjenestemænd gældende arbejdstidsregler m.m., indtræder retten til  

 betaling først, når den overenskomstansatte har udført en sådan midlertidig  

 tjeneste i 22 dage i sammenhæng.
 I øvrigt følges de for statens tjenestemænd gældende regler vedrørende  

 ydelse af funktionsvederlag.
 Kapitel 10. Arbejdstid mv.
 § 11.  Lønnen i § 3 forudsætter fuldtidsbeskæftigelse  

 svarende til gennemsnitlig 39 timer (fra 1. september 1988 38 timer og fra 1.  

 september 1990 37 timer) ugentlig.
Stk. 2.  Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
 Stk. 3.  Deltidsansattes arbejdstid kan i forbindelse  

 med arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt  

 begrundet i bevillingsmæssige, arbejdstilrettelæggelsesmæssige eller andre  

 forhold, dog ikke til mindre end 15 timer om ugen.
 § 12.  Dyrlæger, ansat ved Statens veterinære  

 Serumlaboratorium, Statens veterinære Institut for Virusforskning samt  

 Institut for fjerkræsygdomme, er pligtige til at deltage i forefaldende  

 laboratoriearbejde af såvel rutinemæssig som videnskabelig karakter, dog  

 således at der gives den ansatte adgang til selvstændig forskning i rimeligt  

 omfang.
§ 13.  Ved Den kgl.
Veterinær- og Landbohøjskole er  

 den ansatte pligtig efter skolens nærmere bestemmelse at deltage i eventuelle  

 vagter på den afdeling, hvor den pågældende er ansat.
Kapitel 11. Særlige regler om deltidsbeskæftigelse § 14.  Ved ansættelse på deltid med mindre end 15  

 arbejdstimer (løntimer) pr. uge træffes forud aftale mellem styrelsen og  

 organisationen.
 Ved ansættelse på deltid med 15-20 arbejdstimer pr. uge sker efterfølgende  

 underretning fra styrelsen til organisationen.
 Ved ansættelse på deltid med mindst 21 arbejdstimer pr. uge forholdes som  

 ved fuldtidsansættelse.
 Stk. 2.  Ved ansættelse på deltid ydes løn i forhold til  

 den nedsatte tjenestetid.
 Stk. 3.  Ved ansættelse på deltid med mindre end 15  

 timer pr. uge optjenes anciennitet i forhold til den nedsatte tjenestetid.
 Ved ansættelse på deltid med mindst 15 arbejdstimer pr. uge optjenes fuld  

 anciennitet.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 eller mere pr. uge.
 Såfremt en ansat har mere end een deltidsansættelse, kan de ugentlige  

 timetal sammenlægges til brug ved beregning af ancienniteten.
 Relevant timelønsbeskæftigelse, der udgør mindst 8 arbejdstimer pr. uge,  

 medregnes, såfremt den timelønnede beskæftigelse har (haft) en sammenhængende  

 varighed af 3 måneder.
Stk. 4.  Ordningen finder anvendelse også på  

 universiteter, højere læreanstalter og forskningsinstitutioner, idet dog  

 nyansættelse på deltid under 21 arbejdstimer aftales mellem styrelsen og  

 organisationen.
Ved ansættelse på mindst 21 arbejdstimer sker efterfølgende  

 underretning fra styrelsen til organisationen.
 Kapitel 12. Opsigelsesvarsel, løn under sygdom, militærtjeneste mv.
 § 15.  Funktionærlovens regler om opsigelse, løn under  

 fravær på grund af sygdom og afskedigelse som følge af sygdom, indkaldelse  

 til militærtjeneste samt efterløn finder anvendelse for ansatte efter denne  

 overenskomst.
Kapitel 13. Ferie § 16.  Ansatte i henhold til denne overenskomst er  

 omfattet af ferieloven.
 Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for ferietillæg  

 efter ferielovens § 14, stk. 1.
Stk. 3.  Særlig feriegodtgørelse beregnes af samtlige de  

 i optjeningsåret oppebårne indkomstskattepligtige beløb for tjenstligt  

 arbejde (dvs. med fradrag af eget ordinært pensionsbidrag) og af den ansattes  

 egne bidrag til Arbejdsmarkedets Tillægspension og  

 Arbejdsmarkedsuddannelsesfonden.
Der bortses dog fra udbetalt  

 feriegodtgørelse.
 Stk. 4.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 40 timers arbejdsuge, ydes for sådan tjeneste feriegodtgørelse med 12  

 1/2 pct.
Kapitel 14. Graviditet, barsel og adoption Underretningspligt § 17.  Med henblik på styrelsens tilrettelæggelse af  

 arbejdet skal en ansat, der er gravid, senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
Fravær § 18.  Ansatte har ret til fravær fra arbejdet på  

 grund af graviditet, barsel og adoption efter reglerne i loven om barselorlov  

 mv.
En kvindelig ansat har dog altid ret til fravær fra arbejdet på grund af  

 graviditet og barsel fra det tidspunkt, hvor der skønnes at være 8 uger til  

 fødslen.
Løn § 19.  En kvindelig ansat har under fravær fra  

 arbejdet på grund af graviditet og barsel ret til sædvanlig løn fra det  

 tidspunkt, hvor der skønnes at være 8 uger til fødslen, og i indtil 14 uger i  

 alt.
Stk. 2.  En ansat har under fravær fra arbejdet på grund  

 af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at adoptionsmyndigheden stiller krav  

 om, at den ansatte i forbindelse med adoptionen skal være ude af erhverv.
I  

 øvrigt henvises for adoptanter til reglerne i loven om barselorlov og  

 dagpengeloven.
 Styrelsen indbetaler 10 pct. af den hidtidige løn i pensionsbidrag for den  

 del af den lovbestemte barsel- og adoptionsorlov, der ligger uden for  

 lønperioden, mod at den ansatte selv indbetaler 5 pct. i pensionsbidrag af  

 den samme løn.
 Stk. 3.  En ansat, der i forbindelse med barnets ophold  

 på sygehus genoptager tjenesten inden den i stk. 1 og 2 omtalte 14 ugers  

 periodes udløb, har i tilknytning til barnets udskrivelse ret til fravær med  

 sædvanlig løn i den del af perioden, der var tilbage ved genoptagelsen af  

 tjenesten, såfremt udskrivelsen finder sted inden 6 måneder fra  

 fødslen/barnets modtagelse.
Stk. 4.  Fravær inden for det tidsrum, i hvilket den  

 ansatte er berettiget til sædvanlig løn, betragtes ikke som sygdomsforfald,  

 medmindre det godtgøres ved lægeattest, at arbejdsudygtigheden har anden  

 årsag end graviditet eller barsel.
Sygdomsforfald kan ikke bevirke, at  

 fraværsperioden med ret til løn løber længere end til l4 uger efter fødslen.
 Stk. 5.  Fravær uden for det tidsrum, i hvilket den  

 ansatte er berettiget til fravær med sædvanlig løn eller har barselorlov  

 eller adoptionsorlov med dagpenge, betragtes som sygdomsforfald og noteres i  

 overensstemmelse med de herom gældende regler.
 Stk. 6.  Lægeattester, der forlanges i henhold til stk.  

 4, betales af den ansatte.
Kapitel 15. Tjenestefrihed § 20.  Der tilkommer de ansatte fridage efter de for  

 tjenestemænd gældende regler.
 § 21.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed med hel eller delvis løn og  

 eventuelt pensionsbidrag kan gives, når Stk. 3.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 § 22.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 2.  Finansministeriet og organisationen kan aftale,  

 at styrelsen indbetaler 10 pct. i pensionsbidrag af den hidtidige løn, mod at  

 den ansatte selv indbetaler 5 pct. i pensionsbidrag af den samme løn i de  

 tilfælde, hvor tjenestefrihed ville kunne medregnes i pensionsalderen for  

 tjenestemænd.
§ 23.  Styrelsen kan give den ansatte hel eller delvis  

 tjenestefrihed uden lønafkortning til pasning af et sygt barn, når Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Ordningen kan for den enkelte inddrages ved  

 misbrug.
Kapitel 16. Afskedigelse § 24.  Det påhviler styrelsen skriftligt at meddele  

 enhver opsigelse til den ansatte og organisationen.
Denne meddelelse skal  

 indeholde begrundelse for opsigelsen.
 § 25.  Skønner organisationen, at en afskedigelse af  

 en efter nærværende overenskomst ansat ikke kan anses for rimeligt begrundet  

 i pågældendes eller styrelsens forhold, kan den inden for en frist af 1 måned  

 efter opsigelsen kræve spørgsmålet forhandlet med styrelsen.
§ 26.  Opnås der ikke enighed ved forhandling, kan  

 spørgsmålet inden for en frist af l måned efter forhandlingen af  

 organisationen kræves gjort til genstand for behandling i et i denne  

 anledning nedsat nævn, der består af en repræsentant valgt af hver af  

 parterne samt en af Højesterets præsident blandt rettens dommere udpeget  

 formand.
Nævnet fastsætter selv sin forretningsorden.
For nævnet kan  

 foretages afhøring af parter og vidner.
Stk. 2.  Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne opsigelse ikke er  

 rimeligt begrundet i den pågældendes eller styrelsens forhold, kan det  

 pålægges styrelsen at afbøde virkningerne af opsigelsen.
Det kan herved  

 pålægges styrelsen, såfremt den pågældende og styrelsen ikke begge ønsker  

 ansættelsesforholdet opretholdt, da at betale den pågældende en erstatning,  

 hvis størrelse fastsættes af nævnet og skal være afhængig af sagens  

 omstændigheder og pågældendes anciennitet ved styrelsen.
 Stk. 3.  Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
 Stk. 4.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 ansat, som ikke har været uafbrudt beskæftiget i statens tjeneste i mindst 1  

 år før afskedigelsen, eller ved opsigelse af en ansat, med hvem der er  

 truffet aftale om, at arbejdet er af rent midlertidig karakter, og  

 arbejdsforholdet ikke vedvarer ud over 2 år.
Kapitel 17. Befordringsgodtgørelse samt time- og dagpenge § 27.  Ansatte har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler og satser.
Indtil 1. april  

 1988 får ansatte på 1. - 9. anciennitetstrin time- og dagpenge på  

 indenlandske tjenesterejser efter sats B og øvrige ansatte efter sats A.
 Stk. 2.  Tjenestemændenes regler for benyttelse af  

 befordringsklasser mv. på tjenesterejser gælder for overenskomstansatte, i  

 det omfang disse hidtil har fulgt tjenestemændenes regler.
Ved flyrejser på oversøiske ruter godtgøres billetudgiften til turist-  

 eller økonomiklasse for ansatte på l.- 9. anciennitetstrin og for ansatte på  

 10. anciennitetstrin eller derover godtgøres billetudgiften til l.  

 businessclass eller tilsvarende.
Dog godtgøres billetudgiften til almindelig  

 1. klasse for ansatte, hvis samlede udbetalte faste løn svarer til eller  

 overstiger lønnen til en statstjenestemand i lønramme 38.
Kapitel 18. Flyttegodtgørelse § 28.  Såfremt en ansat uden at overgå til andet  

 ansættelsesområde forflyttes til et andet tjenestested og i denne anledning  

 nødsages til at foretage flytning af husstand og bohave, ydes godtgørelse  

 efter de for tjenestemænd i staten, folkeskolen og folkekirken gældende  

 regler.
Stk. 2.  Det supplerende godtgørelsesbeløb, der  

 reguleres og eventuelt forhøjes eller nedsættes som for tjenestemænd, udgør  

 følgende grundbeløb (pr. 1. oktober 1975:) Stk. 3.  Efter aftale mellem overenskomstens parter kan  

 der dog i særlige tilfælde fastsættes et grundbeløb på 3.940 kr.
 Stk. 4.  For ansatte, der oppebærer pensionsgivende § 8,  

 stk. 1-tillæg, udgør grundbeløbet 4.380 kr.
Kapitel 19. Opsigelse af overenskomsten § 29.  Overenskomsten, der ikke omfatter ansatte i  

 Grønland, har virkning fra 1. april 1987 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 1989.
 Stk. 2.  Overenskomstens bestemmelser om arbejdstidens  

 længde (§ 11) og ekstraordinær lønregulering (§ 5, stk. 2) kan dog tidligst  

 opsiges til 31. marts 1991.
København, den 10. juni 1987 Den danske Dyrlægeforening Børge Jensen Finansministeriet P.
M.
V.
E.
B.
C.
E.
Johansen Bilag 1 A N S Æ T T E L S E S B R E V for overenskomstansatte dyrlæger.
