Nyt om arbejdsskader - tilskud til behandling  

 i udlandet Den 1. juli 2000 trådte en bekendtgørelse i  

 kraft, der medfører, at der kan ydes tilskud efter sygesikringsloven  

 til varer og tjenesteydelser, der er købt eller leveret i et andet  

 EU-/EØS-land.
 Arbejdsskadestyrelsen har set på, i hvilket omfang  

 udgifterne til behandling i udlandet kan dækkes efter  

 arbejdsskadeforsikringslovens § 30.
Konklusion 1. Der kan ydes refusion for udgifter til  

 behandlingsformer -	hvor det offentlige dækker mindre end 50 % -	og hvor behandlingen er foregået i et andet EU-/EØS-land  

 end Danmark.
 2. Transportudgiften til ovennævnte behandling kan  

 afslås dækket ud fra borgerens pligt til at begrænse tabet.  

 Dette vil ikke være i strid med EU s konkurrenceregler.
 -	Hvis borgerne har været nødsaget til at søge  

 behandling i udlandet, fordi vedkommendes tilstand kræver en  

 behandlingsform, der ikke er ekspertise til at udføre her i landet,  

 vil der efter en konkret vurdering kunne ydes refusion for  

 transportudgiften.
Udgifterne til behandling m.v. søges i  

 første omgang refunderet i det forsikringsselskab, hvori  

 arbejdsgiveren har tegnet forsikring.
Borgeren har efterfølgende  

 mulighed for at få vurderet sagen i Arbejdsskadestyrelsen.
 Bekendtgørelsens indhold.
Efter bekendtgørelsen (nr. 536 af 15/6 2000)  skal  

 der ydes tilskud efter sygesikringsloven til tjenesteydelser, der  

 udføres med fortjeneste for øje i et andet EU-/EØS-land.  

 Det er et krav, at der er tale om en ydelse, hvor borgeren skal betale den  

 væsentligste andel af udgiften til ydelsen her i landet.
Dette betyder,  

 at borgeren skal betale mere end halvdelen af udgiften, fordi sygesikringens  

 tilskud er mindre end 50 procent.
Der er herefter tale om følgende  

 tjenesteydelser:
Tandeftersyn og  behandling Fysioterapeutisk behandling Kiropraktisk behandling Almen  lægehjælp til gruppe 2-sikrede Speciallægehjælp til gruppe 2-sikrede Varer omfattet af bekendtgørelsen er  

 ernæringspræparater og briller til børn under 16 år.  

 Lægemidler er ikke omfattet.
 Yderligere oplysninger kan fås hos kontorchef Mette  

 Thiesen eller fuldmægtig Christina Steen.
