Formålet med registeret er at danne grundlag for medicinske afdelingers registrering og databehandling af diabetes mellitus patienters journal, indeholdende laboratorieværdier og undersøgelser.
Endvidere anvendes registeret til analyse og forskning vedrørende DM-patienters sygdom, til styring af enkelte grupper af patienters behandling og til information af patient og egen læge.
Derudover anvendes registeret til fremstilling af statistik over afdelingens virksomhed med henblik på administration og styring af denne virksomhed samt af afdelingens kapacitet og ressourceanvendelse.
Personkreds: Registeret må kun indeholde oplysninger om patienter, der er henvist til ambulatoriet af egen læge, andet sygehus' læger eller egen stamafdelings læger.
Herudover må registeret indeholde identifikationsoplysninger om patientens egen læge, øjenlæge samt fodterapeut.
 Ikrafttrædelsesdato: 21/12/1989.
