Erstatningsansvarslovens § 26 a - godtgørelse til efterladte, nævnets j.nr. 17-520-12425 Ansøger søgte om blandt andet godtgørelse efter erstatningsansvarslovens § 26 a og erstatning for tabt arbejdsfortjeneste i anledning af, at ansøgers eksmand havde dræbt deres fælles 8-årige datter.
Nævnet besluttede at tilkende ansøgeren 130.000 kr. i efterladtegodtgørelse.
Nævnet lagde vægt på oplysningerne om de omstændigheder, hvorunder ansøgerens datter var blevet dræbt, og at der tilsyneladende lå et hævnmotiv bag drabet.
