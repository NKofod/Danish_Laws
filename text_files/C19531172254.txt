 Departementet for told- og forbrugafgifter har henledt min opmærksomhed  

 på, at der i nogle fornylig ved dom afsluttede sager angående overtrædelse af  

 lov nr. 132 af 29. juni 1927 om afgift af benzin, hvor departementet i medfør  

 af lovens § 6, stk. 4, havde begæret tiltale rejst for overtrædelse af  

 paragraffens stk. 1, med vedkommende statsadvokats tilslutning enten alene  

 var rejst tiltale efter bestemmelsens 3. stk. eller i strid med  

 departementets tilkendegivne forudsætninger alene var rejst tiltale for det i  

 sagen foreliggende dokumetfalskforhold, uden at departementet forinden havde  

 haft lejlighed til at erklære sig om den således begrænsede tiltale.
 Endvidere har toldepartementet henledt opmærksomheden på en sag, hvorunder  

 departementet i medfør af § 19, stk. 1, i lovbekendtgørelse nr. 76 af 5.  

 marts 1951 om afgift på omsætningen af stærke drikke havde begæret tiltale  

 efter lovens § 16, hvilken sag imidlertid uden fornyet forelæggelse for  

 departementet blev afgjort ved et forlig, der var i strid med departementets  

 forbindelse med tiltalebegrænsningen fremsatte krav.
 Således foranlediget skal jeg til videre bekendtgørelse for de under Deres  

 embedsområde hørende politimestre herved indskærpe, at sager, hvor  

 tolddepertementet har begæret tiltale og eventuelt fremsat straffekrav m. m.  

 påny forelægges departementet, forinden der måtte blive truffet bestemmelse  

 om ændring i tiltalen, også i tilfælde, hvor der efter departementets  

 tiltalebegæring fremkommer omstændigheder, der afgørende taler for en  

 fravigelse af begæringen.
 I denne forbindelse skal jeg henvise til det allerede i mit cirkulære nr  

 232 af 3. oktober 1923 vedrørende politisagers behandling, jfr. cirkulære nr.  

 89 af 26. april 1924, indeholdte påbud, ligesom opmærksomheden iøvrigt  

 henledes på justitsministeriets cirkulære nr 123 af 16. august 1935, for så  

 vidt angår forholdet mellem anklagemyndighed og toldvæsen ved  

 strafforfølgning for sprirtusindsmugling, jfr. toldlovens § 48.
