Tonnageskatteordningen, ejerandele,  

 strategisk og forretningsmæssig drift Spørgsmål Om A A/S, kan  

 omfattes af den danske tonnageskatteordning, hvis selskabet køber ejerandele  

 i  

 skibe, som drives af et tysk rederi, som er omfattet af sit lands  

 tonnageskatteordning? Svar Nej.
Beskrivelse af  

 de faktiske forhold A A/S driver  

 skibsmæglervirksomhed.
Det fremgår af anmodningen, at A A/S gennem en årrække  

 har ejet 2 andele i et par tyske kommanditselskaber med drift af hvert sit  

 skib.
 Det ene af de to  

 de tyske kommanditselskaber er med virkning fra 2002 overgået fra beskatning  

 af  

 overskud opgjort efter almindelige driftsøkonomiske principper til at betale  

 tonnageskat i stedet for.
 A A/S har i sin  

 selvangivelse vedrørende resultatandelene foretaget skattemæssige  

 afskrivninger  

 efter reglerne i afskrivningsloven.
Vedrørende  

 spørgsmålet har repræsentanten anført følgende Selskabets  

 repræsentant har anført, at der er stor forskel på beskatningen af andelen,  

 når  

 denne beskattes i Tyskland, og når den tilsvarende andel beskattes i Danmark.  

 For at opnå en ensartet beskatning af andelen ønsker A A/S også at overgå til  

 den danske tonnageskatteordning.
Forespørgerens  

 repræsentant har oplyst, at der ikke udføres egentlige ledelsesmæssige  

 opgaver  

 her i landet, men alene befragtning, havneafregninger, lastning, losning og  

 olieindkøb samt andre rejsebundne omkostninger.
Det tyske rederi har også sin  

 hovedledelse i Tyskland.
Endvidere har  

 forespørgerens repræsentant oplyst, at bemanding og teknisk drift af skibene  

 udføres af det tyske rederi.
Om skibene er der oplyst, at de opfylder kravene  

 i  

 den danske tonnageskattelov med hensyn til skibets tonnagestørrelse, og at de  

 er beskæftiget med erhvervsmæssig virksomhed med transport af gods.
SKATs  

 indstilling og begrundelse Det er SKATs  

 opfattelse, at A A/S ikke kan omfattes af den danske tonnageskatteordning,  

 idet  

 selskabet ikke opfylder kravet om, at skibene bliver drevet strategisk og  

 forretningsmæssigt fra Danmark jf. tonnageskattelovens § 6 (nugældende  

 lovbekendtgørelse nr. 834 af 29. august 2005 og oprindelig lov nr. 264 af 8.  

 maj 2002).
 SKAT  

 forudsætter, at skibene opfylder betingelserne i den danske tonnageskattelov  

 med hensyn til skibets tonnagestørrelse, og at de er beskæftiget med  

 erhvervsmæssig virksomhed med transport af gods til søs mellem forskellige  

 destinationer.
 Efter  

 tonnageskattelovens § 1 kan ordningen kun anvendes af selskaber, der er  

 skattepligtig efter selskabsskattelovens § 1. Der er efter tonnageskatteloven  

 mulighed for, at rederiselskaber, der ejer andele i skibe kan indgå i  

 tonnageskatteordningen efter lovens § 3, stk. 3, forudsætningsvis.
 Det fremgår  

 ligeledes af lovens forarbejder i bemærkningerne til L92 under punktet til de  

 almindelige bemærkninger, at et rederi kan indgå i tonnageskatteordningen ved  

 at eje andele i skibe:
 "2.3. Skibe  

 ejet eller lejet af flere rederier.
Det foreslås, at  

 det i tilfælde, hvor skibe m.v. ejes eller lejes af flere rederier  

 (interessentskaber), gøres muligt for det enkelte rederi at indgå i  

 tonnageskatteordningen med sin andel af det eller de pågældende skibe m.v.  

 Der  

 er intet krav om, at samtlige interessenter vælger  

 tonnageskatteordningen." Som følge af  

 ovennævnte kan A A/S som udgangspunkt omfattes af tonnageskatteordningen,  

 idet  

 der spørges om køb af ejerandele i skibe.
Der er ikke i loven krav om, at  

 skibet skal være indregistreret i Danmark.
Dog er der visse  

 registreringskrav,  

 som skal være opfyldt, og som blev indført ved lov nr. 409 af 1. juni 2005 om  

 gennemførelse af ændrede EU-retningslinier for statsstøtte til  

 søtransportsektoren.
Imidlertid er  

 det SKATs opfattelse, at skibene ikke opfylder kravet om, at de skal drives  

 strategisk og forretningsmæssigt fra Danmark.
Efter lovens forarbejder i  

 bemærkningerne til L92 fremgår det at:
 "Begrebet  

 "strategisk og forretningsmæssig drift" relaterer sig i  

 tonnageskatteordningen alene til driften af skibe, og begrebet bør ikke  

 forveksles med begrebet "ledelsens sæde", som kan være afgørende  

 for,  

 om et selskab er skattepligtigt til Danmark eller ej.
Det må i det  

 konkrete tilfælde afgøres, om betingelsen om strategisk og forretningsmæssig  

 drift fra Danmark er opfyldt.
De elementer, der vil indgå i bedømmelsen, er  

 for  

 de strategiske funktioners vedkommende bl.a., om rederiets hovedsæde og  

 øverste  

 ledelse er placeret i Danmark, og om strategiske beslutninger tages i Danmark  

 f. eks. beslutninger om indgåelse af store kontrakter, beslutninger om køb og  

 salg af skibe og beslutninger om indgåelse af strategiske alliancer.
 Endvidere vil en  

 række elementer på det forretningsmæssige/operationelle plan indgå i  

 bedømmelsen.  

 Det drejer sig f. eks. om tilrettelæggelsen af skibenes sejlplaner, indgåelse  

 af fragtaftaler, proviantering af skibene, bemanding, skibenes rent tekniske  

 drift og vedligeholdelse, tilstedeværelsen af støttefaciliteter i Danmark  

 etc.
Det vil ikke  

 være et krav, at enhver af de ovennævnte funktioner for hvert enkelt skibs  

 vedkommende vil skulle foretages fra Danmark.
Kravet vil være, at det enkelte  

 skib i tilstrækkeligt omfang opfylder betingelserne, og at den strategiske og  

 forretningsmæssige drift af flåden som helhed ud fra en samlet vurdering  

 foretages fra Danmark." SKAT har i denne  

 forbindelse lagt vægt på, at:
Væsentlige  

 ledelsesfunktioner vedrørende de ejerandele, der er tilknyttet skibene  

 udføres  

 derfor ikke i Danmark, men de foregår i Tyskland.
Efter en samlet konkret  

 bedømmelse af de foreliggende oplysninger, er det SKATs vurdering, at  

 selskabet  

 ikke kan omfattes af tonnageskatteordningen jf. § 6, stk. 1.
Selv om SKAT  

 skulle være kommet frem til, at selskabet kunne omfattes af  

 tonnageskatteloven,  

 ville det ikke kunne blive beskattet efter denne lov.
Det er ikke muligt  

 vilkårligt at vælge mellem de to beskatningsformer.
Det er oplyst,  

 at selskabet i forvejen ejer andele svarende til de ejerandele sagen her  

 vedrører.
Det fremgår ligeledes af anmodningen, at A A/S har ejet disse  

 andele  

 en årrække.
Da selskabet ikke første indkomstår, selskabet havde mulighed for  

 at vælge tonnageskatteordningen har valg tonnagebeskatning, er selskabet  

 bundet  

 af dette fravalg i en periode på 10 år jf. § 2.
 Det indstilles  

 herefter, at Skatterådet svarer "Nej" til spørgsmålet.
 Skatterådet  

  

 tiltræder  

 indstillingen med de ovennævnte grunde.
 Svaret er  

 bindende for skattemyndighederne i følgende periode:
 5 år.
