 I medfør af § 10 i lov nr. 297 af 14. juni 1974 om markedsføring, som  

 ændret ved lov nr. 252 af 8. juni 1977, bestemmes:
 § 1.  Opstår spørgsmål om, hvorvidt fiberindholdet i  

 tekstilvarer er betegnet og mærket i overensstemmelse med  

 industriministeriets bekendtgørelse nr. 480 af 15. november 1985 om  

 betegnelse og mærkning af tekstilvarer, kan dette i Danmark kun fastslås ved  

 analyser foretaget af et laboratorium, der er autoriseret på området af  

 Statens Tekniske Prøvenævn.
 § 2.  Analyser af binære og ternære  

 tekstilfiberblandinger kan kun foretages ved anvendelse af de i nedennævnte  

 direktiver og de i bilagene hertil angivne metoder:
1. Rådsdirektiv af 17. juli 1972 om tilnærmelse af  

 medlemsstaternes lovgivning om visse metoder for kvantitativ analyse af  

 binære tekstilfiberblandinger (72/276/EØF), offentliggjort i De Europæiske Fællesskabers Tidende nr.
L 173/ 1 af 31.  

 juli 1972 og i den danske specialudgave 1972 (III), side 749, som ændret ved  

 Kommissionens direktiv af 21. december 1978 (79/ 76/ EØF), offentliggjort i  

 De Europæiske Fællesskabers Tidende nr.
L 17/ 17 af 24. januar 1979 og  

 berigtiget i De Europæiske Fællesskabers Tidende nr.
L 138/ 35 af 24. maj  

 1984, og ved Rådets direktiv af 17. februar 1981 (81/ 75/ EØF),  

 offentliggjort i De Europæiske Fællesskabers Tidende nr.
L 57/ 23 af 4. marts  

 1981.
2. Rådsdirektiv af 26. februar 1973 om tilnærmelse af  

 medlemsstaternes lovgivning om kvantitativ analyse af ternære  

 tekstilfiberblandinger (73/ 44/ EØF), offentliggjort i De Europæiske  

 Fællesskabers Tidende nr.
L 83/ 1 af 30. marts 1973.
 § 3.  Bekendtgørelsen træder i kraft den 1. april  

 1986.
 Stk. 2.  Samtidig ophæves bekendtgørelse nr. 161 af 2.  

 maj 1975.
