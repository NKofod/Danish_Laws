Betænkning afgivet af Kommunaludvalget  

 den 7. december 2000 Betænkning over Forslag til lov om ændring af lov om  

 beskatning til kommunerne af faste ejendomme (Loft over grundskyldpromille for produktionsjord) [af indenrigsministeren (Pia Gjellerup, fg.)] 1. Ændringsforslag Der er stillet fire ændringsforslag til  

 lovforslaget.
Venstres, Det Konservative Folkepartis, Dansk Folkepartis og  

 Frihed 2000 s medlemmer af udvalget har stillet ændringsforslag nr. 1,  

 2 og 3. Indenrigsministeren har stillet ændringsforslag nr. 4.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Indenrigsministeren har over for udvalget oplyst, at  

 lovforslaget har været sendt i høring hos Kommunernes  

 Landsforening, Københavns Kommune og Frederiksberg Kommune.
 Kommunernes Landsforening og de hørte kommuner har  

 oplyst, at de ikke har bemærkninger til lovforslaget.
3. Indstillinger og politiske bemærkninger Et flertal i udvalget (S, SF, RV og CD) indstiller  

 lovforslaget til vedtagelse med det af indenrigsministeren stillede  

 ændringsforslag.
Et mindretal i udvalget (V, KF, DF og FRI)  

 indstiller lovforslaget til vedtagelse med de af mindretallet stillede  

 ændringsforslag.
Hvis de under nr. 1, 2 og 3 stillede  

 ændringsforslag ikke vedtages ved 2. behandling, vil Venstre, Det  

 Konservative Folkeparti og Dansk Folkeparti stemme hverken for eller imod  

 lovforslaget ved 3. behandling, mens Frihed 2000 vil stemme for lovforslagets  

 endelige vedtagelse.
 Ændringsforslagene vil permanent sikre landbruget,  

 skovbruget, gartnerier, planteskoler og frugtplantager mod stigninger i  

 skatten på disse erhvervs produktionsjord.
 Således sikrer mindretallets forslag, at det  

 8-promille-loft, som blev indført for disse erhvervs grundskyld i  

 primærkommunerne i 1999, ikke igen fjernes.  Dermed  

 imødegår forslagsstillerne regeringens forslag om en  

 grundskattestigning på denne produktionsjord på ikke mindre end  

 50 procent fra 8 til 12 promille.
 Mindretallets forslag skal som regeringens forslag have  

 virkning for beskatningen fra 1. januar 2001.
 EL og KRF var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (V, KF, DF og FRI):
 1) Før nr. 1 indsættes som nyt nummer:
 »01. I § 2 indsættes som  

stk. 3:
» [Fast grundskyldpromille på 8] 2) I den under nr. 1 foreslåede affattelse af §  

 8 A, stk. 1, ændres »12« til: »8«.
[Midlertidig grundskyldpromille på produktionsjord  

 ændres til 8] 3) I den under nr. 1 foreslåede affattelse af §  

 8 A, stk. 2, ændres »12« til: »8«  2 steder og »22« til: »18«.
[Midlertidig grundskyldpromille på produktionsjord  

 ændres til 8 og 18] Af	indenrigsministeren, tiltrådt af et flertal (S,  

 SF, RV og CD):
 4) I den under nr. 1 foreslåede affattelse af §  

 8 A udgår stk. 4 og 5, og i stedet indsættes som nye  

 stykker:
» Stk. 5. Statskassen yder for skatteårene 2001 og  

 2002 et særligt tilskud til de kommuner, der er omfattet af reglerne i  

 stk. 1-4. Tilskuddet til den enkelte kommune skal svare til det beløb,  

 hvormed grundskylden til kommunen af de ejendomme, der er nævnt i stk.  

 1-4, er nedsat for det pågældende skatteår.
Hvis en kommune  

 forhøjer grundskyldpromillen fra 2001 til 2002, ydes der dog for 2002  

 kun et tilskud, der svarer til den nedsættelse, der skulle være  

 sket, såfremt kommunens grundskyldpromille for 2002 havde været  

 den samme som for 2001.
Stk. 6. Indenrigsministeren fastsætter de  

 nærmere regler om udbetaling af særlige tilskud efter stk.  

 5.« [Det midlertidige loft på grundskyld på  

 produktionsjord forlænges 1 år] Bemærkninger Til nr. 1-3 Grundskyld på produktionsjord er en væsentlig  

 økonomisk belastning for dansk erhvervsliv, især landbruget.
Med  

 baggrund i finanslovaftalen for 1999 sikrede et folketingsflertal, at der  

 blev lagt et midlertidigt loft over kommunernes mulighed for at opkræve  

 grundskyld for produktionsjord.
For at sikre landbruget og erhvervslivet bedre  

 produktionsbetingelser ønsker forslagsstillerne at videreføre  

 det midlertidige loft over grundskylden.
Det vil bl.a. sikre landbruget mod  

 kraftige skattestigninger fra og med 2001.
 Forslagsstillerne er principielt imod beskatning af  

 produktionsjord, men med forslaget lægges op til en lempeligere  

 beskatning af produktionsjord.
 Nødvendigheden af lettelser for erhvervslivet og  

 navnlig landbruget understreges af de betydelige stramninger, som regeringen  

 har lagt op til med finanslovaftalen for i år.
 Ændringsforslagene er samtidig et signal til  

 både kommunerne og erhvervslivet om, at loftet over grundskyldpromillen  

 for produktionsjord i de kommende år ikke må overskride 8  

 promille, dog 18 promille for Københavns og Frederiksberg  

 Kommuner.
Til nr. 4 Ændringsforslaget indebærer, at ordningen med  

 12-promille-loft over grundskyldpromillen for produktionsjord kommer til at  

 omfatte skatteårene 2001 og 2002.
 Forlængelsen af loftet skal bl.a. ses i  

 sammenhæng med ændringer af vurderingen for landbrugets stuehuse,  

 som regeringen overvejer at stille forslag om.
 Det provenutab, nedsættelsen af den kommunale  

 grundskyld for landbrugsejendomme og lignende ejendomme og skovbrugsejendomme  

 medfører for kommunerne, foreslås kompenseret over statskassen,  

 jf. det foreslåede § 8 A, stk. 5.
 Det sker ved, at de kommuner, der er omfattet af  

 nedsættelsesreglen, får udbetalt et særligt tilskud, der  

 svarer til det beløb, hvormed grundskylden til kommunen af  

 landbrugsejendomme og lignende ejendomme og skovbrugsejendomme skal  

 nedsættes.
 For at modvirke, at tilskuddet kan motivere kommunerne til  

 at forhøje grundskyldpromillen fra 2001 til 2002, er der  

 foreslået en overgrænse for kompensationen for 2002. Hvis en  

 kommune forhøjer grundskyldpromillen fra 2001 til 2002, ydes der  

 således for 2002 kun et tilskud, der svarer til den nedsættelse,  

 der skulle være sket, såfremt kommunens grundskyldpromille for  

 2002 havde været den samme som for 2001. Med denne regel vil en  

 eventuel stigning i grundværdierne føre til en tilsvarende  

 stigning i kompensationsbeløbet fra staten.
Klaus Hækkerup (S) nfmd.  

  Erling Christensen (S)  Holger Graversen (S)  

  Karen J.
Klint (S)  Lars Kramer Mikkelsen (S)  

  Anni Svanholt (SF) Ebbe Kalnæs (CD)  

  Inger Marie Bruun-Vierø (RV)  

  Kristen Touborg (SF)  Else Winther Andersen (V)  

  Inge Dahl-Sørensen (V)  Harald Kjøller (V)  

 Jens Vibjerg (V)  Knud Erik Kirkegaard (KF)  

 fmd.  Henning Grove (KF)  

  Christian H.
Hansen (DF)  

  Thorkild B.
Fransgaard (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 91 Bilagsnr.
