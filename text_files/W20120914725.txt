Pressenævnets kendelse i sag nr. 12-70-00237 Resumé Klager  foreningen Alkohol & Samfund  klagede over artikler i Berlingske (3. sektion, AOK), på b.dk (under sektionen AOK), AOKs nyhedsbrev og AOKs Facebookside.
 Pressenævnets formand udtaler:
Da AOKs Facebook-profil på Facebook.com ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over indlægget Ulven Peter hjælper dig til en billig brandert hører således ikke under nævnets kompetence.
Denne del af klagen afvises derfor i medfør af medieansvarslovens § 43, stk. 2, nr. 1.
 I den forbindelse bemærkes det, at både b.dk (tidl. berlingske.dk) og aok.dk er anmeldt til Pressenævnet efter medieansvarslovens § 8, stk. 1, jf. § 1, nr. 3, henholdsvis den 16. oktober 1998 og den 24. april 2008.
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen i massemediet, jf. medieansvarsloven § 34, stk. 2.
Da klagen vedrører et nyhedsbrev og artikler bragt i perioden 18. maj 2011  19. januar 2012, og klagen først er modtaget i Pressenævnet den 21. marts 2012, er klagen indgivet efter klagefristens udløb.
Da klagen er for sent indgivet, afvises den allerede af denne grund i medfør af medieansvarslovens § 43, stk. 3.
 Alkohol & Samfund har klaget til Pressenævnet over artiklen Drik igennem med Helena Christensen af 18. maj 2011 og artiklen Her kan du møde Tuborgs nissepiger på J-dagen af 31. oktober 2011, begge offentliggjort på Berlingskes hjemmeside (b.dk) under sektionen AOK, hvor læseren føres direkte ind på den enkelte artikel på aok.dk ved at klikke på artikeloverskriften på b.dk (dybt link).
 Klagen angår endvidere nyhedsbrevet J-dag: Få din første julebrandert|Vandskadet cocktailbar genåbner|Aftenloppemarked med djs og bar udsendt af AOK den 3. november 2011 og artiklen Årets første julebrandert bragt i papirudgaven af Berlingske (3. sektion, AOK) samme dag.
 Endelig er der klaget over artiklen Sunny Beach rykker til København i Berlingske den 19. januar 2012 og Facebook-opslaget Ulven Peter hjælper dig til en billig brandert offentliggjort på AOKs Facebook-profil den 20. januar 2012.
Alkohol & Samfund mener, at god presseskik er tilsidesat.
Klagen er modtaget i Pressenævnet den 21. marts 2012.
 Sagen er behandlet sammen med sag nr. 12-70-00236, Alkohol & Samfund mod Politiken.
Alkohol & Samfund har til støtte for klagen bl.a. anført, at den redaktionelle omtale af alkohol i praksis virker som markedsføring.
Omtalen opfordrer til umådeholden indtagelse af alkohol, hvilket er i strid med grundlæggende samfundshensyn.
 Pressenævnets formand udtaler:
Da AOKs Facebook-profil på Facebook.com ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over indlægget Ulven Peter hjælper dig til en billig brandert hører således ikke under nævnets kompetence.
Denne del af klagen afvises derfor i medfør af medieansvarslovens § 43, stk. 2, nr. 1.
 I den forbindelse bemærkes det, at både b.dk (tidl. berlingske.dk) og aok.dk er anmeldt til Pressenævnet efter medieansvarslovens § 8, stk. 1, jf. § 1, nr. 3, henholdsvis den 16. oktober 1998 og den 24. april 2008.
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen i massemediet, jf. medieansvarsloven § 34, stk. 2.
Da klagen vedrører et nyhedsbrev og artikler bragt i perioden 18. maj 2011  19. januar 2012, og klagen først er modtaget i Pressenævnet den 21. marts 2012, er klagen indgivet efter klagefristens udløb.
Da klagen er for sent indgivet, afvises den allerede af denne grund i medfør af medieansvarslovens § 43, stk. 3.
