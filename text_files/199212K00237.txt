Nr LSF 237 Forslag til Lov om ændring af byggeloven og planlægningsloven Fremsat af boligministeren (Kofod-Svendsen) den 17. marts 1993 Vedtaget ved tredjebehandling den 30. april 1993 Lov nr. 252 af 06/05/1993 § 1 I byggeloven, jf. lovbekendtgørelse nr. 495 af 29. juni 1990, foretages  

 følgende ændringer:
 1. I § 4, stk. 1, litra d, ændres  

 »brandlovgivningen« til: »beredskabsloven«.
 2. I § 7, stk. 1, ændres »brandvæsenet« til:  

 »redningsberedskabet«.
 3. I § 22, stk. 2, 1. pkt., ændres »og 8« til:  

 », 8 og 10 A«.
 4. § 22, stk. 3, affattes således:
»Stk. 3. En dispensation til at opføre og anbringe  

 bebyggelser anderledes end bestemt i § 10 A indbefatter samtidig, hvor  

 kommunalbestyrelsen har kompetencen, dispensation fra de  

 bebyggelsesregulerende bestemmelser, som ville være til hinder for en  

 udstykning og godkendelse af de kommende ejendommes vejadgang.« 5. § 28, stk. 2, affattes således:
»Stk. 2. Indtil EF-retlige forskrifter for europæiske  

 tekniske godkendelser er trådt i kraft, kan boligministeren bemyndige  

 ETA-Danmark A/S til at behandle sager om godkendelse af materialer,  

 konstruktioner og udførelsesmåder i henhold til bygningsreglementet.
For  

 behandling af sagerne betales gebyrer, der fastsættes af  

 boligministeren.« 6. I § 31 indsættes som 2.-4. pkt.:
»Boligministeren kan herunder udpege et aktieselskab til i henhold  

 til direktivet at udstede europæiske tekniske godkendelser.
Alle  

 omkostningerne i forbindelse med ansøgning om europæisk teknisk godkendelse  

 afholdes af ansøgeren.
Selskabets afgørelser kan ikke påklages til  

 boligministeren.« § 2 I lov nr. 388 af 6. juni 1991 om planlægning, som senest ændret ved § 1 i  

 lov nr. 185 af 14. april 1993, foretages følgende ændring:
 § 20, stk. 2, affattes således:
»Stk. 2. Bestemmelserne i stk. 1 gælder ikke 1) hvor en forudgående orientering efter kommunalbestyrelsens skøn er af  

 underordnet betydning for de i stk. 1, nr. 1-3, nævnte personer og  

 foreninger, 2) ved dispensation, der meddeles i medfør af byggelovens § 22, stk. 3,  

 til opførelse af mere end eet enfamilieshus til helårsbeboelse på en ejendom,  

 jf. byggelovens § 10 A.« § 3 Stk. 1. Loven træder i kraft den 1. juli 1993.
 Stk. 2. § 1, nr. 1 og 2, og § 2 har virkning for ansøgninger om  

 dispensation, som meddeles efter lovens ikrafttræden.
Oprindeligt fremsat forslag § 1 I byggeloven, jf. lovbekendtgørelse nr. 495 af 29. juni 1990, foretages  

 følgende ændringer:
 1. I § 4, stk. 1, litra d ændres  

 »brandlovgivningen« til: »beredskabsloven«.
 2. I § 7, stk. 1, ændres »brandvæsenet« til:  

 »redningsberedskabet«.
 3. I § 22, stk. 2, 1. pkt., indsættes efter »§§ 6 A, 6  

 B, 6 C og 8«: »og § 10 A«.
 4. § 22, stk. 3, affattes således:
»Stk. 3. En dispensation til at opføre og anbringe  

 bebyggelser anderledes end bestemt i § 10 A indbefatter samtidig, hvor  

 kommunalbestyrelsen har kompetencen, dispensation fra de  

 bebyggelsesregulerende bestemmelser, som ville være til hinder for en  

 udstykning og godkendelse af de kommende ejendommes vejadgang.« 5. § 28, stk. 2, affattes således:
»Stk. 2. Indtil EF-retlige forskrifter for europæiske  

 tekniske godkendelser er trådt i kraft, kan boligministeren bemyndige  

 ETA-Danmark A/S til at behandle sager om godkendelse af materialer,  

 konstruktioner og udførelsesmåder i henhold til bygningsreglementet.
For  

 behandling af sagerne betales gebyrer, der fastsættes af  

 boligministeren.« 6. I § 31 indsættes som 2. og 3. pkt:
»Boligministeren kan herunder udpege et aktieselskab til i henhold  

 til direktivet at udstede europæiske tekniske godkendelser.
Alle  

 omkostningerne i forbindelse med ansøgning om europæisk teknisk godkendelse  

 afholdes af ansøgeren.
Selskabets afgørelser kan ikke påklages til  

 boligministeren.« § 2 I lov om planlægning, jf. lov nr. 388 af 6. juni 1991, som ændret ved lov  

 nr. 920 af 25. november 1992, foretages følgende ændringer:
 1. § 20, stk. 2, affattes således:
»Stk. 2. Bestemmelserne i stk. 1 gælder ikke 1) hvor en forudgående orientering efter kommunalbestyrelsens skøn er af  

 underordnet betydning for de i stk. 1, nr. 1-3 nævnte personer og foreninger, 2) ved dispensation, der meddeles i medfør af byggelovens § 22, stk. 3 til  

 opførelse af mere end et enfamiliehus til helårsbeboelse på en ejendom, jf.  

 byggelovens § 10 A.« § 3 Stk. 1. Loven træder i kraft den 1. juli 1993.
 Stk. 2. § 1, nr. 1 og 2 og § 2 har virkning for ansøgninger om  

 dispensation, som meddeles efter lovens ikrafttræden.
Bemærkninger til lovforslaget Almindelige bemærkninger Lovforslaget indeholder forslag til ændringer på følgende områder:
 1. Administrativ forenkling af byggelovens § 10 A.
 2. Overgangsproblemer i forbindelse med implementering af EF-direktiv om  

 byggevarer.
Ad 1. Administrativ forenkling af byggelovens § 10 A Lovkoordineringsreglerne i byggelovens § 10 A og § 22, stk. 3 blev  

 indføjet i byggeloven i forbindelse med udstykningsreformen (lov nr. 137 af  

 7. marts 1990), som også omfattede ændringer i ejerlejlighedsloven og  

 andelsboligloven. Ændringen trådte i kraft den 1. april 1991.
Byggelovens § 10 A går ud på, at når der opføres mere end et enfamilieshus  

 til helårsbeboelse på en ejendom, skal bebyggelsen opføres og anbringes  

 således, at hver boligenhed med tilhørende grundareal kan udstykkes til en  

 selvstændig ejendom med lovlig vejadgang.
Mulighed for udstykning skal også  

 foreligge, når der ved til- eller ombygning eller andre forandringer af et  

 bestående enfamilieshus sker en opdeling af huset i flere enfamilieshuse.
 Efter byggelovens § 22, stk. 3 kan en dispensation til at opføre og  

 anbringe bebyggelsen anderledes end bestemt i § 10 A først meddeles af  

 kommunalbestyrelsen som bygningsmyndighed, når der er meddelt dispensation  

 fra samtlige de bebyggelsesregulerende bestemmelser, som ville være til  

 hinder for en udstykning, og når de kommende ejendommes vejadgang er godkendt  

 efter reglerne i vejlovgivningen.
 De gældende bestemmelser indebærer således, at der først skal meddeles  

 dispensationer fra en række af byggelovens bebyggelsesregulerende  

 bestemmelser samt fra bebyggelsesregulerende bestemmelser fastsat i en  

 lokalplan i medfør af planlægningsloven, før der til slut kan meddeles  

 dispensation fra bestemmelsen i § 10 A.
 Fra kommunal side er det blevet fremført, at administrationen af disse  

 bestemmelser er overordentlig tung, og fra kommunal side er derfor ønsket  

 forenklinger i administrationen af disse bestemmelser.
Det foreslås derfor, at der fremover kun skal meddeles een dispensation  

 fra byggelovens § 10 A, som så samtidig indbefatter samtlige andre  

 dispensationer fra de bebyggelsesregulerende bestemmelser i såvel byggeloven  

 som i lokalplaner.
Dette er baggrunden for, at lov om planlægning samtidig  

 foreslås ændret.
Administrative og økonomiske konsekvenser Forslaget indebærer en forenkling af lovkoordineringsreglerne og  

 administrative lettelser for den kommunale sagsbehandling og for  

 ejerne/bygherrerne og deres rådgivere.
 Forslaget får ikke økonomiske konsekvenser for kommunerne eller staten.
Ad 2. Overgangsproblemer i forbindelser med implementering af  

 EF-direktiv om byggevarer I medfør af gældende byggelovs § 28, stk. 2 betales gebyrer, der  

 fastsættes af boligministeren, for Boligministeriets behandling af sager om  

 godkendelse af materialer, konstruktioner og udførelsesmåder i henhold til  

 bygningsreglementerne.
 Denne bemyndigelse har hidtil være udnyttet til at fastsætte gebyrer for  

 Godkendelsessekretariaternes behandling af ansøgninger om godkendelse af  

 materialer og konstruktioner m.v. til byggeri og for materiel m.v. til vand-  

 og afløbsinstallationer.
 Implementeringen af EF-direktiv om indbyrdes tilnærmelse af  

 medlemsstaternes love og administrative bestemmelser om byggevarer  

 (byggevaredirektivet) nødvendiggør imidlertid en række omlægninger og  

 ændringer af rene nationale ordninger og tekniske specifikationer for byggeri  

 til fælleseuropæiske ordninger og regler for byggeri.
I byggevaredirektivet er fastsat de væsentlige krav, som alle bygninger  

 skal kunne leve op til.
Dette indebærer, at de byggematerialer, som indgår  

 permanent i bygningen, skal overholde disse krav.
Kravene udmøntes enten i  

 harmoniserede europæiske standarder eller europæiske tekniske godkendelser.
En europæisk teknisk godkendelse er en teknisk vurdering, der anerkender,  

 at en bestemt byggevare opfylder direktivets væsentlige krav.
Disse  

 godkendelser kan gives til byggevarer, som ikke er omfattet af en  

 harmoniseret europæisk standard, til nye varer og til varer, der gennemgår en  

 hurtig teknologisk udvikling.
Byggevaredirektivet medfører således, at Boligministeriets hidtidige  

 godkendelsesordninger for vand- og afløbsinstallationer samt materialer og  

 konstruktioner skal aftrappes i takt med, at disse opgaver lægges over på  

 europæisk niveau, idet rene nationale ordninger ikke fremover kan  

 opretholdes.
Dette vil ske ved, at de byggevarer, hvortil der nu skal søges  

 om godkendelse i henhold til de nationale godkendelsesordninger, fremover  

 enten skal være i overensstemmelse med europæiske harmoniserede standarder,  

 eller at der kan søges om europæisk teknisk godkendelse for byggevaren.
I følge byggevaredirektivet kan hvert af de 12 EF-lande udpege et eller  

 flere organer til at udstede europæiske tekniske godkendelser.
Disse organer  

 sammensluttes i Den Europæiske Organisation for Tekniske Godkendelser (EOTA),  

 hvor de udpegede organer i fællesskab skal udforme retningslinjer for  

 godkendelserne efter nærmere mandat fra EF-Kommissionen.
Organisationen  

 udarbejder endvidere fælles procedureregler for ansøgning om samt behandling  

 og udstedelse af godkendelser.
Også procedurereglerne skal vedtages af  

 Kommissionen.
 For at opfylde byggevaredirektivet på dette område og for at give de  

 danske byggematerialeproducenter mulighed for at få de nødvendige  

 godkendelser i Danmark og dermed få de bedst mulige vilkår i Det Indre Marked  

 er et dansk organ etableret til at udstede europæiske tekniske godkendelser.  

 Finansudvalget godkendte ved Akt 257 af 9. juni 1991, at Boligministeriet  

 etablerede et dansk organ (ETA-Danmark A/S) med virkning fra 1. oktober 1991  

 som et rent statsligt aktieselskab.
Godkendelsessekretariaterne vedrørende vand- og afløbsmateriel og  

 materialer og konstruktioner blev samtidig nedlagt pr. 1 oktober 1991, idet  

 den nødvendige virksomhed med fortsat at udstede nationale godkendelser blev  

 overført til ETA-Danmark A/S.
Denne løsning blev fundet hensigtsmæssig, da  

 man påregnede, at der ville blive tale om en kortere overgangsperiode, indtil  

 de EF-retlige regler for udstedelse af europæiske tekniske godkendelser ville  

 være tilvejebragt og trådt i kraft.
Endvidere består grundstammen i  

 ETA-Danmark A/S's personale af de tidligere medarbejdere i  

 Godkendelsessekretariaterne for vand- og afløbsmateriel og materialer og  

 konstruktioner.
Hele implementeringen af byggevaredirektivet er imidlertid blevet  

 væsentligt forsinket i EF-Kommissionen.
Der vil som følge heraf blive tale om  

 en væsentlig længere overgangsperiode med fortsat udstedelse af nationale  

 godkendelser end først forudsat.
Det er derfor fundet nødvendigt, at der i  

 byggeloven skabes hjemmel for ETA-Danmark A/S til at udstede disse nationale  

 godkendelser, indtil de kan afløses af de nye EF-regler på området.
Dette er  

 også i overensstemmelse med statsrevisorernes beretning nr. 5 1991 om  

 opkrævning af gebyrer og formålsbestemte afgifter.
For at klargøre retstilstanden på dette nye EF-retlige område indeholder  

 forslaget endelig en bestemmelse om, at boligministeren kan udpege et  

 aktieselskab til i henhold til byggevaredirektivet at udstede europæiske  

 tekniske godkendelser.
Det skal præciseres, at selskabet skal drives efter  

 almindelige forretningsmæssige principper, idet omkostningerne i forbindelse  

 med ansøgning om europæisk teknisk godkendelse afholdes af ansøgeren.
Administrative og økonomiske konsekvenser Forslaget har ingen økonomiske konsekvenser for staten.
Bemærkninger til de enkelte bestemmelser Til § 1 Til nr. 1 og 2 Ændringerne er en konsekvens af, at brandloven er ophævet og med virkning  

 fra 1. januar 1993 erstattet af beredskabsloven - lov nr. 1054 af 23.  

 december 1992. Med beredskabsloven blev brandvæsenet og civilforsvaret  

 integreret i et »redningsberedskab«.
Til nr. 3 og 4 Bestemmelserne forenkler dispensationsbestemmelsen i tilknytning til § 10  

 A, så der ikke længere skal meddeles dispensation fra hver eneste af de  

 bebyggelsesregulerende bestemmelser, herunder lokalplaner, som vil være til  

 hinder for en senere udstykning af en bebyggelse, der er omfattet af  

 byggelovens § 10 A.
Efter forslaget er en dispensation fra § 10 A fremover  

 tilstrækkelig, efter at der er foretaget naboorientering i henhold til  

 byggelovens § 22, stk. 2.
 Det skal af den naboorientering, som kommunalbestyrelsen foretager,  

 fremgå, hvilke konkrete bebyggelsesregulerende bestemmelser, herunder  

 bestemmelser i en lokalplan, som byggeprojektet i givet fald nødvendiggør  

 dispensation fra, så naboerne får mulighed for at bedømme byggeprojektet i  

 sin helhed.
Forslaget indeholder ikke en udvidelse af kommunalbestyrelsens  

 dispensationskompetence efter gældende lovgivning.
Det følger således af  

 forslaget, at en dispensation fra § 10 A alene indbefatter dispensation fra  

 de bebyggelsesregulerende bestemmelser, som kommunalbestyrelsen efter  

 gældende lovgivning har kompetence til at dispensere fra.
De dispensationer fra bebyggelsesregulerende bestemmelser, som efter  

 forslaget vil være indbefattet i en dispensation fra § 10 A, forældes ikke,  

 da dispensationerne er udnyttet i forbindelse med opførelsen af det  

 omhandlede byggeri.
Dispensationerne kan således også på et senere tidspunkt  

 bringes i anvendelse i forbindelse med, at udstykning af bebyggelsen bliver  

 aktuel.
Til nr. 5 I statsrevisorernes beretning nr. 5 1991 om opkrævning af gebyrer og  

 formålsbestemte afgifter rejses spørgsmålet om, hvilket hjemmelskrav, der må  

 opstilles, når myndighedsudøvelse med tilhørende opkrævning af betaling  

 henlægges til et aktieselskab.
Det nævnes bl.a. i beretningen, at det følger  

 af almindelig retsgrundsætning, at offentlig myndighed skal udøves af  

 offentlige myndigheder, og at henlæggelse af myndighedsopgaver til selskaber  

 derfor kræver udtrykkelig lovhjemmel.
I forlængelse af statsrevisorernes beretning foreslås, at der  

 tilvejebringes lovhjemmel til at bemyndige ETA-Danmark A/S, der er et  

 statsligt aktieselskab, til at udføre myndighedsopgaver i forbindelse med  

 behandling af ansøgninger om nationale godkendelser vedrørende vand- og  

 afløbsmateriel og materialer og konstruktioner i den overgangsperiode, der er  

 opstået, indtil de nye EF-retlige regler er trådt i kraft.
For behandling af  

 sagerne vil der efter bestemmelsen fortsat kunne opkræves gebyr, der  

 fastsættes af boligministeren.
 Om baggrunden for de opståede overgangsproblemer henvises til de  

 almindelige bemærkninger under ad 2.
Til nr. 6 I følge byggevaredirektivet kan hvert af de 12 EF-lande udpege et eller  

 flere organer til at udstede europæiske tekniske godkendelser.
Forslaget  

 indeholder derfor en bemyndigelse for boligministeren til at udpege et dansk  

 organ for europæiske tekniske godkendelser.
 Som det nævnes under de almindelige bemærkninger under ad 2, indgår de  

 udpegede organer som medlemmer af Den Europæiske Organisation for Tekniske  

 Godkendelser (EOTA). Organisationen udarbejder retningslinjer for  

 godkendelserne efter mandat fra EF-Kommissionen samt fælles procedureregler,  

 der skal godkendes af Kommissionen.
Der er således ikke tale om, at det danske organ skal udføre  

 myndighedsopgaver på Boligministeriets vegne.
Derfor er det fundet mest  

 hensigtsmæssigt, at organet ikke placeres i Boligministeriet, men opbygges og  

 organiseres udenfor ministeriets regi.
Det foreslås derfor, at det udpegede  

 organ kan organiseres efter selskabsretlige bestemmelser, så det kan drives  

 efter forretningsmæssige principper.
Da selskabet som nævnt ikke skal udføre  

 myndighedsopgaver for Boligministeriet, og da retningslinier og  

 procedureregler for udstedelse af godkendelserne er baseret på beslutninger i  

 EF-kommissionen, er det præciseret, at selskabets afgørelser ikke kan  

 påklages til boligministeren.
 Om hele den EF-retlige baggrund henvises til de almindelige bemærkninger  

 under ad 2.
Til § 2 Den foreslåede ændring af lov om planlægning skal ses i sammenhæng med  

 forslagene under § 1, nr. 3 og 4.
 Den foreslåede ændring af lov om planlægning vedrører byplanvedtægter og  

 lokalplaner, der er tilvejebragt, før de lovkoordinerende regler trådte i  

 kraft den 1. april 1991, og som indeholder uudnyttede muligheder for at  

 opføre enfamilieshuse.
 Disse byplanvedtægter og lokalplaner kan indeholde bestemmelser, der er  

 til hinder for en udstykning af enfamilieshuse.
 Den foreslåede nye bestemmelse i § 20, stk. 2, nr. 2 fastslår, at der ikke  

 kræves naboorientering efter planlægningsloven, for så vidt angår de  

 dispensationer, der er indbefattet i dispensationen efter § 10 A.
Forslagets § 20, stk. 2, nr. 1 er identisk med den gældende bestemmelse i  

 lov om planlægning.
Den omfatter andre dispensationer fra planen, herunder  

 dispensationer til udstykning af eenfamilieshuse, som er opført tidligere  

 uden samtidig udstykning.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I byggeloven, jf. lovbekendtgørelse nr. 495 af 29. juni 1990, foretages  

 følgende ændringer:
 1. I § 4, stk. 1, litra d ændres  

 »brandlovgivningen« til: »beredskabsloven«.
 § 4. En bebyggelse må først tages i brug, når der er:
a. adgang til vej, som er i overensstemmelse med vejlovgivningen, b. afledning for spildevand, regnvand, overfladevand og grundvand, som er  

 i overensstemmelse med miljøbeskyttelseslovgivningen.
c. drikkevandsforsyning, som er i overensstemmelse med vandforsynings- og  

 miljøbeskyttelseslovgivningen, og d. forsvarlig mulighed for brandslukning i overensstemmelse med  

 brandlovgivningen.
 2. I § 7, stk. 1, ændres »brandvæsenet« til:  

 »redningsberedskabet«.
 § 7. I bygningsreglementet kan fastsættes regler om størrelse,  

 anlæg og indretning af ejendommens ubebyggede areal til sikring af  

 tilfredsstillende opholdsarealer for børn og voksne, adgangs- og  

 tilkørselsforhold, redningsmuligheder for brandvæsenet og parkering.
 3. I § 22, stk. 2, 1. pkt., indsættes efter »§§ 6 A, 6  

 B, 6 C og 8«: »og § 10 A«.
§ 22. - - - Stk. 2. Dispensationer fra bestemmelserne til varetagelse af  

 naboers interesser i §§ 6 A, 6 B, 6 C og 8 og de i medfør af §§ 6 B, 6 C, 8  

 og 9 fastsatte regler kan først meddeles, når der er forløbet 2 uger efter,  

 at kommunalbestyrelsen har oplyst naboer til den omhandlede ejendom om,  

 hvortil der søges dispensation, og om, at eventuelle bemærkninger kan  

 fremsendes inden 2 uger.
Kommunalbestyrelsen underretter de naboer, der efter  

 orientering i henhold til 1. pkt. rettidigt har fremsat bemærkninger til den  

 søgte dispensation, om afgørelsen.
 4. § 22, stk. 3, affattes således:
»Stk. 3. En dispensation til at opføre og anbringe  

 bebyggelser anderledes end bestemt i byggelovens § 10 A indbefatter samtidig,  

 hvor kommunalbestyrelsen har kompetencen, dispensation fra de  

 bebyggelsesregulerende bestemmelser, som ville være til hinder for en  

 udstykning og godkendelse af de kommende ejendommes vejadgang.« § 22. - - - Stk. 3. En dispensation til at opføre og anbringe bebyggelsen  

 anderledes end bestemt i § 10 A kan først meddeles, når der er meddelt  

 dispensation fra de bebyggelsesregulerende bestemmelser, som ville være til  

 hinder for en udstykning, og når de kommende ejendommes vejadgang er godkendt  

 efter reglerne i vejlovgivningen.
 5. § 28, stk. 2, affattes således:
»Stk. 2. Indtil EF-retlige forskrifter for europæiske  

 tekniske godkendelser er trådt i kraft, kan boligministeren bemyndige et  

 statsligt aktieselskab til at behandle sager om godkendelse af materialer,  

 konstruktioner og udførelsesmåder i henhold til bygningsreglementet.
For  

 behandling af sagerne betales gebyrer, der fastsættes af  

 boligministeren.« § 28. - - - Stk. 2. For Boligministeriets behandling af sager om godkendelse  

 af materialer, konstruktioner og udførelsesmåder i henhold til  

 bygningsreglementet betales gebyrer, der fastsættes af boligministeren.
 6. I § 31 indsættes som 2. og 3. pkt:
»Boligministeren kan herunder udpege et aktieselskab til i henhold  

 til direktivet at udstede europæiske tekniske godkendelser.
Alle  

 omkostningerne i forbindelse med ansøgning om europæisk teknisk godkendelse  

 afholdes af ansøgeren.
Selskabets afgørelser kan ikke påklages til  

 boligministeren.« § 31. Boligministeren kan fastsætte regler med henblik på  

 opfyldelse af De Europæiske Fællesskabers direktiver om indbyrdes tilnærmelse  

 af medlemsstaternes love og administrative bestemmelser om byggevarer.
§ 2 I lov om planlægning, jf. lov nr. 388 af 6. juni 1991, som ændret ved lov  

 nr. 920 af 25. november 1992, foretages følgende ændringer:
 1. § 20, stk. 2, affattes således:
»Stk. 2. Bestemmelserne i stk. 1 gælder ikke 1) hvor en forudgående orientering efter kommunalbestyrelsens skøn er af  

 underordnet betydning for de i stk. 1, nr. 1-3 nævnte personer og foreninger, 2) ved dispensation, der meddeles i medfør af byggelovens § 22, stk. 3 til  

 opførelse af mere end et enfamiliehus til helårsbeboelse på en ejendom, jf.  

 byggelovens § 10 A.« § 20. - - - Stk. 2. Bestemmelsen i stk. 1 gælder ikke, hvor en forudgående  

 orientering efter kommunalbestyrelsens skøn er af underordnet betydning for  

 de i stk. 1, nr. 1-3, nævnte personer og foreninger.
§ 3 Stk. 1. Loven træder i kraft den 1. juli 1993.
 Stk. 2. § 1, nr. 1 og 2 og § 2 har virkning for ansøgninger om  

 dispensation, som meddeles efter lovens ikrafttræden.
Folketingets forhandlinger vedrørende byggeloven Folketingsåret 1974-75 (2. samling).
 Sp. 1703, 2652, 5914, 5974.
 A. 2833, B. 747, C. 489.
 Loven stadfæstet 26. juni 1975 (Lovtidende nr. 323).
 Folketingsåret 1975-76.
 Sp. 3639, 5011, 8608, 8807.
 A. 2465, B. 897, C. 401.
 Loven stadfæstet 28. april 1976 (Lovtidende nr. 223).
 Folketingsåret 1976-77 (1. samling).
 Sp. 1873, 2804.
 A. 1839.
 Lovforslaget ikke vedtaget.
 Folketingsåret 1976-77 (2. samling).
 Sp. 288, 903, 4831, 4995.
 A. 1269, B. 515, C. 287.
 Loven stadfæstet 8. juni 1977 (Lovtidende nr. 278).
 Folketingsåret 1977-78.
 Sp. 138, 336, 3132, 3577.
 A. 433, B. 59, C. 103.
 Loven stadfæstet 14. december 1977 (Lovtidende nr. 610).
 Folketingsåret 1978-79.
 Sp. 8194, 8576, 10123, 10351.
 A. 3297, B. 793, C. 398.
 Loven stadfæstet 23. maj 1979 (Lovtidende nr. 205).
 Folketingsåret 1981-82 (2. samling).
 Sp. 64, 761.
 A. 145.
 Lovforslaget ikke vedtaget.
 Folketingsåret 1981-82 (2. samling).
 Sp. 374, 666, 2268, 2895.
 A. 1017, B. 67, C. 85.
 Loven stadfæstet 10. marts 1982 (Lovtidende nr. 66).
 Folketingsåret 1983-84 (2. samling).
 Sp. 933, 1767, 4324, 4825.
 A. 1485, B. 309, C. 169.
 Loven stadfæstet 9. maj 1984 (Lovtidende nr. 193).
 Folketingsåret 1988-89 (2. samling).
 Sp. 5052, 9231, 9489.
 A. 3859, B. 1229, 1437, C. 855.
 Loven stadfæstet 24. maj 1989 (Lovtidende nr. 322).
 Folketingsåret 1989-90.
 Sp. 1991, 2800, 8325, 8739.
 A. 1843, B. 675, 775, C. 469.
 Loven stadfæstet 2. maj 1990 (Lovtidende nr. 270).
