(Til samtlige kommuner) Regeringen lægger vægt på at fremme mobiliteten på arbejdsmarkedet som led  

 i at løse nogle af de flaskehalsproblemer, der er opstået forskellige steder  

 i landet i form af mangel på bestemte faggrupper.
 Børnefamiliernes geografiske mobilitet afhænger blandt andet af  

 mulighederne for at få en plads til deres børn i dagtilbud i en ny kommune.  

 Muligheden for at kunne overføre eventuel »ventelisteanciennitet«  

 optjent i fraflytningskommunen er således af betydning for mobiliteten.
 Ventelisteancienniteten forstås her som den tid, et barn har været på  

 venteliste, og eventuelt også den tid barnet allerede har været optaget i et  

 dagtilbud.
 Socialministeriet skal på denne baggrund opfordre kommunerne til, ved  

 børnefamiliers flytning mellem 2 kommuner, at tage hensyn til  

 ventelisteancienniteten i fraflytningskommunen.
