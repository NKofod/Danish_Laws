Cirkulære om ændring af  

 cirkulære om tjeneste- og lejeboliger (Til samtlige ministerier mv.) Det er mellem Finansministeriet og tjenestemændenes  

 centralorganisationer aftalt, at § 38, stk. 3, 1. pkt., i Finansministeriets  

 cirkulære nr. 32 af 16. marts 1989 om tjeneste- og lejeboliger  

 formuleres således:
"Hvis boligbidraget uden forbindelse med brugerskifte  

 efter foretagen vurdering skal forhøjes med mere end 25 pct.,  

 foretages forhøjelsen over to år." Ændringen vedrører begrænsning i  

 stigningen i boligbidraget ved vurdering i forbindelse med overgang fra  

 skemaleje den 1. april 1997 eller senere, og hvor vurderingen sker uden  

 forbindelse med brugerskifte.
 Med ændringen ophæves betingelsen om, at den  

 årlige stigning ikke kan overstige 20 pct. af det oprindelige  

 boligbidrag.
 Forhøjelser af boligbidraget, som er begrundet i  

 denne ændring, bør varsles over for den enkelte ansatte med 3  

 måneders varsel til den 1. i en måned.
