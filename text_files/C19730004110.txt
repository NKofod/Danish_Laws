 Hoslagt fremsendes et eksemplar af aftale af 1. marts 1973 mellem økonomi-  

 og budgetministeriet og tjenestemændenes centralorganisationer om  

 statstjenestemænds forhold i forbindelse med sygdom.
 Aftalen, der har virkning fra den 1. april 1973, vil blive indarbejdet i  

 et cirkulære, der tillige kommer til at indeholde bestemmelser om nedsat  

 tjenestetid af helbredsmæssige årsager.
 Ved de nye bestemmelser er der bl.a. fastsat ændrede regler for anmeldelse  

 af sygdom og tilvejebringelse af helbredsoplysninger, jfr. § 1. Endvidere  

 fastlægger reglerne under § 4 ændrede retningslinier om fremgangsmåden ved  

 notering af sygedage, idet bestemmelserne herom er affattet under hensyntagen  

 til, at der efter nyordningen ikke længere skal beregnes lønfradrag for  

 sygedage.
 I tilslutning til bestemmelserne i aftalen skal man henlede opmærksomheden  

 på følgende:
1. Ifølge § 1, stk. 1, skal sygdomsforfald anmeldes  

 til tjenestestedet uden ugrundet ophold.
Det påhviler herefter vedkommende  

 tjenestemand at sørge for, at tjenestestedet inden arbejdstidens begyndelse  

 på den første sygedag eller snarest muligt derefter modtager meddelelse om  

 sygdomsforfaldet.
2. Efter § 1, stk. 2, påhviler det tjenestemanden at  

 præstere dokumentation for sygdomsforfald.
Som en forsøgsordning vil  

 dokumentationen i lighed med den på det private arbejdsmarked aftalte ordning  

 som hovedregel bestå i en af tjenestemanden underskrevet erklæring om at være  

 uarbejdsdygtig på grund af sygdom, og om sygdommen forventes at blive af  

 kortere eller længere varighed.
Som bilag er vedlagt en af  

 hovedorganisationerne på det private arbejdsmarked udarbejdet  

 erklæringsformular, der vil kunne benyttes til sådan dokumentation.
 Opmærksomheden henledes på, at der ved dokumentation af sygdom og ved  

 sygelistens førelse ikke længere kræves oplysning om sygdommens art.
Lægeattest - o form af den sædvanlige afkrydsningsformular - bør normalt  

 kun forlanges anvendt til dokumentation, der kræves efter § 1, stk. 2,  

 såfremt tjenestemandens forudgående sygemeldingers antal og/eller karakter  

 taler derfor.
For fraværelser under 4 dage kræves i så fald som hidtil en  

 skriftlig anmodning til lægen om udstedelse af lægeattest.
Denne attest  

 betales af tjenestemanden.
3. Som en nydannelse er der i § 1, stk. 3, åbnet  

 adgang til at forlange en attest fra tjenestemandens læge eller specialist om  

 sygdommens forventede varighed.
Denne udtalelse kan forlanges efter 14 dages  

 sygdom og betales af tjenestestedet.
Som bilag vedlægges en af  

 hovedorganisationerne udarbejdet formular, der vil kunne benyttes.
4. I tilslutning til nyordningen omkring tjenestemænds  

 sygdom har tjenestemandsorganisationerne stillet forslag om, at en  

 tjenestemands anmodning om tjenestefrihed til pasning af sygt, mindreårigt,  

 hjemmeværende barn imødekommes, når hensynet til barnets forhold gør dette  

 nødvendigt og forholdene på tjenestestedet tillader det.
På denne baggrund  

 etableres der fra 1. april 1973 en forsøgsordning, således at der på barnets  

 1. sygedag i fornødent omfang kan gives delvis eller hel tjenestefrihed uden  

 lønafkortning.
De i § 4, stk. 1, omhandlede sygedagslister suppleres med  

 oplysninger om fravær på grund af børns sygdom.
Det bemærkes, at en  

 tjenestemands adgang til at benytte forsøgsordningen kan inddrages ved  

 misbrug.
 5. For at kunne vurdere virkningerne af de ovenfor i  

 pkt. 2, 1. afsnit, og pkt. 4 omhandlede forsøgsordninger vil det være  

 nødvendigt at tilvejebringe en sygestatistik for hvert af finansårene 1972-73  

 og 1973-74. Man skal derfor anmode ministerierne mv. om til økonomi- og  

 budgetministeriet at ville indsende den seneste sygestatistik, der måtte være  

 udarbejdet af de enkelte ministerier mv. eller af institutioner under disse.
 Ligeledes skal man udbede sig oplysning om, hvorvidt ministerierne mv.  

 eller institutioner under disse løbende fører sygelister for andre  

 personalegrupper end statstjenestemænd, med angivelse af de omfattede  

 grupper.
 Afhensyn til den påkrævede hurtige iværksættelse af indsamlingen af  

 materiale skal man udbede sig de omhandlede oplysninger senest med udgangen  

 af marts 1973.
P.
M.
V.
P.
Bjørn Olsen / I.
Egeberg Aftale mellem økonomi- og budgetministeren og Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation og Danmarks Lærerforening om statstjenestemænds forhold i forbindelse med sygdom Anmeldelse af sygdom og tilvejebringelse af helbredsoplysninger § 1. Sygdomsforfald skal uden ugrundet ophold anmeldes til  

 tjenestestedet.
 Stk. 2.  Sygdomsforfald skal dokumenteres ved en af  

 tjenestemanden underskrevet erklæring eller på forlangende ved lægeattest.
 Stk. 3.  Under sygdom af mere end 2 ugers varighed kan  

 det forlanges, at tjenestemanden fra en læge fremskaffer nærmere oplysning om  

 sygdommens varighed.
 Stk. 4.  En tjenestemand, der hyppigt er sygemeldt,  

 eller hvis tilstand i øvrigt giver anledning til tvivl om, hvorvidt han kan  

 anses for helbredsmæssigt egnet til at varetage sin stilling, har pligt til  

 at fremskaffe sådanne helbredsoplysninger, som efter indhentet udtalelse fra  

 nævnet for helbredsbedømmelser i tjenestemandssager forlanges til brug ved  

 bedømmelse af tjenstdygtigheden.
 § 2. En tjenestemand har pligt til, såfremt der blandt det ansatte  

 personale konstateres tilfælde af tuberkulose, på forlangende at underkaste  

 sig tuberkuloseundersøgelse.
 Stk. 2.  Enkelte tjenestemandsgrupper kan pålægges  

 deltagelse i regelmæssige tuberkuloseundersøgelser, der omfatter såvel  

 tjenestemænd som andre.
 § 3. Udgifter til lægeattest efter § 1, stk. 3, og udgifter til  

 speciallægeundersøgelse eller anden særlig undersøgelse, som forlanges  

 foretaget efter § 1, stk. 4, samt eventuelle udgifter til  

 tuberkuloseundersøgelse i henhold til § 2 afholdes af vedkommende  

 ministerium, institution mv.
Notering af sygedage § 4. For enhver tjenestemand føres en sygedagsliste, der skal indeholde  

 oplysning om tidspunktet for hver sygeperiodes begyndelse og ophør og det  

 samlede antal sygedage.
 Stk. 2.  Har tjenestemanden opnået tilladelse til at  

 udføre tjeneste med nedsat tjenestetid, foretages notering herom på  

 sygedagslisten.
Ikrafttrædelse § 5. Aftalen har virkning fra 1. april 1973.
 København, den 1. marts 1973.
Statstjenestemændenes  

 Centralorganisation I Børge Aanæs Statstjenestemændenes Centralorganisation II Jens Christensen Akademikernes Centralorganisation E.
Holst Danmarks Lærerforening Jørgen Jensen Økonomi- og budgetministeriet P.
M.
V.
