Skriftlig fremsættelse (3. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om delpension (Udfasning af delpensionsordningen) (Lovforslag nr.
L 60).
 Lovforslaget udmønter den del af aftalen af 20. juni 2006  

 mellem regeringen (Venstre og Det Konservative Folkeparti),  

 Socialdemokraterne,  

 Dansk Folkeparti og Det Radikale Venstre om fremtidens velstand og velfærd og  

 investeringer i fremtiden (velfærdsreformen), der vedrører udfasning af  

 delpensionsordningen.
 Lovforslaget skal ses i sammenhæng med de samtidigt  

 fremsatte forslag til lov om ændring af lov om arbejdsløshedsforsikring m.v.,  

 lov om en aktiv beskæftigelsesindsats, integrationsloven og lov om påligning  

 af  

 indkomstskat til staten, forslag til lov om ændring af lov om forbud mod  

 forskelsbehandling på arbejdsmarkedet m.v., forslag til lov om ændring af lov  

 om Arbejdsmarkedets Tillægspension og forskellige andre love og forslag til  

 lov  

 om seniorjob.
Det foreslås, at delpensionsordningen udfases gradvist,  

 således at personer, der ved udgangen af 2006 er fyldt 48 år, fortsat vil  

 have  

 mulighed for delpension efter gældende regler.
Personer, der ikke er fyldt 48  

 år på det tidspunkt, vil ikke kunne få delpension.
 Det foreslås endvidere, at der foretages en række  

 konsekvensændringer som følge af ændrede regler i anden lovgivning, og  

 konsekvensændringer som følge af at nedsættelsen af folkepensionsalderen er  

 endelig indfaset pr. 1. juli 2006, og at personer, der er født før den 1.  

 juli  

 1939, er overgået til folkepension.
 Det foreslås, at loven træder i kraft den 1. januar 2007.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige  

 behandling.
