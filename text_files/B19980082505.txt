Bekendtgørelse om forretningsorden for  

 Arbejdsmiljøklagenævnet I medfør af § 81 a, stk. 10, i lov om  

 arbejdsmiljø, jf. lovbekendtgørelse nr. 497 af 29. juni 1998  

 fastsættes:
 § 1. Arbejdsmiljøklagenævnet behandler klager  

 over afgørelser truffet af Arbejdstilsynet i medfør af lov om  

 arbejdsmiljø (arbejdsmiljøloven), herunder forvaltningsretlige  

 spørgsmål der knytter sig hertil.
 Stk. 2. Arbejdsmiljøklagenævnets  

 afgørelser kan ikke indbringes for anden administrativ myndighed.
 § 2. Arbejdsmiljøklagenævnet består af en  

 formand og af følgende beskikkede medlemmer:
 1)	Tre medlemmer indstillet af Landsorganisationen i Danmark.
 2)	Et medlem indstillet af Funktionærernes og  

 Tjenestemændenes Fællesråd.
 3)	Et medlem indstillet af Akademikernes Centralorganisation.
 4)	Et medlem indstillet af Dansk Arbejdsgiverforening.
 5)	Et medlem indstillet af Sammenslutningen af Landbrugets  

 Arbejdsgiverforeninger og Landbrugsraadet i fællesskab.
 6)	Et medlem indstillet af Finanssektorens Arbejdsgiverforening.
 7)	Et medlem indstillet af Kommunernes Landsforening,  

 Amtsrådsforeningen, Københavns og Frederiksberg kommuner samt  

 Finansministeriet i fællesskab.
 8)	Et medlem indstillet af Ledernes Hovedorganisation.
 9)	Et medlem med særlig juridisk sagkundskab indstillet af  

 Justitsministeriet.
 10)	Et medlem med særlig teknisk sagkundskab indstillet af  

 Danmarks Tekniske Universitet.
 11)	Et medlem med særlig arbejdsmedicinsk sagkundskab indstillet  

 af Sundhedsministeriet.
Stk. 2. Formanden og en stedfortræder for denne  

 ansættes af arbejdsministeren.
Begge skal ved udpegningen have  

 bestået juridisk, nationaløkonomisk eller anden dermed  

 ligestillet eksamen.
Stk. 3. De beskikkede medlemmer samt én eller flere  

 stedfortrædere for hver af disse udpeges af arbejdsministeren for fire  

 år ad gangen og kan genudpeges.
Finder udpegning sted i løbet af  

 en periode, gælder den kun til periodens udløb.
 Stk. 4. Sekretariatet for Arbejdsmarkedets Ankenævn  

 varetager sekretariatsbetjeningen af  

 Arbejdsmiljøklagenævnet.
 § 3. Fristen for at indgive klage efter § 1, stk. 1,  

 er fire uger, efter at afgørelsen er meddelt den  

 pågældende.
 Stk. 2. Selvom en klage ikke er fremkommet rettidigt, kan  

 Arbejdsmiljøklagenævnet, jf. § 13, stk. 1, nr. 3,  

 behandle en klage og tillægge denne opsættende virkning,  

 når særlige grunde taler derfor.
 § 4. Klage indsendes til Arbejdstilsynet.
 Stk. 2. Når Arbejdstilsynet modtager en klage over en  

 afgørelse, skal Arbejdstilsynet snarest beslutte, om afgørelsen  

 skal fastholdes.
Stk. 3. Hvis Arbejdstilsynet helt eller delvist fastholder sin  

 afgørelse, videresendes klagen til  

 Arbejdsmiljøklagenævnet.
Arbejdstilsynet sikrer, at sagen er  

 juridisk samt sikkerheds- og sundhedsfagligt fuldt oplyst.
Arbejdstilsynet  

 afgiver samtidig en udtalelse til nævnet.
 § 5. Rettidig klage har opsættende virkning, indtil  

 Arbejdsmiljøklagenævnets afgørelse foreligger, eller  

 nævnet bestemmer andet, jf. § 13, stk. 1, nr. 2.
 Stk. 2. Klager over afgørelser om forhold efter  

 arbejdsmiljølovens § 77, stk. 1, som skal bringes i orden  

 straks, samt afgørelser efter arbejdsmiljølovens § 77,  

 stk. 2 og 3, har ikke opsættende virkning.
§ 6. Medlemmerne af Arbejdsmiljøklagenævnet  

 modtager hver uge en oversigt over nye sager, der er fremsendt fra  

 Arbejdstilsynet til Arbejdsmiljøklagenævnet til  

 afgørelse, med særlig angivelse af 1)	sager hvor formanden efter §§ 13 og 14 er bemyndiget til at  

 træffe afgørelse på nævnets vegne, og 2)	sager der på grund af deres hastende karakter vil blive  

 behandlet på nævnets førstkommende møde.
 § 7. Arbejdsmiljøklagenævnet holder møde  

 12 gange om året og i øvrigt efter formandens eller dennes  

 stedfortræders bestemmelse.
 § 8. Indkaldelse til møde skal så vidt muligt ske  

 med mindst to ugers varsel.
 Stk. 2. Dagsorden for mødet og materiale  

 vedrørende de sager, der skal behandles på mødet, skal  

 så vidt muligt udsendes senest én uge før  

 mødet.
 § 9. Formanden eller dennes stedfortræder leder  

 møderne.
Stk. 2. En sag kan udsættes, hvis der er enighed om det  

 i nævnet.
Formanden eller dennes stedfortræder afgør i  

 øvrigt, om en sag skal udsættes.
 Stk. 3. Arbejdsmiljøklagenævnet kan efter behov  

 indhente erklæringer eller udtalelser fra sagkyndige i forbindelse med  

 behandlingen af en sag.
 § 10. Arbejdsmiljøklagenævnets afgørelser  

 træffes af formanden eller dennes stedfortræder og de i § 2,  

 stk. 1, nr. 1-8, udpegede medlemmer af nævnet eller deres  

 stedfortrædere.
Stk. 2. Afgørelser træffes ved stemmeflertal.
Ved  

 stemmelighed er formandens eller dennes stedfortræders stemme  

 afgørende.
 Stk. 3. De enkelte medlemmer kan møde med en eller  

 flere bisiddere uden stemmeret.
 § 11. Arbejdsmiljøklagenævnet er  

 beslutningsdygtigt, når mindst tre af de i § 2, stk. 1, nr.  

 1-3, og mindst tre af de i § 2, stk. 1, nr. 4-8, udpegede  

 medlemmer, eller stedfortrædere for disse, er til stede.
§ 12. Der udarbejdes et referat af de enkelte møder.
De  

 enkelte medlemmer kan anmode om, at deres standpunkt vedrørende de  

 sager, der er til behandling i nævnet, anføres i referatet.
 § 13. Formanden eller dennes stedfortræder kan  

 træffe afgørelse på nævnets vegne i følgende  

 sager:
 1)	Klager som alene vedrører fristen for efterkommelse af  

 påbud efter arbejdsmiljølovens § 77, stk. 1.
 2)	Afgørelser om at fratage klage opsættende virkning, jf.  

 § 5, stk. 1.
 3)	Afgørelser om behandling af for sent indgivet klage, jf.  

 § 3, stk. 2.
 Stk. 2. De enkelte medlemmer af nævnet kan, efter at  

 være blevet orienteret om sagen, jf. § 6, nr. 1, inden for en  

 frist af én uge anmode om, at en sag bliver behandlet og afgjort af  

 nævnet.
 § 14. Formanden eller dennes stedfortræder kan efter en  

 skriftlig høring af nævnets medlemmer træffe  

 afgørelse på nævnets vegne i følgende  

 tilfælde:
 1)	Sager hvor der er en fast administrativ praksis eller  

 retspraksis.
 2)	Sager som i øvrigt ikke giver anledning til tvivl.
Stk. 2. De enkelte medlemmer af nævnet afgiver et  

 skriftligt svar inden for en frist, der fastsættes af formanden eller  

 dennes stedfortræder.
Fristen kan ikke være kortere end én  

 uge fra udsendelsen af sagen til medlemmerne.
Ethvert medlem kan i den  

 forbindelse anmode om, at en sag bliver behandlet og afgjort på et  

 møde i nævnet.
 § 15. Arbejdsmiljøklagenævnets afgørelser  

 udfærdiges skriftligt.
 § 16. Der påhviler Arbejdsmiljøklagenævnets  

 medlemmer, deres stedfortrædere og andre deltagere i nævnets  

 møder, samt andre der deltager i eller yder bistand ved  

 sagsbehandlingen, tavshedspligt efter arbejdsmiljølovens § 79,  

 jf. straffelovens §§ 152 og 152 b, stk. 1, samt forvaltningslovens  

 § 27.
 § 17. Arbejdsmiljøklagenævnets medlemmer, deres  

 stedfortrædere og andre deltagere i klagenævnets møder,  

 samt andre, der deltager i eller yder bistand ved sagsbehandlingen, må  

 ikke medvirke ved behandlingen af en sag, hvis de pågældende er  

 inhabile efter forvaltningslovens § 3.
 Stk. 2. En person efter stk. 1, der er bekendt med, at  

 der for den pågældendes vedkommende foreligger forhold, som  

 betyder, at den pågældende er inhabil efter forvaltningslovens  

 § 3, skal snarest underrette nævnets formand eller dennes  

 stedfortræder herom.
 Stk. 3. Spørgsmålet om, hvorvidt en person er  

 inhabil, afgøres af formanden eller dennes stedfortræder.
 § 18. Arbejdsmiljøklagenævnet afgiver hvert  

 år en beretning om sin virksomhed til Arbejdsmiljørådet og  

 arbejdsministeren.
 Stk. 2. Arbejdsmiljøklagenævnet  

 offentliggør afgørelser, som er af principiel betydning eller  

 af almen interesse.
 § 19. Bekendtgørelsen træder i kraft den 1.  

 januar 1999.
