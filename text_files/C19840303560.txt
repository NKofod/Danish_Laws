Baggrund - Bekendtgørelse nr. 465 af 3. august 1982 om manuel transport.
Denne At-meddelelse oplyser om reglerne for manuel transport af kødkroppe  

 eller dele deraf.
Ved manuel transport forstås løft læsning, bæring, slæbning  

 o.l., der udføres af een person eller flere personer i fællesskab.
 Ved manuel transport af kødkroppe skal de generelle regler for manuel  

 transport følges, se At-meddelelse nr. 4.05.1 om manuel transport.
 Herudover gælder følgende særlige regler:
 Bedøvede eller aflivede svin og kreaturer må ikke  

 transporteres manuelt.
 I øvrigt knytter kravene sig til vægten:
Vægt over 90 kg Manuel transport af kødkroppe eller dele deraf, der vejer mere end 90 kg,  

 er forbudt.
Vægt mellem 55 kg og 90 kg Een person må ikke manuelt transportere kødkroppe eller dele deraf, der  

 vejer mere end 55 kg.
 Når flere personer transporterer i fællesskab, må vægtbelastningen ikke  

 være mere end 55 kg pr. person.
 Vægtgrænserne gælder ikke ved slæbning af byrder, medmindre belastningen  

 er af samme størrelse som ved løft m.v.
Vægtgrænse - 30 kg Een person, der foretager kontinuerlig nedlægning på opskæringsborde, må  

 ikke løfte eller bære mere end 30 kg ad gangen.
 Denne vægtgrænse er fastsat, fordi den samme bevægelse udført mange gange  

 er væsentlig mere belastende end varierede bevægelser, hvor et større antal  

 muskelgrupper aktiveres.
