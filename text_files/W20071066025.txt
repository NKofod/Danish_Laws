Klage over utilstrækkelig undersøgelse af håndlæsion, hvor beskadiget bøjesene blev overset Nævnet fandt grundlag for at kritisere den reservelæge, som undersøgte patienten i skadestuen.
Nævnet lagde vægt på, at det fremgik skadejournalen, at reservelægen undersøgte patientens venstre pegefinger og på håndfladesiden fandt en ca. 3½ cm lang L-formet skade hen over det inderste fingerled.
Det blev vurderet, at der var tale om en overfladisk læsion uden involvering af bøjesenerne eller fingerleddet.
Der blev fundet normal følesans og blodforsyning svarende til fingeren, normal bøje- og strækkefunktion samt stabile ledforhold uden rotations ømhed.
Nævnet oplyste, at når der er tale om et sår, som ligger i tæt relation til bøjesenerne til fingeren, bør bevægeligheden over det enkelte led i fingeren undersøges særskilt.
Der bør således undersøges for isoleret bevægelighed over yderleddet med fikseret mellemled.
Der bør endvidere undersøges for fleksion i fingeren samtidig med, at nabofingrene holdes fikserede, med henblik på at vurdere den overfladiske bøjesenes funktion.
