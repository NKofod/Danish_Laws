 Efter forhandling med Justitsministeriet og Rigspolitichefen, afdeling E,  

 Den centrale Politiafdeling, gennemføres følgende ordning vedrørende  

 forkyndelse af udrejsefrister ved udvisning af udlændinge, der er  

 frihedsberøvede, og som er udvist ved dom:
 Blanketsæt om udvisning med indrejseforbud sendes i udfyldt, men udateret  

 stand fra Den centrale Politiafdeling til vedkommende anstalt.
Blanketsættet består af en skriftlig, begrundet meddelelse om udvisningen  

 med indrejseforbud og om strafansvaret ved overtrædelse heraf, ligesom den af  

 politiet fastsatte udrejsefrist er anført.
Hvis udlændingen ikke forstår  

 dansk, vil der tillige blive sendt genparter på det sprog, som udlændingen  

 formodes bedst at forstå.
Ved forkyndelsen skal foruden den person, der foretager forkyndelsen, være  

 et vidne til stede.
Hvis tolk benyttes, kan denne indtræde som vidne.
Tolkebistand til forkyndelse er normalt unødvendig.
Såfremt det skønnes  

 påkrævet at benytte tolk, kan henvendelse med henblik på anvisning af tolk  

 rettes til det lokale politi, for det storkøbenhavnske område dog til  

 Rigspolitichefen, afdeling E, Den centrale Politiafdeling, tlf. nr.  

 01-141448, lokal 2853 eller 2854.
 Man bør sikre sig, at udlændingen gennemlæser blanketten og forstår  

 betydningen af indrejseforbudet samt fastsættelsen af udrejsefristen.
Udlændingen bør gøres bekendt med, at adgangen til at indbringe afgørelsen  

 for Justitsministeriet alene angår den af politiet fastsatte udrejsefrist.  

 Det skal ved afkrydsning på blanketten anføres, hvorvidt udlændingen  

 frafalder påklage, ønsker påklage eller ønsker betænkningstid med hensyn til  

 påklage.
Såfremt udlændingen ønsker at påklage afgørelsen om udrejsefristen,  

 bedes udlændingen forespurgt om begrundelsen herfor, og eventuelle grunde  

 herfor anføres.
 Såfremt udlændingen udtrykker ønske om at blive udsendt til andre lande  

 end hjemlandet, skal de pågældende lande anføres i rubrikken  

 »lande« med begrundelsen herfor og med oplysninger om, hvorvidt  

 udlændingen har opholdstilladelse, visum og tilstrækkelige midler til ophold  

 i de pågældende lande.
 Udvisningsblanketten og genparter dateres, hvorefter de underskrives af  

 udlændingen, den person, der foretager forkyndelsen, og af vidnet.
Hvis udlændingen nægter at underskrive blanketten, anføres dette samt  

 begrundelsen herfor.
Blanketten underskrives herefter af den person, der  

 foretager forkyndelsen, og af vidnet.
En genpart af blanketten udleveres til udlændingen.
En genpart forbliver i  

 anstalten.
Det originale førsteeksemplar af blanketten samt de øvrige  

 genparter tilbagesendes til Rigspolitichefen, afdeling E, Den centrale  

 Politiafdeling, Anker Heegårdsgade 7, postbox 369, 1501 København V., straks  

 efter, at forkyndelsen har fundet sted.
Cirkulærskrivelse af 3. oktober 1977 om forkyndelse af udvisninger m.v.  

 ophæves.
E.B.
