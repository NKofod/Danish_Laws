Bekendtgørelse om ændring af bekendtgørelse om medlemskab af en a-kasse § 1 I bekendtgørelse nr. 1180 af 26. september 2018, foretages følgende ændringer:
 1. Indledningen affattes således:
»I medfør af § 41, stk. 6 og 7, § 42, stk. 4, § 44, stk. 6, § 68, stk. 4, § 86, stk. 9, § 87, stk. 7, § 95 og § 100 b, stk. 1 og 2, i lov om arbejdsløshedsforsikring m.v., jf. lovbekendtgørelse nr. 199 af 11. marts 2020, og efter forhandling med Beskæftigelsesrådet fastsættes efter bemyndigelse:« 2. Efter § 2 indsættes:
»§ 2 a.
En person, som er udmeldt af a-kassen med virkning fra og med den 1. marts 2020 frem til og med den 27. marts 2020, fordi pågældendes dagpengeret i denne periode blev opbrugt, kan fra og med den 1. marts 2020 til og med den 31. maj 2020, genoptages som medlem med virkning fra udmeldelsestidspunktet.
Der er en betingelse, at medlemmet betaler medlemsbidrag i overensstemmelse med reglerne i bekendtgørelse nr. 723 af 20. juni 2013. Betalingen skal ske for perioden fra og med udmeldelsestidspunktet til og med genoptagelsestidspunktet, jf. 1. pkt.« § 2 Bekendtgørelsen træder i kraft ved bekendtgørelsen i Lovtidende.
