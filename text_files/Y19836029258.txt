 Af en sag, som af miljøstyrelsen var sendt til matrikeldirektoratet  

 med anmodning om udtalelse m.h.t. ansøgning om tilladelse til at indbringe  

 landvæsenskommissionens kendelse ang. omkostninger for  

 overlandvæsenskommissionen, fremgik, at landinspektøren både havde foretaget  

 skelafsætning og afholdt skelsætningsforretning ang. det omstridte skel.  

 Inden direktoratet afgav udtalelse, anmodede man landinspektøren om en  

 nærmere redegørelse for sagens forløb.
Landinspektøren oplyste, at han inden han blev rekvireret til at  

 foretage skelafsætningen, havde gjort opmærksom på, at det muligvis kunne  

 blive nødvendigt med afholdelse af skelsætningsforretning for at få skellet  

 fastslået.
På grundlag af denne oplysning og da landinspektøren ifølge det  

 oplyste havde foretaget skelafsætningen alene på grundlag af eksisterende  

 udstykningsmålinger, fandt direktoratet ikke, at der var grundlag for at  

 anfægte landinspektørens habilitet ved skelsætningsforretningen.
I skrivelse af 11-8-1982 (J.nr.
M.242-139) har miljøstyrelsen anmodet om  

 en udtalelse i vedlagte sag (ialt 4 aktstykker), hvori der ansøges om  

 tilladelse til at indbringe en af landvæsenskommissionen for Vestsjællands  

 amtskommunes 1. område den 11-6-1982 afsagt kendelse for  

 overlandvæsenskommissionen.
Ved landvæsenskommissionens kendelse ændredes en  

 kendelse, der den 7-10-1981 var afsagt af Nyby kommunes hegnsyn om  

 fordelingen af omkostningerne ved en skelsætningsforretning angående skellet  

 mellem matr.nr. 44a og 44b Nyby By.
 I ansøgningen om 3. instans bevilling er ikke nærmere angivet, hvad der  

 skulle kunne begrunde en tilladelse.
 I denne anledning skal man udtale følgende:
I matriklens dokumenter er der ved skrivelse af 10-5-1982 (U.J.159/1982)  

 sket notering om, at beliggenheden af skellet mellem matr.nr. 44a og 44b Nyby  

 By er blevet fastslået ved skelsætningforretning.
Der vedlægges kopi af  

 skelsætningserklæringen.
Det er ikke oplyst, hvordan skellet fremtrådte i  

 marken.
Det fremgår imidlertid af landvæsenskommissionens kendelse, at det  

 synes at have været nødvendigt af afholde skelsætningsforretning for at få  

 truffet afgørelse om skellets rette beliggenhed.
Det er derfor direktoratets  

 opfattelse, at det har været i begge ejeres interesse at få spørgsmålet om  

 skellets beliggenhed afklaret, og at betingelserne for en fordeling af  

 omkostningerne derfor har været til stede.
På baggrund af det foreliggende,  

 herunder at der ikke er anført noget om, hvilke omstændigheder der skulle  

 støtte ansøgningen om tilladelse til 3. instansbevilling, mener direktoratet  

 ikke, at betingelserne for at tillade sagen indbragt for  

 overlandvæsenskommissionen er til stede.
Til orientering for miljøstyrelsen skal man tilføje, at begrundelsen for  

 den i skrivelse herfra af 21-1-1983 omhandlede høring af landinspektør  

 Flemberg, Høng, var at det af landvæsenskommissionens kendelse fremgår, at  

 landinspektøren i november 1980 havde afsat det pågældende skel, og dette  

 forhold gav anledning til at rejse spørgsmålet om, hvovidt landinspektøren  

 havde været inhabil til at lede skelsætningsforretningen angående det samme  

 skel i oktober 1981, jf. cirkulære nr. 172 af 16-8-1977 om ændring af lov om  

 landinspektørvirksomhed, punkt 4, 2. afsnit.
Landinspektøren har i sit svar  

 redegjort for sagens forløb på en sådan måde, at matrikeldirektoratet ikke  

 finder, at der er holdepunkter for at anfægte landinspektørens habilitet.
