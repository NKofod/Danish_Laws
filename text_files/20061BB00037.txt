Fremsat den 15. november 2006 af  

 Kristen Touborg (SF), Ole Sohn (SF),  

 Pia Gjellerup (S),  

 Ole Glahn (RV) og Line Barfod (EL) Forslag til folketingsbeslutning om  

 nedsættelse af et uafhængigt organ, der godkender politiske partiers navne Folketinget opfordrer regeringen til inden den 1. februar 2007  

 at fremsætte de nødvendige ændringsforslag til folketingsvalgloven og  

 foretage  

 de nødvendige ændringer i administrative forskrifter efter følgende  

 retningslinjer:
 Der oprettes et uafhængigt organ, der  

 godkender alle nye partinavne på de politiske partier, der ønsker at deltage  

 i  

 folketingsvalg.
Organet skal bestå af 3 medlemmer, der træffer afgørelse med  

 almindeligt flertal med mulighed for afgivelse af mindretalsudtalelse.  

 Formand  

 er retschefen ved Folketingets Ombudsmand.
Derudover skal organet bestå af en  

 valgretsekspert og en embedsmand fra Indenrigs- og Sundhedsministeriet.
 Sekretariatsbistand ydes af Indenrigs- og Sundhedsministeriet.
 Godkendelsesproceduren følger de eksisterende regler med  

 følgende ændringer:
  Der fastsættes en sagsbehandlingsfrist  

 på maks. 6 uger fra modtagelsen af ansøgningen, i den forbindelse fortsættes  

 den  

 allerede eksisterende sagsbehandlingsform med bl.a. høring af relevante  

 partier.
  Det sikres, at reglen om, at et nyt  

 parti ikke kan få godkendt et navn, som kan give anledning til, at partiet  

 forveksles med et af de allerede opstillingsberettigede partier eller med et  

 parti, der på anden måde har beskyttet sit partinavn efter § 13 i  

 folketingsvalgloven, også inddrager en afvejning af risikoen for forveksling,  

 der ikke alene sætter fokus på de mulige partiers officielle navne, som er de  

 navne, der anføres på stemmesedlerne, men bl.a. også sætter fokus på  

 forveksling i det offentlige rum i det daglige og i forbindelse med tildeling  

 af partiers bogstavbetegnelser.
Bemærkninger til forslaget Forslagsstillerne er af den opfattelse, at der er behov for et  

 uafhængigt organ, der skal godkende partinavne på de nye politiske partier,  

 der  

 ønsker at deltage i folketingsvalg.
I dag er det således, at Indenrigs- og  

 Sundhedsministeriet  

 træffer afgørelse i sådanne ansøgninger efter forelæggelse af udkastet til  

 afgørelse for ministeren.
 Det er sket, at ministeren har erklæret sig inhabil i en sådan  

 sag og har bedt om at få flyttet ansvaret for sagsbehandlingen til en anden  

 minister.
Forslagsstillerne ønsker derfor at sikre, at det ikke skal være  

 muligt at sætte spørgsmålstegn ved uvildigheden i afgørelser om godkendelse  

 eller afvisning af ansøgning om godkendelse af partinavne.
Derfor foreslår  

 forslagsstillerne, at afgørelsen flyttes væk fra det politiske forum, således  

 at afgørelsen træffes uden om et ministerium og uden forelæggelse for en  

 minister.
 Godkendelse af nye partinavne skal efter forslagsstillernes  

 opfattelse renses for enhver risiko for, at sagsbehandlingen kan opfattes som  

 påvirket af særlige partipolitiske dagsordener, herunder fra regeringsbærende  

 partier.
 Ethvert parti, hvor risikoen for forveksling er til stede, vil  

 til enhver tid få mulighed for at give sin mening til kende i den  

 høringsrunde,  

 der finder sted i forbindelse med behandlingen af en ansøgning om godkendelse  

 af et nyt partinavn, hvilket efter forslagsstillernes opfattelse blot  

 understøtter argumentet om at flytte afgørelsen ud fra ministerierne.
Et uafhængigt organ Der udpeges 3 medlemmer, der træffer afgørelse med almindeligt  

 flertal med mulighed for afgivelse af mindretalsudtalelse.
Den faktiske udpegelse foretages af indenrigs- og  

 sundhedsministeren.
Afholdelse af udgifter i forbindelse med møderne i  

 organet  

 afholdes endvidere af Indenrigs- og Sundhedsministeriet, som også yder  

 sekretariatsbestand.
Sagsbehandlingstid Der fastsættes en sagsbehandlingsfrist på 6 hele uger fra  

 modtagelsen af ansøgningen.
Det vil sige, at fristen forlænges i tilfælde af,  

 at eventuelle helligdage falder på hverdage i den pågældende periode.
Den  

 allerede  

 eksisterende sagsbehandlingsform fortsættes med bl.a. høring af relevante  

 partier.
Der skal hermed sikres en fast sagsbehandlingstid, således at  

 partierne har mulighed for at agere i relation til en kommende deltagelse i  

 et  

 folketingsvalg og der derved sikres en fast behandlingstid for alle  

 ansøgninger, så der ikke kan opstå tvivl om, hvorfor én sagsbehandling af en  

 ansøgning tager længere tid end en anden.
Forvekslingsrisiko Forslagsstillerne mener, at der i forhold til den nuværende  

 administration af reglerne om risiko for forveksling med et allerede godkendt  

 partinavn skal inddrages flere hensyn, især hensynet til, at der også  

 foretages  

 en vurdering af muligheden for forveksling i det offentlige rum mellem to  

 eller  

 flere godkendte partinavne, samt om man i forbindelse med tildeling af  

 bogstavet på stemmesedlen kan sikre, at forvekslingsrisikoen ikke er til  

 stede.
 Forslagsstillerne ønsker her at lægge vægt på, at der foretages  

 en helhedsvurdering af navnet i relation til brugen af navnet både i  

 dagligdagen og på selve valgdagen.
Skriftlig fremsættelse Kristen Touborg  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af et uafhængigt organ, der godkender  

 politiske partiers navne.
(Beslutningsforslag nr.
B 37).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
