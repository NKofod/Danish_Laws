Bekendtgørelse om  

 udstedelse af certifikater for dyr og animalske produkter  

1) I medfør af § 39, § 49,  

 § 60, stk. 3, og § 64 i lov nr. 526 af 24. juni 2005 om fødevarer og § 37, §  

 67, § 70, stk. 3, og § 73 i lov nr. 432 af 9. juni 2004 om hold af dyr,  

 fastsættes:
 § 1.  

  

 Bekendtgørelsen omhandler bestemmelser for udstedelse af certifikater for  

 dyr og animalske produkter.
 Stk. 2.  

  

 Ved certifikater  

 forstås i denne bekendtgørelse veterinærcertifikater, veterinærdokumenter  

 eller  

 andre dokumenter, herunder attester, der kræves i henhold til veterinær- og  

 fødevarelovgivningen, og som skal ledsage dyr og animalske produkter.
 Stk. 3.  

  

 Ved en  

 certifikatudsteder forstås i denne bekendtgørelse den embedsdyrlæge, eller  

 enhver anden person, som af Fødevarestyrelsen er bemyndiget til at udstede de  

 i  

 stk. 1 anførte certifikater.
 § 2.  

  

 Certifikatudstederen skal i forbindelse med udstedelsen af certifikater  

 for dyr og animalske produkter basere denne på en omhyggelig undersøgelse af  

 grundlaget for certificeringen.
 Stk. 2.  

  

 Certifikatudstederen  

 skal være upartisk og må ikke have nogen direkte kommerciel interesse i de  

 dyr  

 eller produkter, for hvilke vedkommende udsteder certifikater, eller i de  

 bedrifter eller virksomheder, hvorfra dyrene eller produkterne stammer.
 § 3.  

  

 Certifikatudstederen må ikke udstede certifikater, såfremt vedkommende  

 ikke har det tilstrækkelige kendskab til veterinærforskrifterne vedrørende de  

 dyr eller produkter, der skal certificeres, eller hvis vedkommende ikke er  

 klar  

 over betydningen af indholdet af hvert enkelt certifikat.
 Stk. 2.  

  

 Certifikatudstederen  

 må ikke certificere forhold, som vedkommende ikke har personligt kendskab  

 til,  

 eller som vedkommende ikke kan skaffe sig vished om, jf. dog § 4.
 Stk. 3.  

  

 Certifikatudstederen  

 må ikke udstede blanke eller ukomplette certifikater eller udstede  

 certifikater,  

 der vedrører dyr eller produkter, som vedkommende ikke har undersøgt, eller  

 som  

 vedkommende ikke længere har mulighed for at kontrollere, jf. dog § 4. Hvis  

 et  

 certifikat udstedes på grundlag af et andet certifikat, skal  

 certifikatudstederen være i besiddelse af det pågældende certifikat, jf. dog  

 §  

 4.
 § 4.  

  

 I de i § 3, stk. 2 og 3, nævnte tilfælde kan certifikatudstederen dog  

 udstede certifikater, såfremt dette sker på grundlag af data:
 1)  

 	  

 som er blevet certificeret i overensstemmelse med § 3 af:
a)  

 	  

 en anden person, der er bemyndiget hertil af Fødevarestyrelsen,  

 og som handler under certifikatudstederens tilsyn, for så vidt  

 certifikatudstederen kan efterprøve rigtigheden af disse data, b)  

 	  

 en anden person, der er bemyndig hertil af en udenlandsk  

 kompetent myndighed, eller c)  

 	  

 skibsføreren på fangst- eller transportbåde for så vidt angår  

 landinger af fisk og fiskevarer (landingserklæringer), eller 2)  

 	  

 som er opnået indenfor rammerne af overvågningssystemerne, ved  

 henvisning til officielt anerkendte kvalitetsikringsordninger eller gennem et  

 epidemiovervågningssystem.
 § 5.  

  

 Alle certifikater skal udstedes på dansk og på mindst ét af de officielle  

 sprog i bestemmelseslandet.
 Stk. 2.  

  

 Certifikatudstederen  

 skal i mindst tre år opbevare en kopi af alle de certifikater, vedkommende  

 udsteder.
 § 6.  

  

 Med bøde straffes den, der overtræder §§ 2-5.
Stk. 2.  

  

 Straffen kan stige  

 til fængsel i indtil 1 år, hvis den ved handlingen eller undladelsen skete  

 overtrædelse er begået med forsæt eller grov uagtsomhed og der ved  

 overtrædelsen er 1)  

 	  

 forvoldt skade på sundheden eller fremkaldt fare herfor eller 2)  

 	  

 opnået eller tilsigtet opnået en økonomisk fordel for den  

 pågældende selv eller andre, herunder ved besparelser.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 7.  

  

 Bekendtgørelsen træder i kraft den 21. februar 2007.
 Stk. 2.  

  

 Samtidig ophæves  

 bekendtgørelse nr. 1040 af 17. december 1997 om udstedelse af certifikater  

 for  

 dyr og animalske produkter.
 § 8.  

  

 Bekendtgørelsen gælder  

 ikke for Grønland.
Fødevarestyrelsen, den 12. februar  

 2007 Anders Munk Jensen /Tinne Stissing Jensen 1)  

 Bekendtgørelsen indeholder bestemmelser, der gennemfører Rådets direktiv  

 96/93  

 af 17. december 1996 om udstedelse af certifikater for dyr og animalske  

 produkter (EF-Tidende 1997 L 13 s. 28-30).
