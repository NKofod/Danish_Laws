Fremsat den 7. december 1999 af sundhedsministeren (Carsten  

 Koch) Forslag til Lov om ændring af lov om offentlig  

 sygesikring (Ændring af regler om begravelseshjælp) § 1 I lov om offentlig sygesikring, jf. lovbekendtgørelse nr. 509 af 1.  

 juli 1998, som ændret senest ved lov nr. 1045 af 23. december 1998,  

 foretages følgende ændring:
 1. § 16, stk. 1 - 3, affattes således:
 »§ 16. Dør en person, der indtil  

 dødsfaldet havde ret til ydelser efter denne lov, yder  

 kommunalbestyrelsen en begravelseshjælp på 7.150 kr., jf. dog  

 stk. 2. For personer under 18 år udgør beløbet 6.000 kr.  

 Beløbene reguleres i overensstemmelse med § 28, stk. 1.
Stk. 2. For en person, der efterlader ægtefælle  

 eller børn under 18 år, nedsættes eller bortfalder  

 begravelseshjælpen i det omfang, afdødes og den efterlevende  

 ægtefælles formue og formuerettigheder overstiger 23.950 kr.
For  

 en person, der hverken efterlader ægtefælle eller børn  

 under 18 år, nedsættes eller bortfalder begravelseshjælpen  

 i det omfang, afdøde havde formue og formuerettigheder over 11.950 kr.  

 Når afdøde efterlader ægtefælle, indgår fast  

 ejendom, der tjener til familiens bolig, i formueberegningen med den del af  

 friværdien, der overstiger 100.000 kr.  Begravelseshjælpen  

 kan udbetales a conto.
Kommunen kan kræve for meget betalt  

 begravelseshjælp tilbagebetalt, hvis det efterfølgende viser  

 sig, at afdødes eller afdødes og den efterlevende  

 ægtefælles formue og formuerettigheder på  

 dødstidspunktet oversteg formuegrænsen.
Formuegrænserne  

 reguleres i overensstemmelse med § 28, stk. 1.  

 Begravelseshjælp til personer, der er født før den 1.  

 april 1957, udgør dog altid mindst 1.050 kr.
Stk. 3. Sundhedsministeren fastsætter nærmere  

 regler om beregning og udbetaling af begravelseshjælp efter stk. 1 og  

 2.« § 2 Loven træder i kraft den 1. april 2000 og har virkning for  

 dødsfald, der sker på eller efter denne dato.
Bemærkninger til lovforslaget Almindelige bemærkninger 1. Baggrunden for lovforslaget Forslaget er et led i udmøntningen af  

 finanslovsforliget for 2000. Med forslaget tilsigtes det, at  

 begravelseshjælpen kun ydes til boer efter ubemidlede personer, efter  

 børn under 18 år og efter personer, der må antages at have  

 et grundlovssikret krav på begravelseshjælp.
Efter gældende regler sker beregningen af  

 begravelseshjælpen på grundlag af årsopgørelsens  

 oplysninger.
Oplysningerne kan dermed være op til 1½ år gamle og  

 tager ikke hensyn til formuerettigheder så som f.eks. forventede  

 udbetalinger fra arbejdsmarkedspensions- og forsikringsordninger.
Formue i  

 form af fast ejendom, der tjener til familiens bolig, indgår ikke i  

 formueberegningen, når afdøde efterlader ægtefælle.  

 Dette har medført, dels at der er blevet betalt begravelseshjælp  

 i tilfælde, hvor der var en betydelig friværdi i ejendommen, dels  

 at der skete en forskelsbehandling i tilfælde, hvor en afdøds  

 formue var anbragt i andre formuemidler end familiens bolig.
Når  

 afdøde efterlader ægtefælle, tages der endvidere efter  

 gældende regler udgangspunkt i, at afdødes formue udgør  

 halvdelen af ægtefællernes samlede formue.
Da det ikke kan anses at være en offentlig opgave at  

 yde begravelseshjælp i de tilfælde, hvor der er  

 tilstrækkelige midler i boet efter afdøde eller i  

 ægtefællernes samlede formue på dødstidspunktet til  

 afholdelse af udgifterne i forbindelse med begravelse, foreslås det med  

 dette lovforslag, at formueberegningen medregner afdødes og  

 ægtefællens formuerettigheder, dvs. ægtefællernes  

 samlede formue på dødstidspunktet.
For personer, der efterlader  

 ægtefælle, foreslås det, at friværdi i fast ejendom,  

 der tjener til familiens bolig, kun indgår i formueberegningen med den  

 del af friværdien, der overstiger 100.000 kr.
Endelig foreslås  

 det, at der tages udgangspunkt i ægtefællernes samlede  

 formue.
2. Lovforslagets økonomiske og administrative konsekvenser for  

 staten Lovforslaget medfører ikke økonomiske eller  

 administrative konsekvenser for staten.
3. Lovforslagets økonomiske og administrative konsekvenser for  

 kommuner og amtskommuner Lovforslaget medfører kommunale besparelser  

 på 22 mio. kr. i 2000 og 30 mio. kr. årligt fra 2001 og de  

 efterfølgende år.
Besparelsesprovenuet vil blive hjemtaget ved  

 tilsvarende reduktion af bloktilskudspuljen i forbindelse med  

 DUT-forhandlingerne i foråret 2000.
 Lovforslaget skønnes ikke at ville medføre  

 administrative meromkostninger af betydning.
Begravelseshjælpen kan efter ansøgning  

 udbetales som et a contobeløb, der beregnes på grundlag af  

 årsopgørelsens formueoplysninger, der er registreret hos  

 skattevæsenet, med tillæg af formuerettigheder, som tilkommer  

 boet og/eller afdødes ægtefælle.
Udbetalingen kan  

 gøres afhængig af en erklæring på tro og love om  

 forventede udbetalinger til boet/ægtefællen.  

 Begravelseshjælpen efterreguleres i forbindelse med boets  

 afslutning.
4. Erhvervsøkonomiske og miljømæssige  

 konsekvenser Lovforslaget har ikke erhvervsøkonomiske eller  

 miljømæssige konsekvenser.
5. Forholdet til EU-retten Begravelseshjælp er en social sikringsydelse  

 omfattet af Rådets forordning (EØF) nr. 1408/71 af 14. juni 1971  

 med senere ændringer om social sikring af vandrende arbejdstagere m.fl.  

 Ændringen vedrører alene beregningen af  

 begravelseshjælpens størrelse, og ændringen stiller  

 udlændinge og danskere lige.
 Lovforslaget har således ikke konsekvenser for  

 EU-retten.
6. Høring Lovforslaget har ikke været til høring.
Vurdering af konsekvenserne af lovforslaget Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Årlig kommunal besparelse på 30 mio. kr.
Ingen konsekvenser Administrative konsekvenser for stat, kommuner og  

 amtskommuner Ingen væsentlige konsekvenser Ingen konsekvenser Økonomiske konsekvenser for erhvervslivet Ingen konsekvenser Ingen konsekvenser Administrative konsekvenser for erhvervslivet Ingen konsekvenser Ingen konsekvenser Miljømæssige konsekvenser Ingen konsekvenser Ingen konsekvenser Administrative konsekvenser for borgerne Ingen konsekvenser Ingen konsekvenser Forholdet til EU-retten Ingen konsekvenser, da ændringen alene vedrører  

 beregningen af begravelseshjælpens størrelse, og ændringen  

 stiller udlændinge og danskere lige.
Bemærkninger til de enkelte  

 bestemmelser Til § 1 Bestemmelserne i stk. 1 svarer til den gældende  

 bestemmelse i § 16, stk. 1 med de seneste reguleringer med  

 satsreguleringsprocenten.
Bestemmelsen i stk. 2 svarer for så vidt  

 angår beløbsgrænserne til den gældende bestemmelse i  

 § 16, stk. 2, med de seneste reguleringer med  

 satsreguleringsprocenten.
For at sikre et mere aktuelt formuegrundlag end det  

 gældende, foreslås det imidlertid, at også  

 formuerettigheder indgår i beregningen.
Når afdøde  

 efterlader ægtefælle, skal friværdien af familiens bolig  

 dog kun indgå i formueberegningen med den del, der overstiger 100.000  

 kr.
Den gældende beregning af begravelseshjælpen  

 sker på grundlag af årsopgørelsens oplysninger, og  

 oplysningerne kan dermed være op til 1½ år gamle.
Med forslaget  

 indgår den aktuelle formue ved dødsfaldet i beregningen, og det  

 foreslås derfor i stk. 2, at begravelseshjælpen kan  

 udbetales som et a contobeløb, da der erfaringsmæssigt går  

 et stykke tid, før der er overblik over afdødes eller  

 afdødes og den efterlevende ægtefælles økonomiske  

 situation.
Udbetalingen af begravelseshjælpens a contobeløb kan  

 gøres afhængig af en erklæring på tro og love om  

 forventede udbetalinger til boet/ægtefællen fra  

 pensionsordninger, forsikringer o.l.
Begravelseshjælpen kan kun  

 kræves helt eller delvist betalt tilbage, hvis der i forbindelse med  

 udbetalingen af a conto-beløbet er gjort skriftligt opmærksom  

 på denne mulighed.
For ægtepar tages der udgangspunkt i  

 ægtefællernes samlede formue.
 Bestemmelsen i stk. 2, 5. punktum, svarer til den  

 nuværende bestemmelse i stk. 2. Bestemmelsen skyldes, at det  

 offentlige i forbindelse med indførelsen af den offentlige sygesikring  

 i 1973, overtog den forpligtelse til ydelse af begravelseshjælp, som  

 indtil da var forbundet med den tidligere obligatoriske og  

 kontingentfinansierede begravelsesforsikring for nydende sygekassemedlemmer.  

 Personer, som var omfattet af den tidligere begravelsesforsikringsordning,  

 kan derfor have et krav på begravelseshjælp, som kun kan  

 ophæves mod erstatning, jf. grundlovens § 73. For personer  

 født før den 1. april 1957 foreslås derfor opretholdt en  

 begravelseshjælp på 1.050 kr. svarende til dette krav.
 Bestemmelsen i stk. 3 indeholder en bemyndigelse til  

 ministeren til at udfærdige regler om administrationen af ordningen.  

 Det vil blive tilstræbt, at formueberegningen fortsat kan ske på  

 grundlag af de formueoplysninger, som er registrerede hos  

 skattevæsenet, med tillæg af formuerettigheder.
Til § 2 Loven foreslås at træde i kraft den 1. april  

 2000, og at have virkning for dødsfald, der indtræder på  

 eller efter denne dato.
Bilag Lovforslaget sammenholdt med gældende lov Gældende formulering Lovforslaget § 16. Dør en person, der indtil dødsfaldet havde  

 ret til ydelser efter denne lov, yder kommunalbestyrelsen en  

 begravelseshjælp på 6.350 kr.
For personer under 18 år  

 udgør beløbet 5.300 kr.
Beløbet reguleres i  

 overensstemmelse med § 28, stk. 1.
§ 16. Dør en person, der indtil dødsfaldet havde  

 ret til ydelser efter denne lov, yder kommunalbestyrelsen en  

 begravelseshjælp på 7.150 kr., jf. dog stk. 2. For personer under  

 18 år udgør beløbet 6.000 kr.
Beløbene reguleres i  

 overensstemmelse med § 28, stk. 1.
Stk. 2. For en person, der efterlader ægtefælle  

 eller børn under 18 år, nedsættes eller bortfalder  

 begravelseshjælpen i det omfang, afdøde havde formue over 21.250  

 kr.
For en person, der hverken efterlader ægtefælle eller  

 børn under 18 år, nedsættes eller bortfalder  

 begravelseshjælpen i det omfang, afdøde havde formue over 10.650  

 kr.
Formuegrænserne reguleres i overensstemmelse med § 28,  

 stk. 1. Begravelseshjælp til personer, der er født  

 før den 1. april 1957, udgør dog altid mindst 1.050 kr.
 Stk. 3. Sundhedsministeren fastsætter nærmere  

 regler om beregning og udbetaling af begravelseshjælp efter stk. 1 og  

 2. Det fastsættes herunder, at formue i form af fast ejendom, der  

 tjener til familiens bolig, med fradrag af gæld, som er tinglyst i  

 ejendommen, ikke medtages i formuegrundlaget, hvor afdøde efterlader  

 ægtefælle.
Stk. 2. For en person, der efterlader ægtefælle  

 eller børn under 18 år, nedsættes eller bortfalder  

 begravelseshjælpen i det omfang, afdødes og den efterlevende  

 ægtefælles formue og formuerettigheder overstiger 23.950 kr.
For  

 en person, der hverken efterlader ægtefælle eller børn  

 under 18 år, nedsættes eller bortfalder begravelseshjælpen  

 i det omfang, afdøde havde formue og formuerettigheder over 11.950 kr.  

 Når afdøde efterlader ægtefælle, indgår fast  

 ejendom, der tjener til familiens bolig, i formueberegningen med den del af  

 friværdien, der overstiger 100.000 kr.  Begravelseshjælpen  

 kan udbetales a conto.
Kommunen kan kræve for meget betalt  

 begravelseshjælp tilbagebetalt, hvis det efterfølgende viser  

 sig, at afdødes eller afdødes og den efterlevende  

 ægtefælles formue og formuerettigheder på  

 dødstidspunktet oversteg formuegrænsen.
Formuegrænserne  

 reguleres i overensstemmelse med § 28, stk. 1.  

 Begravelseshjælp til personer, der er født før den 1.  

 april 1957, udgør dog altid mindst 1.050 kr.
 Stk. 3. Sundhedsministeren fastsætter nærmere  

 regler om beregning og udbetaling af begravelseshjælp efter stk. 1 og  

 2.
