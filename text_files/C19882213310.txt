(Til alle amtsråd og  

 kommunalbestyrelser) Hermed fremsendes aftale af 2. juni 1988 om kombinationsbeskæftigelse for  

 folkeskolens tjenestemænd, når disse varetager arbejde af  

 pædagogisk/administrativ karakter, undervisning eller ledelse i forbindelse  

 med gennemførelse af kulturcenterprojekter m.v., jf. pkt. 1 i  

 udviklingsprogrammet for folkeskolen og skolen som lokalt kulturcenter.
Det  

 forudsættes, at udviklingsprojektet har opnået udviklingsrådets godkendelse,  

 og at rådet har ydet tilskud til projektet.
 Medfølgende kombinationsbeskæftigelsesaftale vil kunne anvendes i de  

 tilfælde, hvor der mellem kommunen og vedkommende tjenestemand er enighed om,  

 at virksomhed i kulturcentret indregnes i tjenestemandens pligtige timetal.
 Opmærksomheden henledes dog på, at en række af de aktiviteter, der  

 tilrettlægges som led i gennemførelsen af et godkendt udviklingsprojekt, vil  

 kunne etableres efter reglerne i lov om fritidsundervisning m.v. og vil kunne  

 aflønnes med de i henhold til denne lov fastsatte takster.
 For så vidt kommunen i forbindelse med udviklingsrådets godkendelse af  

 projektet tillige har opnået dispensation fra bestemmelserne i  

 fritidsundervisningsloven, vil de i medfør af denne lovs fastsatte  

 lønbestemmelser ligeledes kunne finde anvendelse.
Aftalen kan ikke anvendes på virksomhed efter kapitel II i  

 fritidsundervisningsloven (interessegrupper for børn og unge samt  

 ungdomsklubber). Denne virksomhed aflønnes med de i henhold til lovens § 35  

 fastsatte takster.
Aftalen kan heller ikke anvendes i forbindelse med  

 undervisningstimer i ungdomsskolen, som allerede kan indregnes i lærernes  

 pligtige timetal efter fritidsundervisningslovens § 16.
 Såfremt undervisning efter folkeskolelovens § 3, stk. 3, som et led i  

 forsøget udvides til at omfatte deltagere, der ikke normalt kan deltage i  

 denne undervisning, kan aftalen anvendes.
 For ledelse af kurturcentret kan der ydes tillæg på i alt indtil kr.  

 18.342.84 (grundbeløb i niveau 1. oktober 1984). Tillægget kan deles mellem  

 flere tjenestemænd, herunder skolens leder.
 Det i aftalens § 5, stk. 1, nævnte tillæg på 9,51 kr. (grundbeløb i niveau  

 1. oktober 1984) ydes i stedet for optjening af frihed som følge af tjeneste  

 på ubekvemme tidspunkter.
 Under hensyn til projekternes særlige karakter bør der i aftalen optages  

 en bestemmelse om, med hvilket - eventuelt kortere - varsel beskæftigelsen  

 kan bringes til ophør.
 P.m.v.
 e.b.
Anne-Marie Plesberg fm.
Bilag AFTALE om kombinationsbeskæftigelse for folkeskolens tjenestemænd ved lokal  

 kulturcentervirksomhed i tilknytning til skolen i overensstemmelse med  

 7-punkts-programmet I henhold til tjenestemandslovens § 45, stk. 2, er der mellem  

 Undervisningsministeriet og Danmarks Lærerforening indgået nedenstående  

 aftale om kombinationsbeskæftigelse for folkeskolens tjenestemænd når disse  

 varetager arbejde af pædagogisk/administrativ karakter, undervisning eller  

 ledelse i forbindelse med gennemførelse af kulturcenterprojekter m.v. i  

 tilknytning til skolen, jf. pkt. 1 i udviklingsprogrammet for folkeskolen og  

 skolen som lokalt kulturcenter.
 § 1.  Kombinationsbeskæftigelse ved lokal  

 kulturcentervirksomhed i tilknytning til skolen i overensstemmelse med  

 7-punkts-programmet fastlægges efter drøftelse mellem vedkommende kommune og  

 tjenestemanden.
 Stk. 2.  For beskæftigelsen gælder de regler, der er  

 fastsat i Undervisningsministeriets cirkulære af 28. april 1978 om  

 kombinationsbeskæftigelse for folkeskolens tjenestemænd.
 § 2.  Ved fastlæggelse af kombinationsbeskæftigelsen  

 efter § 1, stk. 1, fastsættes det antal årlige løntimer, i hvilket  

 tjenestemanden skal være til rådighed for det lokale kulturcenter.  

 Løntimetallet kan normalt ikke overstige halvdelen af fuldt pligtigt timetal.
 Stk. 2.  Ved virksomhed med pædagogisk/administrativt  

 arbejde fastsættes løntimetallet under hensyntagen til, at denne virksomhed  

 er undergivet de for administrativt personale gældende arbejdstidsnormer.
 Stk. 3.  Ved virksomhed med egentlig undervisning  

 fastsættes løntimetallet under hensyn til, at een undervisningstime a 45  

 minutter svarer til een løntime.
 Stk. 4.  Det årlige løntimetal efter stk. 1, divideres  

 med 40, og det fremkomne timetal indregnes i tjenestemandens pligtige  

 ugentlige løntimetal i folkeskolen.
§ 3.  Ved kombinationsbeskæftigelse skal overtimer så  

 vidt muligt undgås.
Såfremt dette ikke er muligt, indgår overtimer ikke i  

 afspadseringsordningen, men afregnes med sædvanlig overtimebetaling.
 § 4.  Tillægges der tjenestemanden virksomhed med  

 ledelse af kulturcentret, kan der ydes særligt tillæg på indtil 18.342,84 kr.  

 (grundbeløb i niveau 1. oktober 1984). Såfremt ledelsen overdrages til flere  

 tjenestemænd, kan tillægget deles mellem disse.
 § 5.  Natpenge ydes efter de for statens tjenestemænd  

 gældende regler, idet der til satserne i disse regler tillige ydes et tillæg  

 på 9,51 kr. (grundbeløb i niveau 1. oktober 1984) for hver skemalagt  

 undervisningstime efter kl. 17. 00. Dette tillæg ydes ikke til tjenestemænd,  

 der er omfattet af § 4.
 Stk. 2.  Godtgørelse for tjeneste på lørdage og søn- og  

 helligdage samt godtgørelse for delt tjeneste ydes efter de for statens  

 tjenestemænd gældende regler.
 Stk. 3.  Ved anvendelse af reglerne i stk. 2, lægges  

 hele tjenesten inkl. tjenesten i folkeskolen til grund for beregningen.
 § 6.  Tjenestemænd, der på samme dag har virksomhed på  

 2 geografisk adskilte skoler eller lignende, oppebærer befordringsgodtgørelse  

 efter de for statens tjenestemænd gældende regler.
 § 7.  Aftalen har virkning fra aftalens indgåelse til  

 den 31. juli 1991.
København, den 2. juni 1988 Danmarks Lærerforening Martin Rømer Undervisningsministeriet P.m.v.
 e.b.
