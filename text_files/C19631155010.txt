I § 6, stk. 3, i justitsministeriets bekendtgørelse nr. 114 af 30. marts  

 1963 om pas m.v. er det bestemt, at gyldighedstiden for pas til danske  

 statsborgere ikke kan forlænges.
Af bekendtgørelsens § 6, stk. 4, følger  

 endvidere, at en pasindehaver normalt ikke kan få udstedt et nyt pas, sålænge  

 han er i besiddelse af et gyldigt brugbart ældre pas.
 Man skal herved meddele, at justitsministeriet intet har at indvende imod,  

 at der uanset de nævnte bestemmelser i ganske ekstraordinære tilfælde af  

 politimestrene ( politidirektøren i København ) foretages kortvarige  

 forlængelser af gyldighedstiden for udløbne pas eller udstedes ekstra pas;  

 såfremt nedennævnte betingelser foreligger.
I.
Forlængelse af udløbne pas.
 Forlængelse bør kun finde sted med hensyn til pas, der er udløbet indenfor  

 de sidste 2 år, og kun såfremt det ikke vil være muligt at udstede nyt pas  

 til den pågældende, jfr. herved § 1, stk. 2, i cirkulære af 21, maj 1963 om  

 udstedelse af pas, og det må antages at ville medføre meget betydelige  

 ulemper eller betydeligt økonomisk tab for ham, såfremt udrejse nægtes.
 Forlængelsen bør ikke gives for et længere tidsrum end påkrævet af hensyn  

 til rejsens varighed, og ikke udover 1 år.
 Forinden forlængelsen finder sted foretages de i § 1, stk. 2, 2. pkt. og §  

 13, 1 pkt., i cirkulæret om udstedelse af pas omhandlede undersøgelser.
 Forlængelsen, der sker ved påtegning i passet, underskrevet af en til  

 underskrivelse af pas bemyndiget tjenestemand, meddeles uden gebyr.
 Såfremt forlængelsen sker i en anden politikreds end den, hvori passet er  

 udstedt, gives der underretning om forlængelsen til politimesteren i den  

 sidstnævnte politikreds.
