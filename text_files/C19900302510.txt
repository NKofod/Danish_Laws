Trykimprægneret træ I.
Orientering I At-cirkulæreskrivelse Nr. 20/1988 udsendte direktoratet orientering og  

 instruks vedrørende trykimprægneret træ.
Cirkulæret oplyste blandt andet om, at der foregik drøftelser med  

 Miljøstyrelsen om emnet, og at kredsene ville blive orienteret om resultatet.  

 Derfor udsendes denne reviderede At-cirkulæreskrivelse den erstatter Nr. 20/1988. Der udsendes desuden en At-meddelelse om  

 trykimprægneret træ.
 Miljøstyrelsen ændrer snarest de hidtil gældende vilkår for, hvor tidligt  

 træ, som er behandlet med CCA-midler (kobber-, chrom- og arsenholdige  

 midler), må udleveres fra imprægneringsvirksomheden til følgende:
 Standardfikseringstid:
 Sommer, 1. april - 31. oktober: 6 døgn for klasse A og AB og 7 døgn for  

 klasse M.
 Vinter, 1. november - 31. marts: 14 døgn for klasse A og AB og 28 døgn for  

 klasse M.
 Døgn med en middeltemperatur, hvorunder der ikke sker en fiksering, vil  

 ikke blive medregnet.
 Klasseinddelingen A, AB og M fremgår af Dansk Standard 2122.
Fikseringskravene meddeles af Miljøstyrelsen til godkendelsesindehaverne  

 som vilkår for en fortsat godkendelse, idet der samtidig åbnes mulighed for  

 at benytte accelereret fiksering.
Metoderne skal godkendes af Miljøstyrelsen.
 Herefter skulle kredsene ikke længere møde ikke-færdigfikseret træ på  

 arbejdspladserne.
Udover fikseringen af imprægneringsmidlerne er træets fugtighed af  

 betydning for arbejdsmiljøet.
Miljøstyrelsen har ikke hjemmel til at regulere  

 dette område.
For at bearbejdning af trykimprægneret træ, fx kapning, kan foregå uden  

 fare for sikkerhed eller sundhed i så stor udstrækning, som det er muligt,  

 skal træet være tørret efter imprægneringen.
En tørring ned til omkring 30%  

 anses for tilstrækkelig.
 Ved denne træfugtighed er det vand, der blev tilført ved imprægneringen,  

 omtrent fordampet igen.
Leverandører af trykimprægneret træ skal derfor levere træet tørt.
De  

 danske imprægneringsvirksomheder og tømmerhandlere har kendskab til dette  

 krav gennem drøftelserne i Miljøstyrelsen, hvori de deltog.
Træ, der har været tørret ned til 30%, og derefter er blevet vådt af  

 regnvand, må godt udleveres.
Der skal dog eventuelt tages forholdsregler i  

 brugerleddet.
 Kravet om, at træet skal være tørt inden levering, gælder både for træ,  

 der er imprægneret med CCA-midler, samt for træ, der er imprægneret med andre  

 kobber/chrommidler, det vil sige, hvor arsenen er erstattet af et andet stof.
II.
Instruktion Påbud og vejledning vedrørende levering af trykimprægneret træ skal gives  

 efter nedenstående retningslinier.
 3Da de danske imprægneringsvirksomheder ikke på nuværende tidspunkt har  

 den fornødne tørringskapacitet, skal kredsene indtil videre acceptere  

 levering af træ, der er imprægneret og leveret passende oppindet.
 Kredsene skal påse, at importører af trykimprægneret træ også overholder  

 kravene til tørring inden levering.
 Eventuelle påbud til leverandører vedrørende træfugtigheden gives med  

 hjemmel i §34, jf. §30 i arbejdsmiljøloven.
 Ligger leverandøren i et andet amt, skal der rettes henvendelse til  

 direktoratet.
 Kredsene skal underrette Kemikalieinspektionen, hvis de konstaterer, at  

 der er leveret trykimprægneret træ, for hvilket vilkårene om fiksering ikke  

 er overholdt.
III.
Ikrafttræden Straks.
 Samtidig bortfalder At-cirkulæreskrivelse Nr. 20/1988.
