 I medfør af § 4 A, § 28, stk. 3, § 30, stk. 2, og § 31, stk. 2, i  

 byggeloven, jf. lovbekendtgørelse nr. 805 af 9. oktober 1995, fastsættes  

 efter bemyndigelse:
Bekendtgørelsens område § 1.  Bekendtgørelsen omfatter målere, der installeres  

 eller er installeret i eller uden for en bygning for at måle bygningens  

 forbrug af el, gas, koldt vand, varmt vand og varme.
 Stk. 2.  Målerne skal anvendes til måling af forbruget.  

 Betaling til forsyningsvirksomheden skal ske efter det målte forbrug for så  

 vidt angår den del af betalingen, der er forbrugsafhængig.
§ 2.  Ved fordelingsmåling forstås i denne  

 bekendtgørelse, at for ejendomme, der består af flere bolig- eller  

 erhvervsenheder, hvor betaling til forsyningsvirksomheden sker fælles for  

 ejendommen, fordeles forbruget mellem de enkelte bolig- eller erhvervsenheder  

 efter det på fordelingsmålere registrerede forbrug.
Ved afregningsmåling  

 forstås, at den enkelte boligenhed eller erhvervsenhed betaler direkte til  

 forsyningsvirksomheden.
 § 3.  Bekendtgørelsen gælder for alle bygninger uanset  

 deres anvendelse, og den gælder både for nybyggeri og for bestående  

 bebyggelse.
 Stk. 2.  Bekendtgørelsens bestemmelser om bygninger  

 omfatter også ejendomme, der er udstykket efter lov om ejerlejligheder.
Stk. 3.  Bekendtgørelsens bestemmelser om boligenheder  

 omfatter beboelseslejligheder med eget køkken med indlagt vand og afløb,  

 herunder ejerlejligheder.
Bekendtgørelsens bestemmelser om erhvervsenheder  

 omfatter sammenhængende arealer i en erhvervs- eller institutionsbygning,  

 hvortil der er særskilt adgang, uanset om arealet er udstykket efter lov om  

 ejerlejligheder.
Individuel måling El § 4.  I nybyggeri skal der installeres målere til  

 måling af forbruget af el i den enkelte boligenhed eller erhvervsenhed.
 Stk. 2.  I bestående bebyggelse skal der inden den 1.  

 januar 1999 installeres målere til måling af forbruget af el i den enkelte  

 boligenhed eller erhvervsenhed.
 Stk. 3.  Målerne skal være i overensstemmelse med  

 bestemmelser om elmålere, som fastsat af Erhvervsfremme Styrelsen.
Gas § 5.  I nybyggeri, som skal forsynes med gas, skal der  

 installeres målere til måling af forbruget af gas i den enkelte boligenhed  

 eller erhvervsenhed.
 Stk. 2.  Målerne skal være i overensstemmelse med  

 bestemmelser om måling af luftformig gas, som fastsat af Erhvervsfremme  

 Styrelsen.
 Stk. 3.  Gasmålere, der installeres i bestående  

 bebyggelse, er omfattet af bestemmelsen i stk. 2.
Koldt vand § 6.  (* 2) I nybyggeri skal vandinstallationen  

 forberedes til installering af målere til måling af forbruget af koldt vand  

 fra almen vandforsyning på ejendomsniveau.
I nybyggeri skal  

 vandinstallationen endvidere forberedes til installering af målere til måling  

 af forbruget af koldt vand i den enkelte boligenhed eller erhvervsenhed.
 Stk. 2.  Bestemmelsen i stk. 1, 1. pkt., gælder ikke,  

 hvis der installeres målere til måling af forbruget af koldt vand fra almen  

 vandforsyning i den enkelte boligenhed eller erhvervsenhed.
 Stk. 3.  I bestående bebyggelse skal der ved  

 nyinstallering af vandinstallationen i den enkelte boligenhed eller  

 erhvervsenhed forberedes installering af målere til måling af forbruget af  

 koldt vand fra almen vandforsyning i enheden.
 Stk. 4.  Målere, der installeres til måling af koldt  

 vand, skal være i overensstemmelse med bestemmelser om koldtvandsmålere, som  

 fastsat af Erhvervsfremme Styrelsen.
Varmt vand § 7.  I nybyggeri skal vandinstallationen forberedes  

 til installering af målere til måling af forbruget af varmt vand for  

 varmtvandsinstallationen som helhed.
I nybyggeri skal vandinstallationen  

 endvidere forberedes til installering af målere til måling af forbruget af  

 varmt vand i den enkelte boligenhed eller erhvervsenhed.
 Stk. 2.  Bestemmelsen i stk. 1 gælder ikke, hvis der  

 installeres målere til måling af det samlede forbrug af vand og målere til  

 måling af det samlede forbrug af varme til opvarmning og varmt vand i den  

 enkelte boligenhed eller erhvervsenhed.
 Stk. 3.  Målere, der installeres til måling af varmt  

 vand, skal være i overensstemmelse med bestemmelser om varmtvandsmålere, som  

 fastsat af Erhvervsfremme Styrelsen.
Varme § 8.  I nybyggeri skal der installeres målere til  

 måling af forbruget af varme i den enkelte boligenhed eller erhvervsenhed.
 Stk. 2.  I bestående bebyggelse skal der inden den 1.  

 januar 1999 installeres målere til måling af forbruget af varme i den enkelte  

 boligenhed eller erhvervsenhed.
Stk. 3.  Der kan anvendes varmeenergimålere eller  

 varmefordelingsmålere med eller uden elektrisk energiforsyning.
Målerne skal  

 være i overensstemmelse med bestemmelser om måling af varme, som fastsat af  

 Erhvervsfremme Styrelsen.
 Stk. 4.  Til afregning over for forsyningsvirksomheden  

 kan anvendes varmeenergimålere eller volumenmålere.
 Stk. 5.  For bygninger, der består af flere bolig- eller  

 erhvervsenheder, skal mindst 40 pct. af den forbrugsafhængige del af  

 betalingen afregnes efter forbrug.
 Stk. 6.  Bestemmelserne i stk. 1-5 gælder ikke for  

 bygninger, der forsynes med luftvarme.
§ 9.  Ved fordelingsmåling af varmeforbruget for  

 bolig- eller erhvervsenheder, der i termisk henseende er yderligt beliggende  

 i bygningen og derfor har et forøget varmetab, skal der foretages en  

 korrektion for det forøgede varmetab, så betalingen for varmetabet fordeles  

 mellem alle bygningens bolig- og erhvervsenheder.
Korrektion for yderlig  

 beliggenhed skal endvidere foretages eller en foretagen korrektion skal  

 ændres, hvis en bygning ombygges eller efterisoleres i væsentligt omfang,  

 eller der installeres målere af anden type.
Stk. 2.  Korrektion efter stk. 1 kan undlades, hvis der  

 ved fastsættelse af leje eller salgspris for den pågældende bolig- eller  

 erhvervsenhed er blevet taget hensyn til det forøgede varmetab.
Korrektion  

 kan endvidere undlades, hvis den efter en konkret vurdering af forholdene i  

 bygningen ville være unødvendig eller meget omkostningskrævende.
 Stk. 3.  Korrektion efter stk. 1 kan foretages i den del  

 af betalingen, der er forbrugsafhængig, eller i den del, der er  

 forbrugsuafhængig, eller i begge dele.
Stk. 4.  Korrektionen skal foretages på grundlag af en  

 eksisterende varmetabsberegning.
Hvis der siden varmetabsberegningen er sket  

 væsentlige ændringer i bygningen, kan korrektionen foretages på grundlag af  

 størrelsen af radiatorerne i den pågældende bolig- eller erhvervsenhed eller  

 på grundlag af erfaringsdata fra tidligere år eller fra sammenlignelige  

 ejendomme.
Undtagelser § 10.  Følgende bygninger kan fritages for at  

 overholde bestemmelserne i §§ 4-8:
Typegodkendelse, verifikation og kontrol af målere § 11.  Dokumentation for opfyldelse af de i § 4, stk.  

 3, § 5, stk. 2, § 6, stk. 4, § 7, stk. 3, og § 8, stk. 4, nævnte bestemmelser  

 samt de i § 8, stk. 3, nævnte bestemmelser om varmeenergimålere skal  

 foreligge i form af EF-typegodkendelse og EF-førstegangsverifikation eller i  

 form af typegodkendelse udstedt af Erhvervsfremme Styrelsen og  

 førstegangsverifikation udført af et af Erhvervsfremme Styrelsen bemyndiget  

 laboratorium.
Dokumentation for opfyldelse af de i § 8, stk. 3, nævnte  

 bestemmelser om varmefordelingsmålere skal foreligge i form af  

 typegodkendelse udstedt af Erhvervsfremme Styrelsen samt erklæring fra  

 fabrikanten udstedt på grundlag af et kvalitetsstyringssystem.
Stk. 2.  Erhvervsfremme Styrelsen udsteder  

 typegodkendelser på grundlag af typegodkendelser eller typeprøvninger udført  

 af de kompetente myndigheder i andre EU/EØS-lande eller på grundlag af  

 akkrediteret prøvning.
Akkrediteret prøvning kan udføres af et afDANAK  

 akkrediteret prøvningslaboratorium eller af udenlandske laboratorier, der  

 opfylder kravene i EN 45001 eller ISO/IEC guide 25, og som er akkrediteret i  

 henhold til bestemmelserne i EN 45002 eller ISO/IEC guide 58 af et organ, der  

 opfylder betingelserne i EN 45003 eller ISO/IEC guide 58.
 Stk. 3.  De i §§ 4-8 nævnte målere skal efter at være  

 taget i brug løbende kontrolleres efter bestemmelser, fastsat af  

 Erhvervsfremme Styrelsen.
Administrative bestemmelser § 12.  Kommunalbestyrelsen træffer afgørelse af, om en  

 bygning er omfattet af § 10. Ansøgning herom indsendes af ejendommens ejer  

 eller ejerforening til kommunalbestyrelsen med en redegørelse for de forhold  

 i bygningen, som begrunder ansøgningen.
Kommunalbestyrelsen træffer afgørelse  

 på grundlag af en konkret vurdering af forholdene i bygningen.  

 Kommunalbestyrelsen træffer afgørelse for hvert målerområde for sig og kan  

 fritage bygningen for at overholde en eller flere af bestemmelserne i §§ 4-8.
 Stk. 2.  Kommunalbestyrelsens afgørelse efter stk. 1 kan  

 påklages efter reglerne i byggelovens § 23.
§ 13.  Spørgsmål om korrektion for yderlig beliggenhed  

 efter § 9 kan af enhver af beboerne eller brugerne indbringes for  

 kommunalbestyrelsen til afgørelse.
Kommunalbestyrelsen kan træffe afgørelse  

 om, hvorvidt der skal foretages korrektion, på hvilket beregningsgrundlag,  

 korrektionen skal foretages, og hvilken korrektion der skal foretages.
 Stk. 2.  Kommunalbestyrelsens afgørelse efter stk. 1 kan  

 påklages efter reglerne i byggelovens § 23.
 § 14.  Kommunalbestyrelsen kan beslutte at opkræve  

 gebyr for sin behandling af sager efter § 12 og § 13.
 Stk. 2.  Gebyrerne skal være formålsbestemte.  

 Kommunalbestyrelsen fastsætter beregningsmåden for gebyrerne, gebyrstørrelsen  

 og forfaldstid.
Stk. 3.  Gebyrer efter § 12, som kommunalbestyrelsen har  

 udredet forskudsvis, kan inddrives ved udpantning i den pågældende ejendom.  

 Gebyrerne har samme fortrinsret i ejendommen som kommunale ejendomsskatter.  

 Fortrinsretten for beløb, der er udredet forskudsvis, skal tinglyses på  

 ejendommen.
Tinglysningen er uden betydning for fortrinsrettens gyldighed.
§ 15.  Forpligtelsen til at installere eller forberede  

 installering af målere efter foranstående bestemmelser samt til at foretage  

 korrektion efter § 9 påhviler ejendommens ejer.
For ejendomme, der er  

 udstykket efter lov om ejerlejligheder, påhviler forpligtelsen  

 ejerforeningen.
 Stk. 2.  Overtrædelse af stk. 1 straffes med bøde.
Ikrafttræden § 16.  Bekendtgørelsen træder i kraft den 1. februar  

 1997.
 Stk. 2.  Bekendtgørelsens bestemmelser om nybyggeri  

 gælder for nybyggeri, som får byggetilladelse eller anmeldes eller påbegyndes  

 efter bekendtgørelsens ikrafttræden.
 Stk. 3.  Bestemmelsen i § 9, stk. 1, 1. pkt., gælder  

 ikke for bestående bebyggelse, hvori der ved bekendtgørelsens ikrafttræden er  

 installeret målere til måling af varmeforbruget i den enkelte boligenhed  

 eller erhvervsenhed.
Stk. 4.  Bestemmelserne i § 4, stk. 3, § 6, stk. 4, § 7,  

 stk. 3, og § 8, stk. 3, 2. pkt., gælder ikke for målere til måling af el,  

 koldt vand, varmt vand og varme, som er installeret ved bekendtgørelsens  

 ikrafttræden.
Løbende kontrol af ibrugværende målere samt genopsætning efter  

 nedtagning skal foretages efter bestemmelser, fastsat af Erhvervsfremme  

 Styrelsen.
 Stk. 5.  Bekendtgørelsens øvrige bestemmelser om  

 bestående bebyggelse gælder for al bestående bebyggelse uanset  

 opførelsestidspunktet.
Bygge- og Boligstyrelsen, den 9. oktober  

 1996 Rud Werborg / Ella Blousgaard (* 1) Bekendtgørelsen indeholder bestemmelser, der gennemfører Rådets  

 direktiv nr. 93/76/EØF af 13. september 1993 om begrænsning af  

 kuldioxidemissionerne gennem en forbedring af energieffektiviteten (SAVE).  

 Bekendtgørelsen er notificeret over for Kommissionen i henhold til Rådets  

 direktiv nr. 83/189/EØF, som ændret ved Rådets direktiv nr. 88/182/EØF og  

 Europa-Parlamentets og Rådets direktiv nr. 94/10/EF.
 (* 2) Vedrørende krav om installering af koldtvandsmålere henvises til  

 Miljø- og Energiministeriets bekendtgørelse nr. 525 af 14. juni 1996 om  

 betaling for vand efter målt forbrug m.v. på ejendomsniveau.
