Indledning.
Ikrafttrædelse A: Almindelige bestemmelser § 1  Gyldighedsområde § 2  Definitioner § 3  Mærkning § 4  Klassifikation af eksplosionsfarlige områder § 5  Materiel § 6  Almindelige bestemmelser § 7  Egensikre strømkredse § 8  Andre forhold B: Bestemmelser for de enkelte områder § 9  Zone 0 § 10  Zone 1 § 11  Zone 2 § 12  Zone 10 § 13  Zone 11 Bilag 1. Brandtekniske data for luftarter, væsker og  

 brændbart støv 2. Sammenhæng mellem tidligere og nuværende  

 betegnelser Stikordsregister Stikordsregister Indledning Afsnit 7 A. 2. udgave, er udgivet af Elektricitetsrådet med gyldighed fra  

 1. juli 1986 og afløser 1. udgave.
 Eventuelle fremtidige ændringer og nye bestemmelser vil, indtil en ny  

 udgave udgives, fremkomme på erstatningsblade, hvorpå de vil blive markeret i  

 margenen med angivelse af ikrafttrædelsesdato.
 Udsendelse af erstatningsblade vil blive offentliggjort i  

 ELRÅD-meddelelser og i de tekniske blade.
 Forklaringer og henvisninger er sat med skrifttypen »petit«.
Installationer i eksplosionsfarlige områder A: Almindelige bestemmelser § 1 Gyldighedsområde 1.1 Afsnit 7 A gælder for installationer i områder, der er klassificeret  

 som eksplosionsfarlige.
 Klassificering af eksplosionsfarlige områder henhører under  

 brandmyndigheden.
 Dansk Brandværns-Komite har udsendt Brandteknisk vejledning nr. 19 om  

 klassificering af brand- og eksplosionsfarlige områder.
§ 2 Definitioner 2.1 Eksplosionsfarligt område:
 Område, hvor eksplosiv atmosfære forekommer eller kan forventes at  

 forekomme i sådant omfang, at der kan opstå eksplosionsfare.
 2.2 Eksplosiv atmosfære:
 Blanding af luft under atmosfæriske forhold med brændbare stoffer i form  

 af luftarter, dampe, tåger eller støv i et sådant forhold, at blandingen kan  

 bringes til at eksplodere ved høj temperatur, lysbuer eller gnister.
 2.3 Flammepunkt:
 Den laveste temperatur, ved hvilken en væske ved en barometerstand på  

 101,3 kPa (1013 millibar) afgiver antændelige dampe.
 Flammepunktet for forskellige luftarter og væsker er angivet i bilag 1.
 2.4 Tændtemperatur:
 Tændtemperaturen for forskellige luftarter, væsker og stoffer er angivet i  

 bilag 1.
 2.4.1 Tændtemperatur for en luftart eller damp:
 Den temperatur, som en luftart eller damp skal opvarmes til for i blanding  

 med atmosfærisk luft at antændes uden ydre tændkilder.
 Vedrørende bestemmelse af tændtemperatur, se IEC 79-4. Method of test for  

 ignition temperature.
 2.4.2 Tændtemperatur for ophvirvlet støv i kontakt med varm flade: Den  

 laveste overfladetemperatur, der kan antænde en støvsky.
 2.4.3 Tændtemperatur for aflejret støv (selvantændelsestemperatur):
 Den laveste overfladetemperatur, der kan antænde et 5 mm tykt støvlag.
 2.5 Maksimal overfladetemperatur:
 Højeste temperatur, som forekommer i drift under de mest ugunstige  

 forhold, på en hvilken som helst del eller overflade af elektrisk materiel,  

 og som vil kunne antænde den omgivende atmosfære.
 De mest ugunstige forhold omfatter overbelastninger og fejlforhold, som er  

 angivet i bestemmelserne for den pågældende beskyttelsesmåde.
 2.6 Beskyttelsesmåder:
 Konstruktionsmæssige forholdsregler ved elektrisk materiel, som skal  

 forhindre, at materiellet antænder den omgivende eksplosive atmosfære.
 2.7 Oliekapsling »o«:
 Beskyttelsesmåde, ved hvilken det elektriske materiel eller dele af dette  

 er nedsænket i olie på en sådan måde, at en eksplosiv atmosfære, som kan  

 forekomme over olien eller uden for kapslingen, ikke kan antændes.
 2.8 Overtrykskapsling »p«:
Beskyttelsesmåde, ved hvilken den omgivende atmosfære er forhindret i at  

 trænge ind i kapslingen for det elektriske materiel ved, at der inde i  

 kapslingen opretholdes en beskyttelsesluft med et højere tryk end den  

 omgivende atmosfære.
Overtrykket opretholdes enten med eller uden en konstant  

 strøm af beskyttelsesluft.
 2.9 Sandkapsling »q«:
Beskyttelsesmåde, ved hvilken kapslingen for det elektriske materiel er  

 fyldt med et fint granuleret materiale således, at enhver lysbue inde i  

 kapslingen under alle forudsete driftsforhold ikke kan antænde den omgivende  

 atmosfære.
Der må heller ikke kunne ske antændelse ved, at flammer trænger ud  

 gennem kapslingen eller ved overophedning af kapslingen.
 2.10 Tryksikker kapsling »d«:
Beskyttelsesmåde, ved hvilken dele, som kan antænde en eksplosiv  

 atmosfære, er anbragt i en kapsling, som kan modstå det tryk, der udvikles  

 ved en indre eksplosion.
Desuden skal kapslingen forhindre, at en indre  

 eksplosion forplanter sig til den omgivende eksplosive atmosfære.
 2.11 Forhøjet sikkerhed »e«:
 Beskyttelsesmåde, ved hvilken der er truffet foranstaltninger til at opnå  

 en øget sikkerhed mod muligheden for overophedning, og for fremkomsten af  

 lysbuer eller gnister i det indre eller på ydre dele af det elektriske  

 materiel, som under normal drift ikke selv frembringer lysbuer eller gnister.
 2.12 Egensikkerhed »i«:
 2.12.1 Egensikker strømkreds:
 Strømkreds, som under foreskrevne prøvebetingelser både under normal drift  

 og under fejlforhold, ikke kan frembringe gnister eller opvarmning af en  

 sådan art, at en given eksplosiv atmosfære kan antændes.
 2.12.2 Egensikkert materiel »i«:
 Materiel, hvori alle strømkredse er egensikre.
 2.12.3 Tilhørende materiel:
 Materiel, hvor ikke alle strømkredse er egensikre, men som indeholder  

 strømkredse, der kan påvirke sikkerheden af de tilkoblede egensikre  

 strømkredse.
Tilhørende materiel kan være - enten elektrisk materiel, som har en anden beskyttelsesmåde til brug i  

 den pågældende eksplosionsfarlige atmosfære.
 - eller elektrisk materiel, som ikke er tilstrækkeligt beskyttet, og  

 derfor ikke må anvendes i en eksplosionsfarlig atmosfære.
 Eksempel:
 Et registrerende instrument, som ikke befinder sig i en eksplosionsfarlig  

 atmosfære, men som er tilsluttet et termoelement i en eksplosionsfarlig  

 atmosfære, og hvor kun termoelementets strømkreds er egensikker.
 2.12.4 Egensikkert materiel og egensikre dele af tilhørende materiel  

 inddeles i to kategorier:
 Kategori ia.
 Elektrisk materiel i kategori ia må ikke kunne forårsage antændelse under  

 normal drift eller ved en enkelt fejl eller ved enhver kombination af to  

 fejl.
 Kategori ib.
 Elektrisk materiel i kategori ib må ikke kunne forårsage antændelse under  

 normal drift eller ved en enkelt fejl.
 2.13 Særlig beskyttelsesmåde »s«:
 Anden beskyttelsesmåde end anført i §§ 2.7 til 2.12. hvormed der er taget  

 særlige konstruktive forholdsregler for at give materiellet en tilsvarende  

 sikkerhed.
§ 3 Mærkning 3.1 Eksplosionsbeskyttet materiel skal være mærket i overensstemmelse med  

 konstruktionsbestemmelserne.
 Mærkningøn kan f.eks. indeholde følgende:
 o: Oliekapsling.
 p: Overtrykskapsling.
 q: Sandkapsling.
 d: Tryksikker kapsling.
 e: Forhøjet sikkerhed.
 ia: Egensikkerhed, kategori ia.
 ib: Egensikkerhed, kategori ib.
 I for materiel til anvendelse i miner, hvor der kan forekomme grubegas.
 II IIA, IIB eller IIC for materiel til anvendelse på alle andre steder end  

 i miner med grubegas.
 Bogstaverne A, B og C anvendes, når beskyttelsesmåden kræver det.
 Materiel i gruppe II, som har en maksimal overfladetemperatur, der er  

 højere end 450 graderC, er kun mærket med temperaturen.
 Materiel i gruppe II, der er certificeret og mærket for en særlig luftart,  

 behøver ikke at have temperaturmærkning.
 Hvor mere end een beskyttelsesmåde er anvendt, angives  

 hovedbeskyttelsesmåden først, efterfulgt af symbolet for de andre  

 beskyttelsesmåder.
Mærkningen 3) til 6) udføres i den angivne rækkefølge.
Eksempler:
 - Materiel i tryksikker kapsling i gruppe I:
EEx d I - Materiel i tryksikker kapsling i gruppe I og II B, temperaturklasse T3:
EEx d I/IIB T3 - Materiel med forhøjet sikkerhed og overtrykskapsling i gruppe II med  

 maksimal overfladetemperatur på 125 graderC:
EEx ep II 125 graderC (T4) eller EEx ep II 125 graderC - Tryksikker kapsling for ammoniak:
EEx d II (NH3) § 4 Klassifikation af eksplotionsfarlige områder 4.1 Inddeling i zoner.
 4 1.1 Eksplosionsfarlige områder med brændbare luftarter, dampe eller  

 tåger.
 Zone 0: Områder, hvor der uafbrudt eller i lange perioder forekommer  

 eksplosiv atmosfære.
 Zone 1: Områder, hvor der lejlighedsvis under normale driftsforhold  

 forekommer eksplosiv atmosfære.
 Zone 2: Områder, hvor der kun undtagelsesvis og da kun i korte perioder  

 forekommer eksplosiv atmosfære.
 4.1.2 Eksplosionsfarlige områder med brændbart støv.
 Zone 10: Områder, hvor der ofte eller i lange perioder forekommer  

 eksplosiv atmosfære i form af brændbart støv.
 Zone 11: Områder, hvor der kortvarigt forekommer eksplosiv atmosfære, især  

 ved ophvirvling af brændbart støv.
 4.2 Almindeligt.
 4.2.1 Skal et område henregnes under mere end een kategori, skal  

 installationen tilfredsstille bestemmelserne for alle de kategorier, der  

 kommer i betragtning.
Et område kan f.eks. være både eksplosionsfarligt og fugtigt.
I dette  

 tilfælde skal installationen udføres sådan, at den opfylder bestemmelserne  

 både for eksplosionsfarlige og fugtige områder.
 4.2.2 Hvis et område skifter anvendelse eller beskaffenhed, skal  

 forhåndenværende installationer bringes i overensstemmelse med bestemmelserne  

 svarende til den nye klassificering.
 Skifter et område anvendelse eller beskaffenhed i forbindelse med  

 tilslutning af en brugsgenstand, må tilslutning ikke foretages, før alle  

 installationer i området er bragt i overensstemmelse med bestemmelserne  

 svarende til den nye klassificering.
§ 5 Materiel 5.1 Gruppeinddeling af materiel.
 5.1.1 Materiel til anvendelse i eksplosionsfarlige områder inddeles i  

 følgende grupper:
 Gruppe I: Materiel til anvendelse i miner, hvor der kan forekomme  

 grubegas.
 Gruppe II: Materiel til anvendelse alle andre steder end i miner, hvor der  

 kan forekomme grubegas.
 For nogle beskyttelsesmåder er gruppe II underopdelt i A, B og C.  

 Inddelingen er for tryksikker kapsling baseret på den maksimale  

 eksperimentelle sikkerhedsspalte (MESG)1) og for egensikkert materiel baseret  

 på den minimale tændstrøm (MIC)2).
 Vedrørende sammenhængen mellem MESG eller MIC og underopdelingen af gruppe  

 II i A, B eller C, se afsnit 50.
 5.2 Temperaturklasse.
 5.2.1 Materiel i gruppe II inddeles i seks temperaturklasser, T1 til T6  

 afhængig af den maksimale overfladetemperatur, som er angivet i følgende  

 tabel:
§ 6 Almindelige bestemmelser 6.1 Valg af materiel.
 6.1.1 I eksplosionsfarlige områder i miner, hvor der kan forekomme  

 grubegas, skal der anvendes elektrisk materiel i gruppe I.
 6.1.2 I andre eksplosionsfarlige områder end miner, hvor der kan forekomme  

 grubegas, skal der anvendes elektrisk materiel i gruppe II.
 Undtagelse:
 Materiel i gruppe I kan anvendes, når eksplosionsfaren skyldes kulstøv  

 og/eller grubegas.
 6.1.3 Materiel med egensikkerhed »i« eller tryksikker kapsling  

 »d« i gruppe II skal anvendes i overensstemmelse med følgende  

 tabel:
 Angående gruppeinddeling af eksplosionsfarlige luftarter og dampe, se  

 bilag 1.
 6.1.4 Materiellet skal kunne modstå de mekaniske, kemiske og termiske  

 påvirkninger, som det kan blive udsat for.
 F.eks. er bly, men ikke PVC, modstandsdygtigt over for benzin, fortynder  

 o.l.
 6.1.5 Eksplosionsbeskyttet materiel må ikke anvendes på steder, hvor  

 omgivelsestemperaturen kan blive højere end 40 graderC.
 Undtagelse:
 Hvis materiellet er specielt mærket med en anden maksimal  

 omgivelsestemperatur, er det denne, der ikke må overskrides.
 6.1.6 Eksplosionsbeskyttet materiel skal vælges i den temperaturklasse,  

 hvor den maksimale overfladetemperatur er mindre end tændtemperaturen for de  

 omgivende luftarter.
 Tændtemperaturen for forskellige luftarter er angivet i bilag 1.
 6.2 Ledninger.
 6.2.1 Ledninger og kabler skal kunne modstå de mekaniske, kemiske og  

 termiske påvirkninger som de kan blive udsat for.
 6.2.2 Kabelgennemføringer fra en zone til en anden zone eller fra et  

 eksplosionsfarligt område til et ikke eksplosionsfarligt område skal være  

 lukket tæt, f.eks. ved forsegling eller sandfyldning.
 6.2.3 Ubenyttede indføringer i elektrisk materiel skal være lukket med  

 blindpropper, der er beregnet til den pågældende beskyttelsesmåde.
 6.2.4 Til fast installation skal der anvendes kabler, der har en ydre  

 kappe af isolerende materiale.
6.2.5 1 strømkredse, hvor den maksimale spænding ikke overstiger 50 V  

 vekselstrøm eller 120 V jævnstrøm og med meget lavt effektforbrug (f.eks.  

 signalkredse og elektroniske logikudrustninger), kan der anvendes kabler med  

 et mindste ledertværsnit på 0,5 mm2 ledertværsnit (diameter 0,8 mm) i toleder kabler og 0,25 mm2 ledertværsnit (diameter 0,6 mm) i toleder kabler med skærm og i tre- og flerleder kabler.
 Kablerne anses for at være overstrømsbeskyttet, hvis de forsynes fra en  

 strømkilde, som ikke kan afgive en strøm, der overstiger kablernes  

 strømværdi.
 6.2.6 Tilledninger til transportabelt materiel skal være svær  

 polychloroprene-kappeledning type H07RN-F eller af tilsvarende robust  

 konstruktion.
 Undtagelse:
Tilledninger til transportabelt materiel med en mærkestrøm på højst 6 A  

 kan være type H05RN-F, H05RR-F eller H05VV-F.
Disse ledninger er ikke tilladt  

 til transportabelt materiel, der udsættes for kraftige mekaniske  

 påvirkninger, f.eks. håndlamper, fodkontakter eller dykpumper.
 6.2.7 Tilledninger til stationært materiel skal være almindelig  

 kappeledning type H05RN-F, H05RR-F eller H05VV-F eller af tilsvarende robust  

 konstruktion.
 6.2.8 Der må ikke anvendes forlængerledning.
 6.2.9 Ledninger i egensikre strømkredse behøver ikke at opfylde  

 bestemmelserne i § 6.2.4 til § 6.2.8.
§ 7 Egensikre strømkredse 7.1 Udførelse.
 7.1.1 Strømforsyningen til den egensikre strømkreds skal være anbragt i et  

 ikke eksplosionsfarligt område eller have samme beskyttelsesmåde, som kræves  

 for det pågældende område.
7.1.2 Egensikre strømkredse skal - enten være isoleret fra jord, - eller i eet punkt være tilsluttet et potentialudligningssystem, der  

 omfatter hele det område, hvor de egensikre kredse er installeret, - eller i eet punkt være tilsluttet jord, hvis jordforbindelse er krævet  

 af driftsmæssige årsager.
 7.1.3 Ved anvendelse af sikkerhedsbarriere uden galvanisk adskillelse må  

 en eventuel fejlspænding på sikkerhedsbarrierens ikke egensikre side ikke  

 kunne overstige mærkespændingen for den sikring, der er indbygget i  

 sikkerhedsbarrieren.
Ledningen, der forbinder jordklemmen på sikkerhedsbarrieren med  

 potentialudligningssystemet, skal være så kort som mulig og skal være således  

 dimensioneret, at den mindst kan føre forekommende fejlstrømme, indtil  

 afbrydelse finder sted.
Ledningen skal være af kobber og have et  

 ledertværsnit på mindst 15 mm2.
 7.1.4 Ledere for egensikre strømkredse og ledere for ikke egensikre  

 installationer må ikke føres i samme kabel, ledningsbundt eller rør osv. i  

 eller uden for det eksplosionsfarlige område.
 7.1.5 1 installationer med både egensikre og ikke egensikre strømkredse  

 skal tilslutningsklemmer for egensikkert materiel på betryggende måde være  

 adskilt fra klemmerne for ikke egensikkert materiel enten ved skilleplader af  

 isolermateriale eller ved en afstand på mindst 50 mm mellem klemmerne.
 7.1.6 Ledningerne i egensikre strømkredse skal være isolerede.  

 Prøvespændingen mellem lederne indbyrdes og mellem en leder og jord skal  

 mindst være 500 V vekselstrøm.
 7.1.7 Egensikre strømkredse, der er udsat for magnetiske eller elektriske  

 felter, skal beskyttes således, at egensikkerheden ikke forringes.
Beskyttelsen kan f.eks. foretages ved anvendelse af sammensnoede  

 enkeltledninger eller kabler med flere sammensnoede ledere eller skærmede ledninger, hvor skærmen forbindes til  

 jord.
 7.1.8 Flere egensikre strømkredse må kun føres i samme bøjelige kabel, når  

 der anvendes en ledning, som mindst svarer til almindelig kappeledning type  

 H05VV-F eller type H05RR-F.
 7.1.9 Ledninger i egensikre strømkredse skal være særskilt mærket med en  

 tydelig og holdbar mærkning, så de kan skelnes fra ikke egensikre  

 strømkredse.
 Anvendes farvemærkning bør den være lyseblå.
 7.1.10 I egensikre strømkredse må de højst tilladte værdier for  

 kapacitans, induktans eller temperaturer ikke overskrides ved tilslutning af  

 materiel eller ledninger.
 De højst tilladte værdier for kapacitans, induktans m.v. er angivet på  

 strømforsyningen eller i godkendelsescertifikatet.
7.1.11 Sammenkobling af flere egensikre strømkredse eller tilslutning til  

 mere end een strømforsyning er kun tilladt. hvis det er i overensstemmelse  

 med en medfølgende vejledning.
Det skal ved beregning eller måling af den  

 resulterende kombination af de elektriske parametre (f.eks. spænding,  

 kortslutningsstrøm, kapacitanser, induktanser) kontrolleres, at  

 egensikkerheden bibeholdes.
 Beregningerne eller måleresultaterne skal på forlangende fremlægges for  

 Elektricitetsrådet.
7.1.12 Materiel i egensikre strømkredse må ikke antage for høje  

 temperaturer.
Grænsetemperaturen for den pågældende temperaturklasse må ikke  

 overskrides.
 7.1.13 Ukomplicerede komponenter (f.eks. termoelementer, fotoceller,  

 dåser, afbrydere, modstande og halvledere). som under normal drift ikke selv  

 genererer eller lagrer mere end 1.2 V. 0.1 A, 25 mW eller 20 QJ, kræves ikke  

 certificeret og behøver ikke at opfylde mærkningskravet, men skal opfylde de  

 andre bestemmelser, som egensikkerheden afhænger af.
§ 8 Andre forhold 8.1 Åbning af kapslinger.
 8.1.1 Ved åbning af kapslinger for eksplosionsbeskyttet materiel skal  

 strømforsyningen til materiellet være afbrudt.
 Kapslinger, der kan åbnes hurtigere end den tid, der er nødvendig for  

 afladning af indbyggede kondensatorer eller afkøling af indkapslede  

 komponenter, er mærket med den nødvendige forsinkelsestid for åbning af  

 kapslingen.
B: Bestemmelser for de enkelte områder § 9 Zone 0 9.1 Almindeligt.
 9.1.1 Zone 0 er områder, hvor der uafbrudt eller i lange perioder  

 forekommer eksplosiv atmosfære.
 9.2 Valg af materiel.
 9.2.1 I zone 0 skal der anvendes materiel i egensikker udførelse i  

 kategori ia eller materiel, der specielt er tilladt til anvendelse i zone 0,  

 og materiellet skal installeres i overensstemmelse med dets certifikat.
§ 10 Zone 1 10.1 Almindeligt.
 10.1.1 Zone 1 er områder, hvor der lejlighedsvis under normale  

 driftsforhold forekommer eksplosiv atmosfære.
 10.2 Valg af materiel.
 10.2.1 I zone 1 skal der enten anvendes materiel, der er for zone 0, eller  

 materiel i en af følgende beskyttelsesmåder:
Oliekapsling o Overtrykskapsling p Sandkapsling q Tryksikker kapsling d  

 Forhøjet sikkerhed e Egensikkerhed i Særlig beskyttelsesmåde s 10.3 Særlige bestemmelser for visse beskyttelsesmåder.
 10.3.1 Oliekapslet materiel skal være fast monteret i den stilling, det er  

 beregnet til, og må ikke anvendes, hvor det kan bevæges under drift.
 10.3.2 Overtrykskaplet materiel skal være forsynet med en automatik  

 afbryder der udkobler materiellet eller giver alarm, hvis trykket falder  

 under den foreskrevne minimumsgrænse.
 10.3.3 Udblæsningskanaler fra overtrykskapslet materiel skal føres ud til  

 ikke eksplosionsfarlige områder.
 10.4 Motorer.
 10.4.1 Motorer skal overbelastningsbeskyttes, Automatiske  

 overstrømsafbrydere til overbelastningsbeskyttelse må højst indstilles på  

 motorens fuldlaststrøm.
 10.4.2 Brydeevnen for afbrydere i en motors hovedstrømkreds skal mindst  

 være lig med motorens startstrøm.
 10.5 Motorer med forhøjet sikkerhed.
 10.5.1 Overbelastningsbeskyttelse af motorer med indbyggede  

 temperaturfølere må kun ske med det tilhørende certificerede udstyr.
10.5.2 Udløsekurverne for automatiske overstrømsafbrydere skal være  

 tilgængelige på stedet.
Udløsekurven skal angive værdierne for  

 tidsforsinkelsen fra kold tilstand, ved en omgivelsestemperatur på 20  

 graderC, for en række startstrømforhold IA IN fra mindst 3 til 8. Beskyttelsesindretningen skal overholde de  

 fastlagte værdier af tidsforsinkelsen inden for grænserne +/-20 pct.
 10.5.3 Automatiske overstrømsafbrydere for motorer skal ud fra  

 udløsekurven indstilles således, at afbryderen udløser ved startstrømmen IA,  

 inden opvarmningstiden tE for motoren.
 Motorer med forhøjet sikkerhed er mærket med IA og tE, se afsnit 50-5.
 10.5.4 Ved overbelastningsbeskyttelse med termiske relæer af motorer med  

 trekantkoblede viklinger gælder følgende:
 - Anbringes relæerne i serie med motorens faseviklinger, skal de  

 indstilles på maksimalt 0,58 gange motorens fuldlaststrøm.
 - Anbringes relæerne i netledningen, skal der træffes særlige  

 forholdsregler for at yde beskyttelse ved fasebrud, f.eks. et fasebrudsrelæ.
 10.6 Potentialudligning.
 10.5.1 For at undgå gnistdannelser mellem kapslinger indbyrdes eller i  

 forhold til fremmede ledende dele skal der foretages potentialudligning.  

 Ledningsevnen af udligningsforbindelsen skal mindst svare til 10 mm2 Cu.
 Vedrørende ekstrabeskyttelse, se afsnit 10, § 17.9.
 10.7 Overbelastningsbeskyttelse.
 10.7.1 Automatiske overstrømsafbrydere, der anvendes til beskyttelse af  

 brugsgenstande og hjælpeapparater placeret i zone 1, må ikke have automatisk  

 genindkobling.
 10.8 Nødafbrydere.
 10.8.1 Elektriske apparater i zone 1 skal kunne afbrydes med nødafbrydere  

 anbragt uden for området, hvis fortsat drift efter et uheld kan medføre fare.  

 Nødafbryderne kan erstatte de afbrydere. der normalt kræves for  

 brugsgenstande.
 10.8.2 Elektriske apparater, som i tilfælde af uheld skal være i drift for  

 at undgå forøget fare, skal forsynes fra selvstændig gruppe, som ikke er  

 omfattet af nødafbryderen.
§ 11 Zone 2 11.1 Almindeligt.
 11.1.2 Zone 2 er områder, hvor der kun undtagelsesvis og da kun i korte  

 perioder, forekommer eksplosiv atmosfære.
 11.2 Ledninger i fast installation.
 11.2.1 Til synlig installation kan endvidere anvendes kanalskinnesystemer  

 i kapslingsklasse IP 44.
 11.3 Valg af materiel.
11.3.1 I zone 2 skal anvendes - materiel, for zone 0 eller zone 1, - materiel, der er specielt tilladt til anvendelse i zone 2, eller - materiel, som mindst er i kapslingsklasse IP 44, og hvor bestemmelserne  

 i §§ 11.4 og 11.5 er opfyldt.
 11.4 Monteringsmateriel.
 11.4.1 Stikkontakter med mærkestrøm 6 og 10 A skal være med låg.  

 Stikkontakter med mærkestrøm større end 10 A skal være med blokering og have  

 låg.
 11.5 Brugsgenstande.
 11.5.1 Belysningsgenstande skal omslutte lyskilden helt eller være  

 forsynet med beskyttelsesgitter.
 11.5.2 Kapslingen for kontaktringene i kontaktringsmotorer og kommutatoren  

 i kommutatormotorer skal være i kapslingsklasse IP 54.
11.5.3 Motorer skal overbelastningsbeskyttes.
Automatiske  

 overstrømsafbrydere må højst indstilles på motorens fuldlaststrøm.
 Ved en fasekompenseret motor kan fuldlaststrømmen være mindre end den  

 påstemplede værdi.
11.5.4 Termiske apparaters udførelse eller anbringelse skal være således,  

 at de ikke giver anledning til større støvaflejring.
Varmeovne til  

 rumopvarmning skal være fast tilsluttet og anbringes stationært i mindst 200  

 mm højde over gulv.
Overfladetemperaturen må ikke kunne overstige 100  

 graderC.
 Undtagelse:
 Ved tørreaggregater tillades dog termiske apparater med en  

 overfladetemperatur på indtil 300 graderC.
§ 12 Zone 10 12.1 Almindeligt.
 12.1.1 Zone 10 er områder, hvor der ofte eller i lange perioder forekommer  

 eksplosiv atmosfære i form af brændbart støv.
 12.2 Valg af materiel.
12.2.1 I zone 10 skal anvendes - enten materiel, som mindst er i kapslingsklasse IP 64, - eller eksplosionsbeskyttet materiel med overtrykskapsling.
12.2.2 Materiellets overfladetemperatur skal, for at undgå antændelse af  

 ophvirvlet støv eller af støv, som aflejres på materiellet være - både lavere end 2/3 af tændtemperaturen for støv/luftblandingen, - og 75 graderC lavere end tændtemperaturen for støvlaget.
 For overflader, hvor der kan aflejres støvlag, som er tykkere end 5 mm,  

 skal den tilladelige overfladetemperatur formindskes yderligere.
 12.3 Potentialudligning.
 12.3.1 For at undgå gnistdannelser mellem kapslinger indbyrdes eller i  

 forhold til fremmede ledende dele skal der foretages potentialudligning.  

 Ledningsevnen af udligningsforbindelsen skal mindst svare til 10 mm2 Cu.
 Vedrørende ekstrabeskyttelse, se afsnit 10. § 17.9.
 12.4 Overbelastningsbeskyttelse.
 12.4.1 Automatiske overstrømsafbrydere, der anvendes til beskyttelse af  

 brugsgenstande og hjælpeapparater placeret i zone 10, må ikke have automatisk  

 genindkobling.
 12.4.2 Motorer skal overbelastningsbeskyttes efter bestemmelserne i §§  

 10.4 og 10.5.
 12.5 Nødafbrydere.
 12.5.1 Elektriske apparater i zone 10 skal kunne afbrydes med nødafbrydere  

 anbragt uden for området, hvis fortsat drift efter et uheld kan medføre fare.  

 Nødafbryderne kan erstatte de afbrydere, der normalt kræves for  

 brugsgenstande.
 12.5.2 Elektriske apparater, som i tilfælde af uheld skal være i drift for  

 at undgå forøget fare, skal forsynes fra selvstændig gruppe, som ikke er  

 omfattet af nødafbryderen.
§ 13 Zone 11 13.1 Almindeligt.
 13.1.1 Zone 11 er områder, hvor der kortvarigt forekommer eksplosiv  

 atmosfære, især ved ophvirvling af brændbart støv.
 13.2 Ledninger i fast installation.
 13.2.1 I synlig installation kan der endvidere anvendes  

 kanalskinnesystemer i kapslingsklasse IP 54.
 13.3 Valg af materiel.
13.3.1 I zone 11 skal anvendes - enten materiel, som mindst er i kapslingsklasse IP 54, dog kan  

 kortslutningsmotorer, bortset fra tilslutningsklemmerne, være i  

 kapslingsklasse IP 44, - eller eksplosionsbeskyttet materiel med egensikkerhed eller med  

 overtrykskapsling.
13.3.2 Materiellets overfaldetemperatur skal, for at undgå antændelse af  

 ophvirvlet støv eller af støv, som aflejres på materiellet være - både lavere end 2/3 af tændtemperaturen for støv/luftblandingen, - og 75 graderC lavere end tændtemperaturen for støvlaget.
 For overflader, hvor der kan aflejres støvlag, som er tykkere end 5 mm,  

 skal den tilladelige overfladetemperatur formindskes yderligere.
 13.4 Motorer.
 13.4.1 Motorer skal overbelastningsbeskyttes efter bestemmelserne i §§  

 10.4 og 10.5.
 13.5 Belysningsgenstande.
 13.5.1 Belysningsgenstande skal beskyttes eller anbringes på en sådan  

 måde, at de ikke er udsat for mekanisk overlast.
 Endvidere skal der omkring lyskilden være en tætsluttende beskyttelse af  

 glas eller et tilsvarende materiale.
 13.6 Stikkontakter.
 13.6.1 Stikkontakter skal være med blokering og have låg samt være i  

 kapslingsklasse IP 54.
Bilag 1 Brandtekniske data for luftarter, væsker og brændbart støv (i relation til  

 normal atmosfærisk luft) Bilag 2 Sammenhæng mellem tidligere og nuværende betegnelser § 1 Indledning Indførelsen af internationale standarder i bestemmelserne for  

 installationer i eksplosionsfarlige områder, afsnit 7 A, og  

 konstruktionsbestemmelserne for eksplosionsbeskyttet materiel, afsnit 50,  

 samt afsnit 50-1 til 50-6, der omhandler hver sin beskyttelsesmåde, har  

 medført nye betegnelser og mærkninger for områder og materiel, Da der fortsat vil kunne forekomme materiel efter hidtil gældende  

 bestemmelser, hvor mærkningen ikke er i overensstemmelse med afsnit 50, og da  

 klassificeringen af eksplosionsfarlige områder fortsat kan forekomme efter de  

 tidligere betegnelser, er der her angivet nogle retningslinier for, hvorledes  

 tidligere mærkninger og betegnelser kan anvendes i forbindelse med de nye  

 bestemmelser.
§ 2 Eksplosionsfarlige områder Eksplosionsfarlige områder inddeles nu i zoner i stedet for som tidligere  

 i mere eller mindre eksplosionsfarlige lokaliteter.
I tabel 1 er angivet  

 sammenhængen mellem zoner og mere eller mindre eksplosionsfarlige  

 lokaliteter.
Tabel 1 Klassifikation af områder Tidligere betegnelse Nuværende betegnelse Mere eksplosionsfarlige lokaliteter Zone 1 Mindre eksplosionsfarlige lokaliteter Zone 2 § 3 Eksplosionsbeskyttet materiel Eksplosionsbeskyttet materiel har ved indførelsen af afsnit 50 fået nye  

 betegnelser.
I tabel 2 er angivet sammenhængen mellem nye og tidligere  

 betegnelser.
 Det eksplosionsbeskyttede materiel inddeles i to grupper afhængig af, i  

 hvilket anvendelsesområde det skal benyttes.
 Gruppe I: Materiel til anvendelse i miner, hvor der kan forekomme  

 grubegas.
 Gruppe II: Materiel til anvendelse alle andre steder end i miner, hvor der  

 kan forekomme grubegas.
Gruppe II er for materiel med tryksikker kapsling og materiel med  

 egensikkerhed underopdelt i A, B og C.
Inddelingen er for tryksikker kapsling  

 baseret på den maksimale sikkerhedsspalte og for egensikkert materiel baseret  

 på den minimale tændstrøm.
 En del af det forekommende eksplosionsbeskyttede materiel er mærket i  

 overensstemmelse med tyske bestemmelser (VDE), og i tabel 3 er angivet, hvad  

 mærkningen efter VDE svarer til.
Tabel 3 Yderligere inddeles eksplosionsbeskyttet materiel i gruppe II i seks  

 temperaturklasser T1 til T6, således at man kan sikre sig mod antændelse fra  

 overophedede overflader.
Temperaturmærkningen kan være angivet på forskellig  

 måde.
I tabel 4 er for nogle mærkninger angivet, hvilken temperaturklasse de  

 pågældende mærkninger svarer til.
Tabel 4 Er materiellet udført efter afsnit 33 og mærket Ex uden  

 temperaturangivelse eller tændgruppemærkning, kan materiellet placeres i  

 temperaturklasse T3. Materiel, som ikke udvikler varme, som f.eks.  

 samledåser, kan dog placeres i temperaturklasse T6.
