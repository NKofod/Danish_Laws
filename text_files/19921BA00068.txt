Nr BSF 68 Forslag til folketingsbeslutning om revision af musikloven Fremsat af Pernille Frahm (SF) Gade (SF) Birthe Hansen (SF) Ebba Strange  

 (SF) Pelle Voigt (SF) den 9. marts 1993 Folketinget pålægger regeringen at fremsætte lovforslag, hvorefter musikloven med virkning fra 1. januar 1994 revideres i overensstemmelse med principperne i forslag til revision af lov om musik, kapitlerne 1, 2 og 2a, fremsat af Statens Musikråd i september 1992.
Bemærkninger til forslaget Siden musiklovens gennemførelse i 1987 er der sket en del på musikområdet.  

 Musikrådet har i muligt omfang opfyldt de intentioner, der lå i loven, men  

 nye områder er siden kommet til.
Her tænker forslagsstillerne bl.a. på  

 musikskolerne, som ved deres store succes har været en stor økonomisk  

 belastning for Musikrådets økonomiske ressourcer.
 Derudover er der som følge af den voksende europæiske integration og  

 udviklingen i verden i øvrigt et stigende behov for at kunne øge indsatsen  

 for at gøre dansk musik og kultur gældende internationalt, et område, som den  

 oprindelige musiklov ikke tog højde for.
 Blandt andre områder kan nævnes videreuddannelse og efteruddannelse af  

 musikere også i den rytmiske musik, driftstøtte til musikskolerne, som har  

 været en stor succes, og hvor behovet nu langt overstiger de afsatte midler,  

 støtte til levende musik i randområderne, til Kulturby »96 og til en  

 musikdramatisk scene - den såkaldte »anden opera« - samt støtte til  

 spillesteder og til konsulenter og instruktører på amatørområdet.
 Forslaget fra Musikrådet fremtræder som en helhed, hvor alle led i den  

 musikalske »fødekæde« er tilgodeset, og forslaget bør derfor også  

 fremsættes i sin helhed.
