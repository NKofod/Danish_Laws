Klagesag om økologisk  

 jordbrugsproduktion Klager Den 24. marts 2003 J.nr.: 2003-4255-0167 Ref.: khr Vedr. klagesag om  

 økologisk jordbrugsproduktion (aut.nr.: 22831) Fødevareministeriets departement kan nu vende tilbage til Deres  

 henvendelse modtaget i Plantedirektoratet den 21. november  

    

 2002, hvori De klager over  

 Plantedirektoratets afgørelse af 24. oktober 2002. Departementet har modtaget  

 Deres klage den 2. januar 2003. I afgørelsen påbyder Plantedirektoratet Dem  

 at  

 udsætte 3 ikke-økologiske kvier.
 Departementet har gennemgået sagen og tilsidesætter  

 Plantedirektoratets afgørelse således, at De kan beholde de 4 ikke-økologiske  

 kreaturer.
 Om sagens faktiske omstændigheder kan følgende oplyses:
 Ved kontrolbesøg den 26. november 2001 blev det konstateret, at  

 De den 12. maj 2001 har indkøbt 4 ikke-økologiske kvier i forbindelse med  

 udskiftning af hele Deres besætning til en anden race.
 I Plantedirektoratets afgørelse af 30. januar 2002 blev De  

 pålagt at udsætte tre af de indkøbte kvier, idet De efter Plantedirektoratets  

 vurdering havde overtrådt bestemmelsen i bilag I, del B, nr. 3.2., jf. bilag  

 I,  

 del B, nr. 3 i Rådets forordning (EØF) nr. 2092/91 af 24. juni 1991 med  

 senere  

 ændringer (herefter  Økologiforordningen ) samt bestemmelsen i  

 økologibekendtgørelsens  

 §5, stk. 1.
 I brev modtaget i Plantedirektoratet den 6. juni klager De over  

 Plantedirektoratets afgørelse af 30. januar 2002, idet De anfører, at  

 afgørelsen er truffet på et forkert retsgrundlag.
 Plantedirektoratet vælger på denne baggrund at genoptage sagen.  

 I brev af 24. oktober 2002 fastholdes afgørelsen af 30. januar 2002.  

 Plantedirektoratet vurderer, at indkøbet af 4 ikke-økologiske kvier er en  

 overtrædelse af bestemmelsen i Økologiforordningens bilag I, del B, nr. 3.10.  

 Plantedirektoratet anfører i den forbindelse, at  begrundelsen formelt er  

 ændret . Plantedirektoratet fastholder på den baggrund, at De skal udsætte 3  

 af  

 de indkøbte 4 kvier.
 I brev af 18. november 2002 klager De over skrivelsen af 24.  

 oktober 2002. Deres henvendelse indsendes af Plantedirektoratet i brev af 27.  

 december, som modtages i Fødevareministeriets departement den 2. januar 2003.
 Ved afgørelsen har departementet lagt vægt på følgende forhold:
 I henhold til bekendtgørelse nr. 697 af 16. juli 2000 om  

 økologisk jordbrugsproduktion med senere ændringer, §5, stk. 1 skal ejeren  

 tilrettelægge og gennemføre produktionen efter bestemmelserne i denne  

 bekendtgørelse og i Økologiforordningen, herunder produktionsbestemmelserne i  

 bilagene til disse.
Det er herefter en hovedregel, at indkøbte dyr skal stamme fra  

 økologiske bedrifter, jf. Økologiforordningens bilag I, del B, pkt. 3.2.  

 Såfremt der ikke kan skaffes økologisk opdrættede dyr, kan der efter  

 tilladelse  

 fra Plantedirektoratet indsættes ikke-økologiske hundyr, som endnu ikke har  

 født.
Der kan pr. år indsættes hundyr i et antal, som maksimalt udgør 10 % af  

 de voksne kreaturer,  

    

 jf.  

 Økologiforordningens bilag I, del B, pkt. 3.8.
Ifølge bilag I, del B punkt 3.9 omfatter undtagelsen i pkt. 3.8  

 ikke besætninger med mindre end ti kreaturer.
For besætninger af denne  

 størrelse må der maksimalt indsættes 1 dyr pr. år.
I Økologiforordningens  

 bilag  

 I, del B, pkt. 3.10 fremgår det dog, at der i særlige tilfælde kan indsættes  

 ikke økologiske hundyr i et antal, som udgør 40 % af de voksne kreaturer.
 Efter departementets opfattelse må det lægges til grund, at  

 bestemmelsen i punkt 3.9 skal læses i sammenhæng med bestemmelsen i punkt  

 3.10.  

 Også for små besætninger vil der således kunne indsættes op til 40 % hundyr i  

 følgende tilfælde:
ved en betydelig  

 udvidelse af opdrættet ved udskiftning af  

 race ved udvikling af nye  

 driftsgrene Eftersom de 4 ikke-økologiske kvier er af en anden race end  

 Deres hidtidige besætning finder departementet, at der er tale om en  

 udskiftning af race.
Indsættelsen af disse kreaturer skal efter  

 Departementets  

 opfattelse derfor behandles efter bestemmelsen i pkt. 3.10. De har således  

 ret  

 til at indsætte op til 40 % ikke-økologiske hundyr.
 Fastlæggelsen af, hvor mange dyr De herefter må indsætte  

 afhænger af en nærmere fortolkning af, hvad der skal forstås ved  voksne  

 kreaturer , samt af en fortolkning af  40% .
 Departementet finder ud fra en almindelig sproglig forståelse,  

 at såvel voksne han- og hundyr er at betragte som  voksne kreaturer . De skal  

 derfor indgå i beregningsgrundlaget for de  40 % . Eftersom Deres oprindelige  

 besætning efter det oplyste bestod af 4 ammekøer, skal de 40 % beregnes på  

 baggrund heraf.
 De vil herefter kunne indsætte 1,6 ikke-økologisk kvie pr. år.  

 De anfører i Deres klage over Plantedirektoratets afgørelse, at dette efter  

 almindelige principper bør  rundes op  til 2. Overfor dette anfører  

 Plantedirektoratet, at De i givet fald ville indsætte mere end 40 % hundyr,  

 hvilket efter Plantedirektoratets opfattelse vil være i strid med  

 Økologiforordningen.
Efter departementets opfattelse har det ikke været hensigten med  

 Økologiforordningen at regulere dette spørgsmål, som i højere grad omhandler  

 medlemsstaternes administration med økologiregelsættet. Økologiforordningen  

 kan  

 således ikke siges at tage klart stilling til spørgsmålet om, hvorvidt der  

 skal  

 rundes op eller ned.
Udfra almindelige forvaltningsmæssige principper  

 fortolkes  

 eventuelle uklarheder til fordel for borgerne.
På denne baggrund er det  

 departementets opfattelse, at fortolkningen af bestemmelsen i punkt 3.10 er  

 unødigt restriktiv.
Departementet finder derfor, at indsættelsen af 1,6  

 ikke-økologisk kvie skal rundes op til 2, således at De kan indsætte 2  

 ikke-økologiske kvier pr. år.  

    

 De var  

 således berettiget til at indsætte 2 ikke-økologiske kvier i  

    

 2001.
 Det fremgår af Plantedirektoratets afgørelse af 30. januar, at  

 direktoratet var bekendt med, at der er tale om  udskiftning af hele Deres  

 besætning til en anden race . Departementet finder således, at direktoratet  

 allerede på dette tidspunkt burde have afgjort sagen på baggrund af  

 bestemmelsen i bilag I, del B, pkt. 3.10. Efter departementets opfattelse var  

 afgørelsen af 30. januar 2002 således truffet på et forkert retsligt  

 grundlag.
 I Plantedirektoratets skrivelse af 24. oktober 2002 anføres det  

 videre, at Plantedirektoratet  fastholder afgørelsen  af 30. januar 2002. Det  

 anføres i den forbindelse, at  begrundelsen formelt er en anden . Dette  

 refererer til, at skrivelsen af 24. oktober 2002 henviser til bestemmelsen i  

 punkt 3.10, hvor afgørelsen af 30. januar 2002 henviser til bestemmelsen i  

 punkt 3.8.
Efter Departementets opfattelse henvises der til forskellige  

 hjemmelsgrundlag.
Hjemmelsgrundlaget for en afgørelse kan udfra almindelige  

 forvaltningsretlige principper ikke ligestilles med  begrundelser , sådan som  

 det ellers anføres af Plantedirektoratet.
Departementet finder, at  

 Plantedirektoratet i stedet burde have behandlet Deres henvendelse som en  

 klage  

 over afgørelsen af 30. januar 2002 og indsendt denne til behandling i  

 Fødevareministeriets departement.
Departementet er opmærksom på, at  

 klagefristen er 4 uger, men henset til det forkerte retsgrundlag finder  

 departementet, at De ville have haft krav på at få Deres sag behandlet.
Dette  

 kunne i væsentlig grad have forkortet den samlede sagsbehandlingstid.
 Udover indsættelsen af de 2 ikke-økologiske kvier i 2001 ville  

 De have haft mulighed for at indsætte 2 ikke-økologiske kvier af racen angus  

 i  

 2002, såfremt betingelserne i øvrigt var opfyldt, jf. bilag I, del B pkt.  

 3.10,  

 jf. pkt 3.2. Ved udgangen af 2002 kunne den ønskede udskiftning af racen  

 således have været gennemført i medfør af pkt.3.10.
Såfremt Deres klage var blevet behandlet på et væsentligt  

 tidligere tidspunkt i 2002  

    

 kunne der  

 have været foretaget en nærmere undersøgelse af, om de indsatte eller  

 eventuelle andre kreaturer opfyldte forordningens bestemmelser.
At dette ikke  

 er sket kan i det væsentlige tilskrives sagsbehandlingsgangen i  

 Plantedirektoratet.
På denne baggrund tilsidesætter departementet  

 Plantedirektoratets  

 påbud om at udsætte de 3 ikke-økologiske kreaturer.
De kan således beholde  

 Deres besætning på 4 angus-kreaturer samt eventuelt opdræt.
 Fødevareministeriets departement beklager stærkt den lange  

 sagsbehandlingstid.
