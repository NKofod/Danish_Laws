 Ministeriet fastsætter herved følgende bestemmelser for beregning af  

 konstitutionshonorar for betjening af tjenestemandsstillinger som organist  

 under sygdom eller ledighed i tilfælde, hvor den konstituerede ikke samtidig  

 varetager anden stilling i folkekirken:
 Konstitutionshonoraret fastsættes af provstiudvalget og beregnes som en  

 forholdsmæssig andel af stillingens begyndelsesløn svarende til  

 stillingskvoten med fradrag af den del heraf, som vedrører ydelser, som det  

 ikke påhviler den konstituerede at varetage, samt det i kvoten indeholdte  

 tillæg for rådighedspligt, jfr. vedlagte fortegnelse.
Såfremt den vakante organiststilling er klassificeret i lønramme 17-23-29,  

 forudsætter vakancehonorarets beregning i forhold til 1. løntrin i 17.  

 lønramme, at den konstituerede organist har højeste organisteksamen fra et  

 musikkonservatorium eller en tilsvarende uddannelse.
Hvis den konstituerede  

 organist er under uddannelse på musikkonservatorium og har bestået 3.  

 årsprøve, beregnes konstitutionshonoraret i forhold til begyndelseslønnen i  

 17. lønramme med fradrag af 15%.
 I alle andre tilfælde beregnes konstitutionsvederlaget i forhold til  

 begyndelseslønnen i lønramme 9.
Under særlige omstændigheder og i almindelighed under forudsætning af  

 langvarig vakance kan konstitutionshonoraret fastsættes højere end foran  

 anført, dog højst i forhold til den fulde stillingskvote af  

 begyndelseslønnen.
Således vil kvotetillæg for koncertvirksomhed kunne  

 medregnes, såfremt konstitutionen (efter menighedsrådets bestemmelse)  

 omfatter videreførelse af koncertvirksomhed.
Beregning med den fulde  

 stillingskvote forudsætter endvidere, at vikaren indtræder i den  

 rådighedspligt, der er forudsat ved stillingskvotens fastsættelse.
Honorar til konstituerede organister, der oppebærer pension eller  

 understøttelse, beregnes på samme måde, som foran er angivet, men i  

 konstitutionshonoraret fradrages det beløb, der oppebæres i pension eller  

 understøttelse.
Dog beregnes konstitutionshonoraret til organister, der efter  

 afsked konstitueres i deres hidtidige stilling, indtil genbesættelse kan  

 finde sted, som forskellen mellem den ved afskeden oppebårne fulde lønning og  

 en eventuel pension eller understøttelse under forudsætning af, at der ikke  

 ved afskeden finder begrænsning sted af omfanget af organistens tjeneste.
 Honorar ved konstitutione i en organiststilling, der ikke er en  

 tjenestemandsstilling, men som aflønnes på tilsvarende måde og med en kvote  

 på 50 eller derover, fastsættes efter samme regler som foran anført.
 Foranstående regler vil endvidere kunne bringes i anvendelse ved beregning  

 af honorar for betjening af organiststilling under ferie.
 Finder egentlig konstitution ikke sted, men er der alene spørgsmål om  

 udførelse af enkelte tjenester under sygdom eller ferie og tjenestefrihed af  

 ganske kort varighed, bringes foranstående regler ikke til anvendelse.
 P.M.V.
Aug.
Roesen /K.
Bagger eksp. sekr.
 Til stiftsøvrighederne.
