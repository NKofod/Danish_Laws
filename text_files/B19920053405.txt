 I medfør af § 6, § 24, stk. 2 og 3, § 25, stk. 2, og § 61 i lov nr. 130 af  

 9. april 1980 om beskyttelse af havmiljøet, som ændret ved lov nr. 181 af 8.  

 maj 1985 (havmiljøloven), fastsættes:
Definitioner § 1.  Ved »udtømning« forstås enhver  

 udledning, udflydning eller bortskaffelse i havet af stoffer eller  

 materialer, som stammer fra den normale drift af skibet eller platformen,  

 bortset fra udledning af affald, som stammer direkte fra undersøgelse,  

 udnyttelse og lignende behandling til søs af havbundens mineralforekomster.
Stk. 2.  Ved »skib« forstås et fartøj af en  

 hvilken som helst type, som bruges i havmiljøet.
Ved »skib« forstås  

 også platforme, som forhales eller bugseres.
Stk. 3.  Ved »affald« forstås enhver form for  

 levnedsmiddel-, husholdnings- og driftsaffald, som fremkommer ved skibets  

 normale drift og som bortskaffes løbende eller periodevis.
Definitionen  

 omfatter enhver form for ubrugelige, unødvendige eller overskydende stoffer  

 eller materialer.
 Stk. 4.  Ved »plastik« forstås enhver  

 højpolymer, ikke metallisk forbindelse, som er syntetisk fremstillet, blandet  

 med andre stoffer såsom fyld- og farvestoffer samt blødgørings- og  

 hærdningsmidler og formet ved hjælp af varme, tryk eller formstøbning.  

 Definitionen omfatter et hvilket som helst stof eller materiale, hvori  

 plastik indgår, og definitionen omfatter fiskegarn, syntetisk tovværk m.v.
Stk. 5.  Ved »nærmeste kyst« forstås  

 kystlinien eller den basislinie, som udgør grænsen mellem en kyststats indre  

 farvand og territorialfarvandet.
Dog udgør »nærmeste kyst« ud for  

 Australiens nordøstlige kyst en linie, trukket fra punktet 11 grader S. - 142  

 grader 08'Ø. på den australske kyst til punktet 10 grader 35'S. - 141 grader  

 55'Ø., og herfra gennem punkterne:
 10 grader 00'S. - 142 grader 00'Ø.
 09 grader 10'S. - 143 grader 52'Ø.
 09 grader 00'S. - 144 grader 30'Ø.
 13 grader 00'S. - 144 grader 00'Ø.
 15 grader 00'S. - 146 grader 00'Ø.
18 grader 00'S. - 147 grader 00'Ø. og 21 grader 00'S. - 153 grader 00'Ø. til punktet 24 grader 42'S. - 153 grader 15'Ø. på den australske kyst.
Stk. 6.  Ved »særligt havområde« forstås et  

 havområde, hvor det under hensyn til områdets oceanografiske og økologiske  

 forhold og dets særlige trafik af anerkendte tekniske årsager er nødvendigt  

 at indføre særlige obligatoriske metoder til hindring af forurening af havet  

 med affald.
Følgende havområder er »særlige havområder« efter denne  

 bekendtgørelse:
Anvendelsesområdet § 2.  Bekendtgørelsen omfatter alle skibe uanset  

 størrelsen, herunder lystfartøjer, jfr. dog § 8, der endvidere omfatter  

 platforme.
 Stk. 2.  Bekendtgørelsen omfatter ikke:
Dansk Søterritorium § 3.  På dansk søterritorium må udtømning af affald  

 ikke finde sted.
Særlige havområder § 4.  I særlige havområder må kun udtømmes  

 levnedsmiddelaffald.
Udtømningen skal ske mere end 12 sømil fra nærmeste  

 kyst.
 Stk. 2.  I Det karibiske Område må levnedsmiddelaffald  

 udtømmes såfremt udtømningen sker mere end 3 sømil fra nærmeste kyst og  

 såfremt affaldet på udtømningstidspunktet kan passere gennem en sigte med en  

 maskestørrelse på højst 25 mm.
 Stk. 3.  I Det antarktiske Område må udtømning af affald  

 ikke finde sted.
Andre havområder § 5.  I andre havområder må udtømning af plastik ikke  

 finde sted.
 § 6.  Genstande, som kan flyde, herunder dunnage,  

 forings- og indpakningsmaterialer (herunder emballage), må kun udtømmes, når  

 skibet befinder sig mere end 25 sømil fra nærmeste kyst.
 § 7.  Andet affald må udtømmes, hvis skibet befinder  

 sig mere end 12 sømil fra nærmeste kyst.
 Stk. 2.  Affald, som er nævnt i stk. 1, kan udtømmes,  

 når skibet befinder sig mere end 3 sømil fra nærmeste kyst, såfremt affaldet  

 på udtømningstidspunktet kan passere gennem en sigte, hvis maskestørrelse er  

 højst 25 mm.
 Platforme m.v.
 § 8.  Fra platforme, som ikke er under forhaling eller  

 bugsering, samt fra skibe, der befinder sig inden for en afstand af 500 m fra  

 en sådan platform, må udtømning af affald ikke finde sted.
 Stk. 2.  Såfremt afstanden til nærmeste kyst er mindst  

 12 sømil, må levnedsmiddelaffald fra de platforme og skibe, som er nævnt i  

 stk. 1, udtømmes, såfremt affaldet på udtømningstidspunktet kan passere  

 gennem en sigte med en maskestørrelse på højst 25 mm.
Blandet affald § 9.  Når affald blandes med andre stoffer eller  

 materialer, der er omfattet af havmiljøloven, for hvilke der gælder andre  

 bestemmelser for udtømning, skal de strengeste bestemmelser følges.
Undtagelser § 10.  Reglerne i §§ 3-9 finder ikke anvendelse i  

 følgende tilfælde:
 Stk. 2.  Tilfælde der er omfattet af stk. 1, skal  

 indberettes efter bekendtgørelse nr. 311 af 12. juni 1981 om indberetning i  

 henhold til lov om beskyttelse af havmiljøet.
Straf og ikrafttræden § 11.  Medmindre højere straf er forskyldt efter anden  

 lovgivning, straffes med bøde eller hæfte den, som overtræder §§ 3-9.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 12.  Denne bekendtgørelse træder i kraft den 1. juli  

 1992, bortset fra bestemmelserne nævnt i stk. 2.
 Stk. 2.  Tidspunktet for ikrafttræden af bestemmelserne  

 i § 1, stk. 6, 1), 3)-5) og 8) fastsættes af ministeren.
 Stk. 3.  Følgende bekendtgørelser ophæves:
