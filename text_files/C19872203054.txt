(Tekniske skoler) Vedlagt fremsendes aftale mellem Undervisningsministeriet og Akademikernes  

 Centralorganisation og Dansk Teknisk Lærerforening om rettegodtgørelse for  

 lærere, der underviser ved uddannelsen til elektroniktekniker i henhold til  

 bekendtgørelse nr. 448 af 27. juli 1984.
 Aftalen har virkning fra 1. august 1986. Det bemærkes, at godtgørelse for  

 rettearbejde gives efter de regler, der er fastsat i  

 Undervisningsministeriets cirkulæreskrivelse af 2. april 1969, V-89, der  

 fortsat gælder, og at der ved rettegodtgørelsesberettigede undervisningsfag  

 forstås fag, hvori skriftlige arbejder indgår som en del af  

 bedømmelsesgrundlaget ved eksamen.
 For perioden 1. august 1984 - 31. juli 1986 vil aftalen kunne anvendes  

 analogt og udbetaling af rettegodtgørelse finde sted under forudsætning af,  

 at der er udført rettearbejde svarende til det omfang, der er angivet i  

 aftalen.
 Man skal i øvrigt meddele, at de regler, der på tjenestemandsområdet er  

 aftalt med Centralorganisation II og Akademikernes Centralorganisation, også  

 gælder for overenskomstansatte akademikere efter aftale med Akademikernes  

 Centralorganisation.
 P.m.v.
 e.b.
A.
Jahnsen eksp. sekr.
 Bilag.
 Aftale mellem Undervisningsministeriet og Akademikernes  

 Centralorganisation og Dansk Teknisk Lærerforening om rettegodtgørelse for  

 lærere, der underviser ved uddannelsen til elektroniktekniker i henhold til  

 bekendtgørelse nr. 448 af 27. juli 1984.
 I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  Ved uddannelsen til elektroniktekniker anvendes  

 i forbindelse med udførelse af rettearbejde på trin 1-3 følgende  

 reduktionstimer pr. elev.:
 § 2.  En tværfaglig opgave kan i særlige tilfælde  

 deles i to dele, idet rettereduktionen i så fald deles tilsvarende.
 Ved større sammenhængende tværfaglige opgaver, jfr. kursusplanens  

 vejledningsafsnit om kursusopgaver, kan antallet af opgaver nedsættes uden  

 ændring af rettereduktionen.
§ 3.  Rettereduktionstimerne fordeles mellem de til  

 klassen hørende lærere, der er fælles om at rette en tværfaglig opgave, og  

 fordelingen sker på grundlag af rettearbejdets art og omfang for den enkelte  

 lærer.
Fordelingen foretages af skolen efter indstilling fra den lærergruppe,  

 der hører til det pågældende område.
 § 4.  Aftalen har virkning fra den 1. august 1986. Den  

 kan opsiges med tre måneders varsel til udgangen af en juni måned.
 Samtidig ophæves cirkulæreskrivelse af 10. maj 1971, V-196, fra  

 Direktoratet for Erhvervsuddannelserne om rettegodtgørelse for lærere, som  

 underviser til elektronikteknikereksamen i henhold til bekendtgørelse nr. 319  

 af 23. august 1968.
 København, den 3. februar 1987.
Akademikernes Centralorganisation Erik Stengaard Dansk Teknisk Lærerforening Jens Henning Ravnsmed Undervisningsministeriet P.m.v.
 e.b.
A.
Jahnsen eksp. sekr.
