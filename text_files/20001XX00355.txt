Skriftlig fremsættelse (28. marts  

 2001) Trafikministeren (Jacob Buksti):
 Herved tillader jeg mig for Folketinget at  

 fremsætte:
 Forslag til lov om ændring af lov om projektering  

 af jernbaneanlæg København - Ringsted.
(Lovforslag nr.
L 198).
 Forslaget til ændringslov indebærer en  

 præcisering og indskrænkning af trafikministerens bemyndigelse i  

 lov om projektering af jernbaneanlæg København   Ringsted.
Ifølge forslaget vil bemyndigelsen omfatte  

 projektering af en omlægning af lokaltrafikken mellem København  

 og Roskilde samt mellem Kastrup og Roskilde til S-togsdrift.
Dette projekt er  

 blevet undersøgt i sommeren 2000, og undersøgelserne viser, at  

 det herved vil være muligt at kunne forbedre trafikbetjeningen mellem  

 København og Roskilde væsentligt, og at det samtidig vil  

 være muligt at tilvejebringe en vis udvidelse af kapaciteten på  

 fjernbanesporene til brug for persontrafik over de længere afstande  

 og/eller godstrafik.
 Lovforslaget giver desuden trafikministeren bemyndigelse  

 til at projektere anlæg af et ekstra spor   det såkaldte femte  

 spor   mellem Hvidovre og Høje Taastrup samt at projektere anlæg  

 af en ny bane mellem København og Ringsted mellem København og  

 Ringsted via Køge.
 De to sidste bemyndigelser vil alene indebære, at  

 der sikres de nødvendige arealreservationer med henblik på at  

 forhindre, at en eventuel fremtidig realisering af de pågældende  

 anlæg vanskeliggøres eller fordyres væsentligt.
 Endeligt indeholder lovforslaget bestemmelser om, at  

 trafikministeren kan erhverve en ejendom på begæring af ejeren,  

 når særlige grunde personlige foreligger hos ejeren, og  

 ejendommen skønnes at ville blive berørt i ikke  

 uvæsentligt omfang af projektet.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
