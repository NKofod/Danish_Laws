Klage  

 over læsion af tyndtarmen ved operativ fjernelse af forandringer svarende til  

 pladsen for tidligere udtaget æggestok og æggeleder Nævnet fandt ikke grundlag for kritik af overlæge A´s  

 operation af patienten.
 Nævnet lagde vægt på, at patienten tidligere var blevet  

 opereret på grund af mavesår i 1975 og i 1995 havde fået fjernet livmoderen,  

 samt begge æggestokke og æggeledere, og at der ved den aktuelle operation var  

 massive sammenvoksninger af tarme frem mod bugvæggen.
Nævnet oplyste, at det er en kendt og sjældent  

 forekommende komplikation til operationer i bughulen, at der under åbning af  

 bughulen utilsigtet kommer hul på en tarm.
Risikoen for denne hændelse er  

 betydeligt forøget, når der tidligere er opereret i bughulen, da tidligere  

 operationer ofte medfører udvikling af adhærancer, som kan binde tarm stramt  

 op  

 til bugvæggen på det sted, hvor åbningen foretages.
En sådan læsion må  

 betragtes  

 som hændelig.
 Det var nævnets opfattelse på denne baggrund  

 sammenholdt med selve læsions størrelse, at denne ikke kunne anses som udtryk  

 for en fejlagtig operationsteknik.
 Nævnet lagde endvidere vægt på, at hullet i tyndtarmen  

 blev lukket i overensstemmelse med almindeligt anerkendte principper, og at  

 det  

 var udtryk for omhu og samvittighedsfuldhed, at lukningen desuden blev  

 godkendt  

 af en speciallæge i mavetarmkirurgi.
 Nævnet lagde endelig vægt på, at der ved operationens  

 afslutning blev ordineret en relevant forebyggende antibiotikabehandling med  

 to  

 forskellige stoffer i tre dage.
