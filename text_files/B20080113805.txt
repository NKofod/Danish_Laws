Bekendtgørelse om ændring af bekendtgørelse om vejtransport af farligt gods § 1 I bekendtgørelse nr. 705 af 21. juni 2007 om vejtransport af farligt gods foretages følgende ændringer:
 1. Indledningen affattes således:
 2. I § 9, stk. 2, ændres »1,5 kg« til: »5 kg«.
 3. § 9, stk. 4, nr. 1, affattes således:
»1) 3 kg nettoeksplosivstofmængde (NEM) konsumfyrværkeri, der i henhold til FNs Anbefalinger for Transport af Farligt Gods er transportklassificeret som 1.3G, 1.4G eller 1.4S.« 4. § 9, stk. 6, 2. pkt., affattes således:
»Er der tale om konsumfyrværkeri, der i henhold til FNs Anbefalinger for Transport af Farligt Gods er transportklassificeret som 1.3G, 1.4G eller 1.4S, må der højst medbringes 0,5 kg nettoeksplosivstofmængde (NEM) pr. person.« 5. Efter § 21 indsættes som nyt kapitel:
»Kapitel 3 a Transportklassifikation af fyrværkeri § 21 a.
Sikkerhedsstyrelsen træffer afgørelse om godkendelse af transportklassifikation af fyrværkeri efter ADR.« 6. Efter § 33 indsættes som nyt kapitel:
»Kapitel 8 a Klage § 33 a.
Afgørelser truffet af Beredskabsstyrelsen efter § 14, § 24, stk. 2, § 25, stk. 2, § 26, stk. 4 og 5, § 28, stk. 1, og § 32 kan ikke indbringes for anden administrativ myndighed.
§ 33 b.
Afgørelser truffet af Statens Institut for Strålebeskyttelse efter § 14 og § 28, stk. 3, kan ikke indbringes for anden administrativ myndighed.
§ 33 c.
Afgørelser truffet af Sikkerhedsstyrelsen efter § 21 a kan ikke indbringes for anden administrativ myndighed.
§ 33 d.
Afgørelser truffet af synsvirksomhederne efter § 22, stk. 2, 1. pkt., § 23, § 24, stk. 1 og 4, og § 25, stk. 1 og 4, kan indbringes for Færdselsstyrelsen.
 Stk. 2. Klagefristen er 4 uger fra den dag, afgørelsen er meddelt.
Stk. 3. Færdselsstyrelsens afgørelser efter stk. 1 kan ikke indbringes for anden administrativ myndighed.« 7. I § 35, stk. 1, indsættes som 2. pkt.:
»På samme måde straffes den, som overtræder regler og vilkår fastsat i medfør af § 31, stk. 1 og 3.« § 2 Bekendtgørelsen træder i kraft den 1. december 2008.
