(Bidragscirkulæret) (Til alle amtsråd og  

 kommunalbestyrelser) Ifølge §§ 1 og 2 i lov nr. 338 af 19. juni 1974 om kommuners og  

 amtskommuners bidrag til statslige og private skoler og kurser skal kommuner  

 og amtskommuner yde bidrag til staten for elever ved  følgende statslige  

 eller private tilskudsberettigede institutioner:
 Kommunerne skal yde et bidrag til staten for hver elev, der er  

 hjemmehørende i kommunen, og som er optaget i en børnehaveklasse, en 1.-10.  

 klasse eller en grundskolekursusklasse ved en af de nævnte institutioner.
 Amtskommunerne og Københavns og Frederiksberg kommuner skal yde et  

 bidrag til staten for hver elev, der er hjemmehørende i amtskommunen  

 (Københavns eller Frederiksberg kommuner), og som modtager undervisning i en  

 gymnasieafdeling, en studenterkursusklasse eller en kursusklasse til højere  

 forberedelseseksamen ved en af de nævnte institutioner.
Efter lovens § 3 skal kommunernes og amtskommunernes bidrag pr. elev for  

 de statslige skolers og kursers vedkommende svare til statens  

 gennemsnitslige udgift pr. elev for de private skolers og kursers  

 vedkommende til statens gennemsnitlige tilskud pr. elev.  

 Undervisningsministeren fastsætter nærmere regler om beregningen af bidrag og  

 kan herunder bestemme, at visse skoler og kurser samt visse udgifter ikke  

 skal indgå i beregningen.
Undervisningsministeren kan endvidere bestemme, at  

 statens tilskud til private skoler, bortset fra øvelsesskoler, ikke opkræves  

 med det fulde beløb fra kommunerne.
 I henhold hertil fastsætter undervisningsministeriet herved efter  

 forhandling med Kommunernes Landsforening, Amtsrådsforeningen i Danmark og  

 Københavns og Frederiksberg kommuner følgende:
I.
Grundlaget for beregning af bidrag a.
En elev er hjemmehørende i den kommune, hvor den pågældende er  

 tilmeldt folkeregistret, og i den amtskommune, hvor elevens  

 folkeregisterkommune er beliggende.
På grundlag af skolernes elevoplysninger  

 og elevernes fordeling på kommuner og amtskommer  pr. 1. september  

 fastsættes hver kommunes og amtskommunes bidrag til staten for det følgende  

 finansår.
Bidragspligten for dette finansår berøres derfor ikke af, at eleven  

 efter den 1. september eventuelt er flyttet til en anden kommune/amtskommune  

 eller er udmeldt af den pågældende skole.
b.
Der fastsættes hvert år fire forskellige bidragssatser:
1. Det kommunale bidrag for elever ved for  

 tiden Tønder statsseminariums øvelsesskole, Brændegårdsskolen i Herning, Dalgasskolen i Skive, Seminarieskolen i Ålborg, Silkeborg seminariums øvelsesskole og Sorø Akademis skole, 8-10. klassetrin, baseres på udgiftstallene for statens tilskud til de nedenfor under 2  

 nævnte institutioner, idet der dog bortses for kostskolernes særlige  

 udgifter.
Den beregnede gennemsnitlige udgift pr. elev forhøjes derefter til  

 100/85.
2. Det kommunale bidrag for elever i  

friskoler og private grundskoler, herunder grundskoleklasser ved  

 private gymnasieskoler og studenterkursus og grundskoleelever i kombinerede  

 fri- og efterskoler, samt private grundskolekursus,  baseres på  

 udgiftstallene for statens tilskud til disse skoler og kursus, idet der dog  

 bortses fra kostskolernes særlige udgifter.
Den således beregnede  

 gennemsnitlige udgift pr. elev er efter forhandling med indenrigsministeren  

 nedsat til en lavere bidragsprocent, således at bidraget for tiden opkræves  

 med 65 pct. af den beregnede gennemsnitudgift.
 3. Det amtskommunale bidrag for elever ved  

statslige skoler og kurser samt ved kursus til HF på private  

 seminarier baseres på statens udgifter til driften af statens  

 gymnasieskoler, statens studenterkursus og statens kursus til HF, idet der  

 bortses fra kostskolernes særlige udgifter.
 4. Det amtskommunale bidrag for elever ved  

private skoler og kurser, bortset fra kursus til HF ved private  

 seminarier, baseres på udgiftstallene for statens tilskud til  

 gymnasieafdelinger, studenterkursusklasser og kursusklasser til HF ved  

 private gymnasier og private studenterkursus, idet der bortses fra  

 kostskolernes særlige udgifter.
II.
Fremgangsmåden ved opkrævning af bidrag a.
De for hver kommune og amtskommune beregnede bidrag modregnes i de  

 månedlige udbetalinger fra statsskattedirektoratet af indkomstskat, generelle  

 tilskud m.v.
b.
Bidragene opkræves med månedlige acontobeløb i det løbende finansår  

 beregnet på grundlag af elevtallene pr. 1. september i det forrige finansår,  

 d.v.s. 16 måneder før det løbende finansårs begyndelse.
Bidragene reguleres  

 endeligt 13 måneder efter finansårets udløb (i januar). Den endelige  

 beregning af bidragene sker på grundlag af de faktiske udgifter i det  

 finansår, bidraget vedrører (bidragsåret) i forhold til elevtallet pr. 1.  

 september i det nærmest forudgående finansår, d.v.s. 4 måneder før  

 bidragsårets begyndelse.
c.
I juni måned får kommunerne og amtskommunerne meddelelse om  

acontobidragene pr. elev for det efterfølgende finansår og om den  

 endelige regulering for det forudgående finansår.
 I september måned får den enkelte kommune og amtskommune meddelelse  

 om, med hvilke samlede beløb acontobidragene vil blive opkrævet for  

 det efterfølgende finansår.
 Der henvises til det i bilag 1 opstillede eksempel på beregning og  

 afregning af kommunale og amtskommunale bidrag til staten samt den i bilag 2  

 opstillede skematiske oversigt over tidsterminerne for meddelelse om bidrag  

 og afregning af endelige bidrag.
III.
Ikrafttrædelses- og overgangsbestemmelser m.v.
 Cirkulæret har virkning for de bidrag, der ydes for finansåret 1984 og  

 følgende finansår.
 For så vidt angår finansåret 1983 vil der dog i overensstemmelse med de  

 nye regler blive givet meddelelse om den endelige regulering af bidragene  

 allerede i juni 1984.
 Undervisningsministeriets cirkulære nr. 8 af 22. januar 1975 om ændringer  

 i byrdefordelingen pr. 1. april 1975 inden for undervisningsområdet,  

 undervisningsministeriets cirkulære nr. 95 af 30. april 1976 om ændringer i  

 kommunernes og amtskommunernes betaling til staten for elever i statslige og  

 private skoler og kurser med tilhørende vejledning samt  

 undervisningsministeriets cirkulæreskrivelse nr. 31 af 21. februar 1978 om  

 kommuners og amtskommuners betaling til staten for elever i statslige og  

 private skoler og kurser ophæves.
Undervisningsministeriet, den 10. juni  

 1983 P.M.V.
