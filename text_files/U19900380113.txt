 I protest mod loven om forlængelse af kollektive overenskomster af 31.  

 marts 1985 blev arbejdet nedlagt på en række arbejdspladser over hele landet.
For så vidt angår arbejdsnedlæggelserne på Entreprenørforeningens  

 område gennemførtes fællesmøder i begyndelsen af april 1985. Disse  

 arbejdsnedlæggelser blev indbragt for Arbejdsretten med påstand om bod.  

 Arbejdstagersiden påstod frifindelse bl.a. under påberåbelse af, at det ikke  

 var godtgjort, at de arbejdere, der var optaget på navnelisterne, havde  

 handlet overenskomststridigt Udtalt, at den arbejdsgiver, der kræver bod  

 pålagt, har bevisbyrden for, at der foreligger overenskomststridig strejke.  

 Men når der pågår landsomfattende overenskomststridige strejker, er  

 formodningen for, at arbejdstagere, der ikke møder på deres arbejdsplads,  

 deltager i de overenskomststridige strejker, så nærliggende, at det må  

 godtgøres, at udeblivelsen skyldes andre årsager.
Formodningen var ikke  

 afkræftet gennem en generel henvisning til mulig arbejdsmangel.
 Da fællesmøder efter hovedaftalens § 10 afholdes under  

 hovedorganisationernes medvirken, var det uden betydning, at enkelte forbund  

 ikke havde underskrevet et fællesmødereferat.
Arbejdstagerorganisationerne havde ikke ved på fællesmødet at erkende,  

 at der havde foreligget overenskomststridige arbejdsnedlæggelser, afskåret  

 sig fra senere at godtgøre, at der ikke forelå overenskomststridige  

 arbejdsnedlæggelser på en enkelt eller enkelte arbejdspladser.
Det kunne ikke  

 lastes klageren, at klageskrift først blev indgivet, da forlig måtte opgives.  

 Det var heller ikke i øvrigt godtgjort, at sagen var søgt trukket i langdrag.
 Loven, der bekendtgjordes i Lovtidende 1/4-1990 ansås som trådt i  

 kraft ved døgnets begyndelse.
 Herefter blev de arbejdere, det var anført på navnelisterne, pålagt  

 sædvanlig bod.
 Under disse sager, der er behandlet samlet, har Dansk Arbejdsgiverforening  

 dels for Entreprenørforeningen for en række medlemsvirksomheder, dels for de  

 ovenfor nævnte virksomheder indklaget Landsorganisationen i Danmark dels for  

 Specialarbejderforbundet i Danmark og Snedker- og Tømrerforbundet i Danmark  

 for et antal medlemmer af disse forbund, herunder Jord- og Betonarbejdernes  

 Fagforening, dels for Murerforbundet i Danmark for et antal medlemmer af  

 dette forbund for Arbejdsretten for overenskomstbrud.
 Der er oplyst følgende om sagernes nærmere omstændigheder:
Den 30. marts 1985 vedtog Folketinget et forslag til lov om  

 overenskomsternes forlængelse.
Loven blev stadfæstet den følgende dag.
I  

 lovens § 16 er det bestemt, at loven træder i kraft den 1. april 1985. Loven  

 blev kundgjort i Lovtidende mandag den 1. april 1985.
 I protest mod denne lov blev arbejdet nedlagt på en lang række  

 arbejdspladser, ligesom arbejdstagere på en række arbejdspladser, hvor  

 arbejdet allerede var nedlagt, undlod at genoptage dette.
 Der blev i anledning af arbejdsnedlæggelserne holdt mange fællesmøder.
Vedrørende de virksomheder, som er omfattet af de foreliggende sager, blev  

 der afholdt fællesmøder den 2. april, 3 april og 9. april 1985. På  

 fællesmøderne erkendte indklagede, at arbejdsnedlæggelserne var  

 overenskomststridige og gav tilsagn om at pålægge arbejdstagerne at genoptage  

 arbejdet snarest muligt.
Der blev fra arbejdstagersiden taget forbehold over  

 for antallet af deltagende arbejdstagere og tidspunkterne for deres  

 deltagelse i arbejdsnedlæggelserne.
Til brug for møderne var udarbejdet  

 bilag, som angav virksomhederne og de forbund, hvis medlemmer havde nedlagt  

 arbejdet, samt i en række tilfælde tillige den arbejdsplads, hvor arbejdet  

 var nedlagt.
Ved de to sidste møder indeholdt bilagene tillige henvisning til  

 indklagedes journalnummer.
Mødereferatet for den 2. april er foruden af Dansk  

 Arbejdsgiverforening og Landsorganisationen i Danmark underskrevet af  

 repræsentanter for en række forbund, men ikke af Murerforbundet og Jord- og  

 Betonarbejdernes Fagforening.
De to øvrige mødereferater er alene  

 underskrevet af de to hovedorganisationer.
Der førtes i den følgende tid forhandlinger for at opnå udenretlige  

 forlig.
Der forelå den 10. december 1985 et udkast til forlig mellem  

 Entreprenørforeningen og Specialarbejderforbundet indeholdende retningslinier  

 for afgørelse af spørgsmålet om bodsansvar, men forlig blev ikke indgået.  

 Derefter indgav klagerne den 25. februar 1986 klageskrift.
Klageskriftet var  

 bilagt navnelister.
I et supplerende klageskrift betegnet replik og dateret den 2. juli 1986  

 oplyste klagerne, at man for overskuelighedens skyld udskilte  

 arbejdsnedlæggelser iværksat af Murerforbundets medlemmer til en særskilt  

 sag.
Samtidig fremsendtes reviderede navnelister.
 Særskilt klageskrift vedrørende Murerforbundets medlemmer blev indgivet  

 den 31. juli 1986.
Der har været afholdt en række forberedende møder i Arbejdsretten samlet i  

 begge sager.
På det første møde den 5. februar 1987 blev sagen udsat med en  

 henstilling fra retsformanden om i videst muligt omfang at bringe sagen til  

 afslutning, og at indklagede, hvor dette ikke skete, fremlagde svarskrift.
Indklagede indsendte svarskrift den 23. marts 1987, hvori der tages  

 sædvanligt forbehold over for navnelisterne og redegøres for de enkelte  

 forbunds indsigelser.
I denne forbindelse anføres en række konkrete  

 omstændigheder, for at en række navngivne personer ikke burde pålægges bod.  

 Det er oplyst, at bod er frafaldet for disse personers vedkommende.
Sagerne blev herefter udsat til domsforhandling den 13. oktober 1987, men  

 sagerne måtte udsættes på grund af retsformandens sygdom.
I et retsmøde den  

 22. oktober 1987 udsattes sagen på en skriftlig præcisering fra begge parter  

 af de i sagerne foreliggende tvistigheder.
Sagerne har herefter gentagne  

 gange været udsat på parternes begæring.
I et retsmøde den 18. august 1988  

 gjorde rettens sekretær opmærksom på, at nogle sider i navnelisten bilag 9t  

 og 9u ikke var læselige.
Den 23. februar 1990 fremsendte indklagede et  

 processkrift, hvori man præciserede sine indsigelser.
Efter parternes  

 begæring afholdt rettens formand den 13. marts 1990 et udvidet forberedende  

 retsmøde med parterne og fremsatte herefter et forslag til retningslinier for  

 en forligsmæssig løsning.
Parterne kunne imidlertid ikke acceptere forslaget.
 Under domsforhandlingen har klageren nedlagt påstand om, at de medlemmer  

 af de indklagede forbund, som er optaget på navnelisterne bilag 9a til 9u i  

 sagen 86063 og bilag 1a til 1i i sagen 86277, pålægges bod for hver time, i  

 hvilken de har deltaget i de overenskomststridige arbejdsnedlæggelser i tiden  

 efter den 1. april 1985.
 Indklagede har påstået frifindelse.
 Der har ikke været bevisførelse under domsforhandlingen.
 Klageren har til støtte for sine påstand anført, at årsagen til, at sagen  

 er trukket så længe ud, er, at der har været ført mange forligsforhandlinger.
Der blev afholdt fællesmøder vedrørende alle de arbejdspladser, som er  

 omfattet af disse sager, umiddelbart efter at arbejdsnedlæggelserne var  

 påbegyndt.
På fællesmøderne erkendtes det, at arbejdsnedlæggelserne var  

 overenskomststridige, og der tages alene generelt forbehold over for  

 navnelisterne.
Dette er bindende for de enkelte forbund.
Det må derfor lægges  

 til grund, at der har været overenskomststridige arbejdsnedlæggelser på disse  

 arbejdspladser.
Hvis indklagede ønskede at protestere herimod, burde man have  

 gjort det i et svarskrift.
Der er aldrig afgivet svarskrift i sagen  

 vedrørende Murerforbundets medlemmer.
For så vidt der skulle have foreligget  

 arbejdsmangel, er det arbejdsgiveren, der bestemmer, om der skal ske  

 hjemsendelse, og i så fald har de hjemsendte krav på ventepenge, men det er  

 ikke krævet.
Navnelisterne er udfærdiget på grundlag af de foreliggende  

 oplysninger, og i de tilfælde, hvor der er fremkommet en konkret begrundet  

 indsigelse, har klageren frafaldet bod.
Hvad endelig angår spørgsmålet om bod for den 1. april 1985, har klagerne  

 anført, at loven bestemmer, at den træder i kraft den 1. april 1985, og der  

 er almindelig enighed om, at det er fra døgnets begyndelse.
Tidspunktet for  

 indrykkelsen i Lovtidende må i denne forbindelse være uden betydning.
Indklagede har til støtte for sin påstand anført, at der i tiden op til  

 den 1. april 1985 forekom arbejdsnedlæggelser, som ikke var i strid med  

 overenskomsterne.
Det bestrides imidlertid ikke, at arbejdsnedlæggelserne  

 efter den 1. april 1985 var overenskomststridige.
Ved de fællesmøder, som  

 blev afholdt i dagene umiddelbart efter, måtte alene arbejdsgivernes  

 oplysninger lægges til grund, og indklagedes erkendelse af, at  

 arbejdsnedlæggelserne var overenskomststridige, hvilede derfor på den  

 forudsætning, at der på de enkelte virksomheder var tale om strejke.  

 Arbejdsnedlæggelser andre steder kan have ført til, at der på nogle  

 arbejdspladser var arbejdsmangel og derfor slet ikke forelå strejke, og der  

 er da også over for nogle virksomheder rejst krav om ventepenge.
Med hensyn til beviset for, at der foreligger strejke, må der lægges vægt  

 på, at navnelister først fremkom med klageskriftet næsten et år efter, og at  

 navnelisterne var delvis ulæselige.
Det må tages i betragtning, at sagerne  

 angår bygge- og anlægssektoren med mange forskellige arbejdspladser, således  

 at indklagede skulle have fat i et stort antal personer.
Indklagede har  

 anmodet om at få de strejkendes personnumre, men disse fremkom først  

 efterhånden.
Dette har bevirket, at indklagede ikke har kunnet bevise, at der  

 ikke forelå overenskomststridige arbejdsnedlæggelser.
På den anden side har  

 klageren, som bevisbyrden må påhvile, og som har valgt ikke at føre vidner,  

 heller ikke bevist, at der var tale om overenskomststridige  

 arbejdsnedlæggelser.
Hvad angår spørgsmålet om bod for den 1. april 1985, har indklagede  

 anført, at loven, der angiver at træde i kraft den 1. april 1985, blev  

 indrykket i Lovtidende samme dag.
Lovtidende blev imidlertid først udgivet et  

 stykke op ad formiddagen formentlig omkring kl. 10. Loven får herved reelt en  

 vis tilbagevirkende kraft, og der foreligger intet konkret om, at Folketinget  

 har ønsket dette.
Det må føre til, at eventuelle arbejdsnedlæggelser den 1.  

 april ikke har været overenskomststridige, eller at bod herfor bør bortfalde  

 eller nedsættes.
 Arbejdsretten skal udtale:
 Da ingen af parterne har ønsket bevisførelse må retten delvis træffe sin  

 afgørelse ud fra mere generelle synspunkter.
Det ligger fast, at det påhviler den arbejdsgiver, der kræver pålagt bod,  

 at bevise, at den indklagede arbejdstager har deltaget i en  

 overenskomststridig strejke.
Når der som i det foreliggende tilfælde pågår  

 landsomfattende overenskomststridige strejker med samme baggrund, er  

 formodningen for, at de arbejdstagere, som ikke møder op på deres  

 arbejdsplads, deltager i de overenskomststridig arbejdsnedlæggelser  

 imidlertid så nærliggende, at det må godtgøres, at deres udeblivelse skyldes  

 andre årsager.
Formodningen kan ikke afkræftes ved en generel henvisning til,  

 at de overenskomststridige strejker kan tænkes at have medført arbejdsmangel  

 på andre arbejdspladser.
I så fald skulle arbejdsgiveren have hjemsendt de  

 ansatte, og der foreligger ikke oplysninger endsige bevis for dette.
De i Hovedaftalens § 10 omhandlede fællesmøder afholdes under  

 hovedorganisationernes medvirken, og afgørelser der træffes vedrørende de  

 forhandlede forhold, må være bindende for underorganisationerne.
Der er  

 derfor ikke afgørende for denne sag, at nogle af de indklagede forbund ikke  

 har medunderskrevet på referatet af fællesmødet den 2. april 1985, hvilket  

 for så vidt heller ikke har været bestridt af indklagede.
Det er indlysende, at det på grund af de omstændigheder, der forelå i  

 begyndelsen af april 1985, måtte bero på de enkelte arbejdsgiveres  

 oplysninger, på hvilke arbejdspladser der pågik overenskomststridige  

 arbejdsnedlæggelser.
Indklagede, hvis muligheder for at skaffe tilstrækkelige  

 oplysninger allerede til fællesmødet var begrænsede, har derfor ikke ved sin  

 erkendelse afskåret sig fra senere at godtgøre, at der på en enkelt eller  

 enkelte arbejdspladser ikke havde været strejker.
Det er ubestridt, at der forud for indgivelsen af klageskrift førtes  

 forhandlinger om et udenretligt forlig, og det kan derfor ikke lægges  

 klageren til last, at klageskrift først blev indgivet, da forlig måtte  

 opgives.
Det er heller ikke godtgjort, at klageren i øvrigt har søgt at  

 trække sagen i langdrag.
Det er hverken tidspunktet for indgivelse af  

 klageskrift eller de efterfølgende udsættelser af sagen, hvorom parterne har  

 været enige, der har forringet indklagedes bevismæssige stilling.
Indklagede  

 har fået de yderligere oplysninger, man har bedt om, og dette har da også  

 medført, at sagen efterfølgende er blevet hævet, for så vidt angår nogle  

 arbejdspladser, og at bod er frafaldet for en del arbejdstagere.
 Retten må herefter lægge til grund, at der har været overenskomststridige  

 arbejdsnedlæggelser på de arbejdspladser, som er omfattet af de to sager, og  

 at de på navnelisterne optagne personer har deltaget heri.
Afgørende for, fra hvilket tidspunkt bod skal pålægges, er, hvornår loven  

 om overenskomstforlængelse trådte i kraft.
Ifølge lov om udgivelsen af en  

 Lovtidende og en Ministerialtidende § 3 træder en lov, for så vidt den ikke  

 indeholder afvigende bestemmelse, i kraft ugedagen efter den dag, da det  

 nummer af Lovtidende, hvori den bekendtgøres, er udkommet.
Det er almindeligt  

 antaget, at loven træder i kraft fra døgnets begyndelse.
Loven om  

 overenskomsternes forlængelse træder ifølge en udtrykkelig bestemmelse i  

 kraft den 1. april 1985. Der er intet grundlag for at antage, at det ikke har  

 været Folketingets mening, at loven skulle træde i kraft fra døgnets  

 begyndelse den pågældende dag.
Loven er behørigt bekendtgjort, og det må være  

 uden betydning, at Lovtidende først blev udgivet i løbet af formiddagen.  

 Fredspligten er derfor indtrådt fra døgnets begyndelse den 1. april 1985, og  

 det har været overenskomststridigt ikke at følge lovens bestemmelse om at  

 arbejde denne dag.
Der kan således pålægges bod også for denne dag.
Da det  

 fra medierne var almindeligt kendt, at loven skulle træde i kraft denne dag,  

 findes der heller ikke grund til at lade bod bortfalde.
 Den forskyldte bod fastsættes til 20 kr. for ufaglærte og 24 kr. for  

 faglærte for hver strejketime.
 Indklagede skal betale 2.000 kr. i sagsomkostninger til Arbejdsretten.
 T h i k e n d e s f o r r e t :
 Hver af de på navnelisterne bilag 9a til 9u i sagen 86063 og bilag 1a til  

 1i i sagen 86277 optagne personer skal for hver time, i hvilken de har  

 deltaget i de overenskomststridige arbejdsnedlæggelser den 1. april 1985 og  

 følgende dage betale en bod på 20 kr. for ufaglærte og 24 kr. for faglærte.
 Boden tilfalder Dansk Arbejdsgiverforening.
 Indklagede skal betale 2.000 kr. i sagsomkostninger til Arbejdsretten.
 (* 1) Henvisninger: K 86.207E m.fl. (A 1988, s.32), K 10.554 (A 1987,  

 s.13), K 10.964 (A 1986, s.120), K. 10.111 (A 1985, s.10), K 10.560 (A 1986,  

 s.39).
