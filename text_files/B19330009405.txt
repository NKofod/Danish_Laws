 I Henhold til § 3 i Lov Nr. 119 af 20. April 1926 om Tilsyn med de af  

 Eksekutorer behandlede Dødsboer udfærdiges herved følgende Instruks angaaende  

 de tilsynsførende Myndigheders Virksomhed:
§ 1 Tilsynet med de af Eksekutorer behandlede Dødsboer udøves i København af  

 Præsidenten i Byretten og denne Rets Skifteafdelinger, udenfor København af  

 Skifteretten.
 Med Hensyn til Fordelingen af Tilsynsforretningerne mellem Præsidenten i  

 Byretten og denne Rets Skifteafdelinger henvises til de følgende Bestemmelser  

 i nærværende Instruks.
 Endvidere er Eksekutor med Hensyn til Boets Beholdninger af Værdipapirer  

 og kontante Midler undergivet Tilsyn af Justitsministeriets Kasseinspektører  

 efter Reglerne i nærværende Instruks.
§ 2 Naar Skifteretten har taget en Begæring om et Bos Udlevering til Eksekutor  

 til Følge, sender Skifteretten, i København vedkommende Skifteafdeling i  

 Byretten, straks Meddelelse herom med Angivelse af Eksekutorbevillingens Dato  

 til Justitsministeriet og i København tillige til Præsidenten i Byretten.
I Januar, April, Juli og Oktober Maaneder meddeler Skifteretterne  

 Skattedepartementet Fortegnelse over de Boer, som i Løbet af det forudgaaende  

 Kvartal er udleveret til Eksekutorbehandling.
Er i Løbet af et Aar ingen Boer  

 udleveret, afgives Indberetning herom i det paafølgende Aars Januar Maaned.
 Skifteprotokol og Kassebog autoriseres af Skifteretten, i København af  

 Præsidenten i Byretten.
§ 3 Det paahviler Skifteretten at paase, at der senest 6 Uger, efter at  

 Eksekutorbevillingen er meddelt - for Reassumtionsboer, efter at Eksekutors  

 Begæring om at erholde Boets Dokumenter udlaant i Anledning af Genoptagelsen  

 er imødekommet - indsendes:
 1. Bekræftet Genpart af afdødes testamentariske  

 Dispositioner.
 2. Udskrift af Begyndelses- og  

 Registreringsforretningen.
3. Fortegnelse over Arvinger og Legatarer,  

 indeholdende Oplysning om, hvorvidt de har givet Møde paa Skiftet, og om  

 nogle af dem er umyndige eller fraværende, jfr.
Skiftelov Nr. 155 af 30.  

 November 1874 § 14, i hvilket Fald det tillige skal oplyses, hvem der er  

 Værge for dem, og med hvilken Hjemmel Værgen fungerer.
4. Fortegnelse over Boets Aktiver og - i det Omfang  

 Oplysning derom haves - over dets Passiver.
Af Fortegnelsen skal fremgaa,  

 hvorledes Boets kontante Midler er anbragt, og paa hvis Navn Boets  

 Værdipapirer lyder.
 5. Forslag om Sikkerhedsstillelsens Størrelse og Art,  

 jfr. nedenfor § 4.
 Saafremt der i henhold til afdødes testamentariske Bestemmelse skal  

 oprettes Legater eller Stiftelser, er den tilsynsførende Myndighed berettiget  

 til at forlange, at der beskikkes Værge for disse, og der skal da snarest  

 indsendes Oplysning om, hvem der er beskikket til Værge, og af hvilken  

 Myndighed Beskikkelsen er foretaget.
 Den indsendte Udskrift af Begyndelses- og Registreringsforretningen  

 sammenholdes med den indsendte Fortegnelse over Boets Aktiver, og den  

 tilsynsførende myndighed er berettiget til at forlange sig tilstillet  

 Oplysning om de efter Begyndelses- og Registreringsforretningen foretagne  

 Dispositioner over de da forhaandenværende Aktiver.
 I København vil de indsendte Dokumenter snarest mulig af Skifteretten være  

 at tilstille Præsidenten i Byretten til Brug ved Fastsættelsen af den  

 Sikkerhed, som Eksekutor skal stille, jfr. nedenfor § 4, og ved Udøvelsen af  

 det efterfølgende Tilsyn.
§ 4 Senest 2 Maaneder, efter at Bevillingen er meddelt eller et Bos Dokumenter  

 er udlaant til Reassumtion, skal Eksekutor stille en passende Sikkerhed, hvis  

 Størrelse fastsættes af Skifteretten, i København af Præsidenten i Byretten,  

 efter Samraad med Eksekutor og under Hensyn til Boets Beskaffenhed og de  

 nærmere Forhold i det enkelte Tilfælde.
Ved Fastsættelsen af Sikkerhedens  

 Størrelse kan Hensyn tages til, om Boets Værdipapirer er deponerede eller  

 Eksekutors Adgang til at raade over Boets Aktiver paa anden Maade er  

 indskrænket.
Hvis Sikkerheden ikke stilles i Overensstemmelse med de for  

 Statens Kassebetjente gældende Regler, bestemmer den tilsynsførende  

 Myndighed, hvori Sikkerheden skal bestaa, samt hvorledes den skal anbringes.
Efter de for Statens Kassebetjente gældende Regler, jfr.
Bekendtgørelse  

 Nr. 122 af 3. Juni 1927, kan Sikkerheden bestaa i:
a.
Forsikringsbreve fra Selskaber, hvis Formaal er at tegne  

 Kautionsforsikring naar det paagældende Selskab har opnaaet  

 Finansministeriets Anerkendelse af, at dets Forsikringsbreve kan antages i  

 nævnte Øjemed.
b.
Danske Statsobligationer, af Staten garanterede Obligationer,  

 Nationalbankens Obligationer og Nationalbankaktier samt saadanne paa  

 Københavns Børs noterede Værdipapirer, hvori umyndiges Midler  

 anordningsmæssigt kan anbringes.
 Iøvrigt kan Sikkerheden kun bestaa i saadanne Værdipapirer, som den  

 tilsynsførende Myndighed mener at kunne godkende som Sikkerhed.
Forsikringsbreve deponeres hos den tilsynsførende Myndighed.
Denne bør  

 ikke modtage Værdipapirer til egen Opbevaring, men saadanne Papirer skal af  

 Eksekutor deponeres i Bank eller Sparekasse mod Recepisse, der tages i  

 Forvaring af den tilsynsførende Myndighed, og som skal indeholde Bestemmelse  

 om, at Udlevering kun maa finde Sted med denne Myndigheds paategnede  

 Tilladelse.
 Stilles Sikkerhed ved Tegning af Forsikring, vil det af den tilsynsførende  

 Myndighed være at paase, at Forsikringsdokumentet klausuleres saaledes, at  

 Forsikringen ikke kan hæves eller ændres uden skriftligt Samtykke fra den  

 tilsynsførende Myndighed, at der fra Forsikringsselskabet ufortøvet vil være  

 at sende Meddelelse til denne, for saa vidt Præmien ikke rettidig betales,  

 eller anden Misligholdelse finder Sted, samt at Forsikringen forbliver i  

 Kraft indtil en Maaned efter, at der er tilsendt den tilsynsførende Myndighed  

 Meddelelse om Misligholdelsen.
Sikkerheden kan under Boets Behandling forlanges forhøjet, naar  

 Omstændighederne taler derfor, ligesom den eventuelt kan nedsættes.
Den  

 frigives efter den tilsynsførende Myndigheds Bestemmelse, naar det godtgøres,  

 at samtlige i Boet interesserede samt det offentlige for Afgifternes  

 Vedkommende er fyldestgjort for deres Krav.
 For saa vidt Sikkerhed ikke stilles inden den foreskrevne Frist, skal Boet  

 ifølge Skifterettens Bestemmelse overgaa til Behandling af Skifteretten, jfr.  

 Lovens § 12, Punkt 1, b.
 Det har sit Forblivende ved Justitsministeriets Cirkulære Nr. 146 af 22.  

 Oktober 1930 angaaende Udgiften ved Tegning af Kautionsforsikring.
§ 5 Justitsministeriets Kasseinspektører skal paase, at boets kontante Midler  

 er anbragt i en Sparekasse eller Bank.
Det er tilladt Eksekutor at have et  

 til løbende Udbetalinger nødvendigt Beløb, dog højst 1,000 Kr., til Raadighed  

 som Kassebeholdning; med Hensyn til denne Kassebeholdning skal  

 Kasseinspektørerne paase, at den findes til Stede, uden at det dog kræves, at  

 den foreligger i særskilt Forvaring.
Endelig skal de paase, at Boets  

 Værdipapirer, der ikke er noteret paa afdødes navn, er noteret paa boets  

 Navn, for saa vidt saadan Notering kan ske; Afvigelse herfra kan dog ske,  

 saafremt alle Arvinger er myndige og til Skifteprotokollen har meddelt  

 Samtykke.
 Eksekutor er pligtig paa Kasseinspektørens Begæring at indfinde sig til  

 Boets Eftersyn paa Skifterettens Kontor i den Retskreds, hvor Eksekutor er  

 bosat, eller hvor Kasseinspektøren iøvrigt maatte bestemme det indenfor den  

 nævnte Retskreds eller den By, hvor Retskredsens Skifteret har Kontor.  

 Eksekutor skal til Eftersynet medbringe Boets Værdipapirer, Bøger og Akter.
 Om Udfaldet af de af kasseinspektørerne foretagne Eftersyn vil der være at  

 sende Indberetning til Justitsministeriet og til Skifteretten i København  

 Præsidenten i Byretten.
 Det paahviler Skifteretten, i København Præsidenten i Byretten, efter  

 Begæring at meddele Kasseinspektørerne Oplysning om, hvilke Boer der er  

 udleveret til Eksekutorbehandling, og som endnu henstaar usluttede, samt de  

 andre Oplysninger, som Kasseinspektørerne maatte ønske ved Udøvelsen af deres  

 Hverv.
Ligeledes kan Kasseinspektørerne til Brug ved deres Eftersyn erholde  

 udlaant de hos den tilsynsførende Myndighed beroende Dokumenter vedrørende de  

 enkelte Boer, særlig udskrifterne af Begyndelses- og  

 Registreringsforretningerne.
Endelig bør den tilsynsførende Myndighed af egen  

 Drift gennem Justitsministeriet gøre Kasseinspektørerne bekendt med saadanne  

 Forhold vedrørende Eksekutorboerne, som skønnes at være af Betydning for  

 Kasseinspektørernes Virksomhed.
 Dersom Kasseinspektøren har grundet Formodning om, at Eksekutor har gjort  

 sig skyldig i Misligheder med Hensyn til Behandlingen af Boets Midler, og  

 Kasseinspektøren nærer Betænkelighed ved at lade ham beholde Raadigheden over  

 Bomidlerne, indtil Justitsministeriet kan træffe Bestemmelse i Henhold til  

 Eksekutorlovens § 12, Stk. 1, Nr. 2 c, kan Kasseinspektøren træffe  

 Foranstaltninger til at hindre en Forrykkelse af Boets Tilstand, saasom ved  

 at foranledige Boets Værdipapirer og Bank- og Sparekassebøger deponeret hos  

 den stedlige Skifteret.
§ 6 Det paahviler Skifteretten, i København Præsidenten i Byretten, at paase,  

 at Boerne fremmes mest muligt, og at Eksekutor, naar et Bo ikke er sluttet  

 inden et Aar, efter at Bevillingen er meddelt, indsender Indberetning over  

 det usluttede Skifte efter det som Bilag til nærværende Instruks vedføjede  

 Skema.
Derefter skal, saa længe Boet henstaar usluttet, saadan Indberetning  

 afgives, naar der er forløbet et halvt Aar siden Fristen for Afgivelsen af  

 den sidste Indberetning.
Har Boets Behandling henstaaet længere end 2 Aar, er  

 den tilsynsførende Myndighed derhos berettiget til at forlange Indberetning  

 afgivet oftere.
 Den tilsynsførende Myndighed er endvidere berettiget til naar som helst at  

 forlange sig forelagt boets Skifteprotokol og Kassebog, de for Anbringelsen  

 af Boets kontante Midler udstedte Beviser (Bank- eller Sparekassebøger,  

 Kontokuranter m.v.) samt Boets Værdipapirer og Indtægts- og Udgiftsbilag.
§ 7 Paa det i Henhold til Reglerne i Lovens §§ 4 og 5, jfr. nærværende  

 Instruks §§ 3 og 6, fremkomne Grundlag undersøger den tilsynsførende  

 Myndighed - Skifteretten, i Københavns Præsidenten i Byretten -, om Boets  

 Behandling fremmes behørigt, og om der foreligger lovlig Repræsentation for  

 Arvinger og Legatarer.
For saa vidt der findes Mangler i saa Henseende, eller  

 der iøvrigt findes noget at indvende mod Skiftebehandlingens Forsvarlighed,  

 og Manglerne ikke ved Forhandling med Eksekutor snarest afhjælpes, skal  

 Indberetning til Justitsministeriet straks finde Sted.
Saadan Indberetning skal ligeledes straks finde Sted, for saa vidt der  

 efter den tilsynsførende Myndigheds Formening foreligger saadanne Forhold,  

 der medfører, at Boet maa overgaa til Behandling af Skifteretten, jfr.
Lovens  

 § 12, 1. Stk., Punkt 2.
§ 8 Naar Boet er opgjort, og Udbetaling til Kreditorer, Arvinger og Legatarer  

 har fundet Sted, samt Afgifterne til Statskassen er betalt, skal Eksekutor  

 snarest indsende Boet til Revision.
Indsendelsen sker i København til den af  

 Justitsministeren beskikkede Revisor, udenfor København til Skifteretten, til  

 hvilken Myndighed Boets Skifteprotokol og Kassebog med samtlige Bilag  

 afgives.
Samtidig med Boets Indsendelse til Revision skal Eksekutor, saafremt der i  

 Boet er tilfaldet umyndige Arv, sende Meddelelse herom samt om Arvens  

 Størrelse og om, hvorledes der er forholdt med den, til Skifteretten i den  

 Retskreds, i hvilken Værgemaalstilsynet skal føres (i København  

 Overformynderiet), jfr. herved § 2 i Justitsministeriets Bek.
Nr. 64 af 12.  

 Marts 1930.
 Naar et Bo er modtaget til Revision, tilstilles der straks  

 Justitsministeriet, Skattedepartementet, og i København tillige Præsidenten i  

 Byrettten Meddelelse herom.
§ 9 Revisionsmyndigheden bør paase, at umyndiges og fraværendes Midler, der  

 henhører under Overformynderiets Bestyrelse, er optagne paa de i  

 Bekendtgørelse af 2. September 1869 II C omhandlede Fortegnelser og er  

 indbetalt i Overformynderiet, og at testamentariske Bestemmelser om  

 Baandlæggelse af Midler er overholdt.
Endvidere bør den reviderende Myndighed  

 særlig have Opmærksomheden henvendt paa Bobehandlingens Forsvarlighed,  

 navnlig forsaavidt angaar umyndiges og fraværendes Tarv, paa Ansættelsen af  

 Boets Værdier og paa Afgifternes rigtige Beregning, derunder at Afgift er  

 berigtiget af udenfor Boet værende afgiftspligtige Erhvervelser.
Det bør  

 derhos ved Revisionen paases, at Eksekutor har givet Skifteretten Meddelelse,  

 for saa vidt der i et Bo er afgiftspligtige Erhvervelser, af hvilke Afgifter  

 ikke paa det foreliggende Skifte kan endelig berigtiges, og med Hensyn til  

 hvilke Boet efter de derom gældende Regler skal optages paa Skifterettens  

 aarlige Fortegnelse over sluttede Boer, i hvilke Kapitalarveafgift endnu ikke  

 er endeligt berigtiget, samt at Eksekutor har givet Skifteretten Underretning  

 om afgiftspligtige Erhvervelser, der er traadt i Kraft ved afdødes Død, men  

 som ikke hidrører fra afdøde, jfr. herved Finansministeriets Cirkulære Nr.  

 377 af 21. December 1908, Afsnit B.
I., Stk. 1 og 2. Revisionsmyndigheden bør  

 endelig paase, at Eksekutorerne behørig har afgivet de dem paahvilende  

 Indberetninger m.v., saasom til Skattevæsenet.
Der maa ikke gives Eksekutor Meddelelse om, at der intet er fundet at  

 erindre mod Boets Behandling eller mod en foreløbig Opgørelse i dette,  

 forinden der fra Skattedepartementet foreligger Meddelelse om, at dette ikke  

 paa Grundlag af den det tilstillede Indberetning, jfr.
Lov Nr. 147 af 10.  

 April 1922 § 24, ønsker at foretage videre.
 Tilsynsmyndigheden og Revisionsmyndigheden er pligtige at medvirke ved  

 Indhentning af de Oplysninger, som Finansministeriet anser for nødvendige for  

 dets Revision efter Lovens § 3.
 Naar Revisionen, der skal tilendebringes snarest muligt, er afsluttet,  

 sendes der straks Meddelelse herom til Eksekutor, i København tillige til  

 Skifteretten.
I København sender Revisionsmyndigheden derhos 1. Hovedrevisorat  

 Meddelelse om, hvorvidt der har været Afgifter at efterbetale i Boet og i  

 bekræftende Fald hvilke, samt naar og hvor de er betalt.
Udenfor København  

 optager Skifteretten det fornødne herom i sit Regnskab over Arveafgifter,  

 Retsafgifter m.m. til 1. Hovedrevisorat.
§ 10 Efter Revisionen skal Boets Akter opbevares i Skifterettens Arkiv.
Udlevering til Eksekutor af Boets Dokumenter bør kun ske efter skriftlig  

 Begæring, som indeholder fyldestgørende Oplysning om, hvortil Dokumenterne  

 skal bruges, navnlig om Skiftebehandlingen skal genoptages, eller der skal  

 berigtiges yderligere Afgifter til Staten.
Begæringen rettes til  

 Skifteretten, ogsaa i Tilfælde, hvor Boet efter den hidtil gældende Ordning  

 er blevet revideret af Amtet.
For saa vidt Udlevering finder Sted i Anledning af Berigtigelse af  

 Afgifter til Staten, skal der sendes Meddelelse til Skattedepartementet  

 herom.
Saadan Meddelelse kan optages paa de i Instruksens § 2 nævnte  

 Kvartalsindberetninger.
§ 11 Paa tilsvarende Maade som i §§ 8-9 foreskrevet foregaar Revision af  

 foreløbig Opgørelse af Boet i Henhold til Arveafgiftslov Nr. 147 af 10. April  

 1922 § 24.
 Skifteretten paaser, at foreløbig Opgørelse og Indbetaling af  

 Skifteafgift, Arveafgift samt Erlæggelse af Repartitionsstempel rettidig  

 finder Sted, samt indsender i Januar, April, Juli og Oktober Maaneder til  

 Skattedepartementet Fortegnelse over de Boer, hvorpaa denne Bestemmelse i  

 Løbet af det forudgaaende Kvartal er kommet til Anvendelse.
§ 12 Naar Bobehandlingen genoptages paa Grundlag af den oprindelig meddelte  

 Eksekutorbevilling, skal Eksekutor straks indsende Meddelelse herom til  

 Skifteretten, hvorfra Meddelelse om Genoptagelsen derefter tilstilles  

 Justitsministeriet og Skattedepartementet, i København tillige Præsidenten i  

 Byretten.
§ 13 Den i Tilsynslovens § 13 omhandlede Afgift indbetales til vedkommende  

 Skifteret umiddelbart efter, at den i Boet affattede Opgørelse er godkendt af  

 Boets Vedkommende, eller der ikke længere med Retsvirkning kan gøres  

 Indsigelse imod, at Udbetaling i Henhold til Opgørelsen finder Sted.
Ved  

 Indbetalingen afleveres Anmeldelse over Afgiftens Beregning paa samme Maade  

 som ved Indbetaling af Skifteafgift.
 Nærmere Regler om Berigtigelse af Afgifter iøvrigt og om Meddelelse af de  

 til Afgiftsrevisionen fornødne Oplysninger vil eventuelt blive givet af  

 Finansministeriet.
§ 14 Denne Instruks træder i Kraft den 1. April 1933. Fra samme Tidspunkt at  

 regne ophæves Instruks Nr. 186 af 30. Juni 1926 med Tillægsinstruks Nr. 230  

 af 30. August 1927.
 Justitsministeriet, den 22. Marts 1933.
 Zahle.
 /Bilfeldt.
 Bilag.
 Indberetning over usluttede Skifter.
