(til alle kommuner og amtskommuner) Folketinget har den 14. maj 1996 enstemmigt og uden ændringer vedtaget  

 lovforslag nr. 209 om støtte- og kontaktpersonordning for sindslidende.
Loven  

 er udarbejdet i overensstemmelse med aftalen om anvendelsen af  

 satsreguleringspulje og træder i kraft med virkning fra 1. august 1996..
Lovforslaget med bemærkninger vedlægges til orientering. (* 1) Endvidere vedlægges Folketingets Socialudvalgs betænkning over  

 lovforslaget. (* 1) Med loven får kommunalbestyrelsen ansvar for, at der er en støtte- og  

 kontaktpersonordning for sindslidende, som tilrettelægges på kommunens  

 ansvar.
Målgruppen for loven er de mest socialt udsatte og isolerede grupper  

 af sindslidende, som ikke almindeligvis gør brug af eller kan gøre brug af de  

 allerede etablerede tilbud.
Loven skal endvidere ses i sammenhæng med både den hidtidige og den  

 fremtidige indsats for sindslidende.
Det er hensigten, at støtte- og  

 kontaktpersonordningen skal være et supplement til andre tilbud og ikke en  

 erstatning for disse.
Tilbudet gives i dialog med den sindslidende og på den sindslidendes  

 præmisser.
Den sindslidende kan afslå at tage imod et tilbud om en støtte- og  

 kontaktperson.
Ordningerne tilrettelægges mest hensigtsmæssigt, hvis frivillige støtte-  

 og kontaktpersoner ikke står alene, men indgår som et supplement til en  

 professionel ordning.
Det bør sikres, at der kan gives supervision til hver  

 enkelt støtte- og kontaktperson.
Der bør ligeledes tilrettelægges  

 undervisningsforløb for de enkelte støtte- og kontaktpersoner.
 Udgifterne til støtte- og kontaktpersonordninger finansieres som ved andre  

 sociale servicetilbud til personer med sindslidelser; det vil sige med delt  

 finansiering mellem amtskommune og kommune.
 Den foreslåede ændring forventes at medføre merudgifter for kommuner og  

 amtskommuner på 25 mill. kr. i 1996 og 60 mill. kr. i de efterfølgende år,  

 svarende til de via satspuljeforliget afsatte rammer.
 Ordningen tages op til revision inden udgangen af 1999.
 I forbindelse med lovens ikrafttræden vil der blive udsendt vejledning.
Med venlig hilsen Karen Jespersen /Kirsten List Larsen (* 1) Lovforslaget og betænkningen er ikke medtaget her.
