 Den 20. december 1984 undertegnedes i New Delhi en overenskomst mellem  

 Danmark og Indien, i medfør af hvilken den danske regering yder Indien et  

 statslån på 240 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrist og skal efter en afdragsfri periode på 10 år tilbagebetales  

 i 50 halvårlige rater a 4.800.000 kroner, første gang den 1. april 1995,  

 sidste gang den 1. oktober 2019. Lånet er aftalt udnyttet til finansiering af  

 rådgivningsbistand og licenser i forbindelse med et kunstgødningsanlæg, af  

 katalysatorer til dette anlæg, af udstyr til et forbrændingsanlæg, af et  

 skoleskib til handelsflåden og af reservedele til et fiskeri- og  

 havundersøgelsesskib.
