71. Avlskontrol af læggekartofler Retsgrundlag Lov nr. 534 af 13. december 1972 om handel med frø, såsæd, læggekartofler  

 og planter, og senest ændret ved lov nr. 798 af 11. december 1987. (40.91) Landbrugsministeriets bekendtgørelse nr. 499 af 28. september 1984 om  

 læggekartofler, og senest ændret ved Landbrugsministeriets bekendtgørelse nr.  

 795 af 11. december 1987. (40.89) Statens Plantetilsyns regler af 1. oktober 1984 for avlskontrol,  

 opbevaring og opsortering af læggekartofler. (40.73) Formularer Nr. 77. Blanket vedr. undersøgelse af jordprøver for  

 kartoffelcystenematoder.
 Nr. 207. Ansøgning om autorisation til avl af læggekartofler.
 Nr. 208. Anmeldelse til avlskontrol af læggekartofler.
 Nr. 209. Avlskontrolrapport for læggekartofler.
 Nr. 210. Nedklasseficering/kassation ved avlskontrol af læggekartofler.
71.1 Avlskontrolregler læggekartofler Statens Plantetilsyns regler af 1. oktober 1984 for avlskontrol,  

 opbevaring og opsortering af læggekartofler (se bilag 1).
71.2 Autorisation 71.2.1 Autorisation af avlere Skema til ansøgning om autorisation rekvireres hos Center for Landbrug.  

 Med ansøgningsskemaet følger bekendtgørelse om læggekartofler,  

 avlskontrolregler, sortsliste, vejledning i udarbejdelse af skitser og  

 adresseliste over SPT's lokalkontorer.
Ansøgningen skal være Center for Landbrug i hænde senest den 15. oktober  

 året før produktionen finder sted.
Ansøgningen skal medfølges af en skitse  

 over ejendommens samlede arealer inklusiv samdriftsarealer.
Autorisationen kan ikke meddeles, hvis ejendommen er registreret  

 nematodlokalitet eller der foretages samdrift med arealer fra ejendomme  

 registreret som nematodlokalitet.
Efter skriftlig ansøgning kan der meddeles  

 dispensation med særlige betingelser for avl af kartofler, herunder udtagning  

 af jordprøver m.v.
71.2.2 EDB-registrering og meddelelse om autorisation EDB-registrering foretages som beskrevet i kap. 25. Avleren meddeles  

 autorisation (se bilag 2).
 På Center for Landbrug oprettes sagsmappe i klientjournal til brug ved  

 arkivering af skrivelser m.v. vedrørende sagen.
 På lokalkontoret oprettes sagsmappe indeholdende skitser samt kopi af  

 skrivelser m.v.
71.2.3 Ændring af autorisation Ændringer i autorisationen (avlerkategori, ejerforhold og arealer) kan  

 finde sted efter skriftlig ansøgning indgivet til Center for Landbrug inden  

 den 15. oktober.
 Ved udlæg af en lavere klasse end avleren er autoriseret til vil avlerens  

 autorisation blive ændret tilsvarende af Center for Landbrug (se 71.4.3.).
71.2.4 Indsendelse af skitser til jordprøveudtagning Skitser med angivelse af hvilke arealer, hvor der skal avles  

 læggekartofler, indsendes til lokalkontoret senest den 15. oktober året før  

 produktionen skal finde sted.
Avlere, der indsender skitser efter denne dato,  

 kan ikke påregne, at jordprøver udtages inden vækstsæsonen.
Ved modtagelse datostemples skitserne og reg.nr. påføres.
Desuden  

 kontrolleres det, at de anmeldte arealer er omfattet af autorisationen.
71.3 Jordprøver 71.3.1 Udtagning af jordprøver Der udtages 1 jordprøve pr. ha.
Hver prøve består af 50 stik, der udtages  

 ved at »zig-zagge« på tværs i marken.
Posenr. angives på skitsen  

 for arealet, hvor prøverne er udtaget.
Endvidere påføres blanketnr. og  

 udtagelsesdato. (Se endvidere 62.2.2).
 Der må kun påføres en enkelt avler på hver formular 77. Papirgangene er  

 angivet i kapitel 62.
 Jordprøverne sendes sammen med form. 77 til Statens Plantetilsyns  

 laboratorium.
71.3.2 Undersøgelse af jordprøver Jordprøverne undersøges for kartoffelsystenematoder på tilsynets  

 laboratorium.
Resultatet påføres blanketten, som derefter sendes til det  

 relevante lokalkontor samt til Center for Landbrug.
71.3.3 Orientering om resultatet af jordprøverne »Center for Landbrug orienterer avleren skriftligt om resultatet af  

 jordprøverne.
I tilfælde af, at ejendommen skal registreres som  

 metatodlokalitet, meddeles midlertidige restriktioner, for at avleren kan  

 disponere herefter.
71.4 Anmeldelsen 71.4.1 Udsendelse af anmeldelse til avlskontrol Anmeldelsesskema til avlskontrol sendes fra Sekretariatet til alle  

 autoriserede avlere sammen med vejledning, skema vedr. forpagtningsforhold og  

 andet materiale, der udarbejdes af Center for Landbrug.
71.4.2 Anmeldelse til avlskontrol Anmeldelse til avlskontrol skal være Center for Landbrug i hænde senest  

 den 15. maj.
Anmeldelsen skal være bilagt dokumentation for indkøbt  

 avlsmateriale.
Som dokumentation accepteres kun en faktura med oplysninger om  

 avlernr., sorterevirksomhedsnr., klasse, sortsnavn og mængde.
71.4.3 Behandling af anmeldelse til avlskontrol Ved behandling af anmeldelserne kontrolleres det, at disse er korrekt  

 udfyldt, samt at der er angivet rigtige oplysninger, dvs. om oprindelsen er  

 korrekt.
 Behandling af anmeldelserne foregår efter følgende retningslinier:
 Anmeldelsen skal være underskrevet af avleren selv.
På hver linie skal alle kolonnerne være udfyldt.
Der må ikke være mere  

 end en oplysning i hver kolonne pr. linie.
Modsat må en oplysning kun omfatte  

 en linie.
Der skal være mindst 3 (præbasis dog 4) kartoffelfrie år mellem avl  

 af kartofler.
 Anmeldt antal ha skal svare til indkøbt mængde avlsmateriale, idet der  

 gennemsnitlig anvendes ca. 25 hkg pr. ha.
Alt indkøbt avlsmateriale skal være dokumenteret.
Oplysningerne fra  

 faktura/partiinspektionsmeddelelse og anmeldelsen sammenholdes ved kontrol i  

 EDB-systemet med godkendt avl fra forudgående år.
Anvendelse af eget avlsmateriale kontrolleres med avlskontrolresultaterne  

 fra forrige år.
Evt. korrigeres klassen.
 Anvender avleren avlsmateriale i en klasse under avlerkategorien, ændres  

 avlerens autorisation i overensstemmelse med den laveste klasse anvendt  

 avlsmateriale.
 Anmeldelser med fejl og mangler returneres til avlerne (se bilag 3).
71.4.4 Udarbejdelse af statistik over anmeldte arealer Der udarbejdes en statistik over anmeldte arealer opgjort på sorter,  

 klasser og antal ha.
71.4.5 Udsendelse af materiale til lokalkontorerne Til brug ved markkontrollen udskriver Sekretariatet avlskontrolrapporterne  

 (form. 209) i lokalkontororden.
Desuden udskrives planlægningslister samt en  

 sortsopgørelse med angivelse af antal anmeldte ha.
 Materialet sendes til lokalkontorerne.
71.4.6 Fastsættelse af luge- og nedvisningsdatoer »Nedvisningsudvalget« fastsætter hvert år terminerne for lugning  

 og nedvisning for de enkelte sorter på baggrund af sorternes tidlighed årets  

 klimatiske forhold, mængden af virusoverførende bladlus m.v.
 »Nedvisningsudvalget« består af 2 repræsentanter for erhvervet,  

 Landskonsulenten for kartoffelavl samt 1 repræsentant for tilsynet.
7.4.7 Udsendelse af meddelelser om lugedatoer Terminerne for lugning og nedvisning meddeles skriftligt til alle avlere i  

 juni måned.
71.5 Kontrol i marken 71.5.1 Marksyn Det første besøg hos avleren i vækstsæsonen er marksynet, som gennemføres  

 umiddelbart efter lugningsfristen.
Ved marksynet kontrolleres de  

 dyrkningsmæssige forhold og sygdomsforekomsten.
 Under kontrollen af de dyrkningsmæssige forhold skal man være opmærksom på  

 følgende:
Afstandskravet til ikke-kontrollerede arealer med kartofler Anden sort i forageren Antal kartoffelfrie år Afmærkning samt forekomst af ikke-anmeldte kartoffelarealer Kontrol af sygdomme m.v. har til formål at vurdere markens standard m.h.t.  

 sygdomme, sortsrenhed og kulturtilstanden i øvrigt.
Før kontrollen påbegyndes skal fodtøj omhyggeligt rengøres og vaskes for  

 jord.
Endvidere desinficeres bukser m.v.
I første omgang danner man sig et overblik over markens standard ved at  

 zig-zagge igennem marken.
Er det ikke muligt at vurdere marken p.g.a.  

 sprøjteskade, overgødskning m.v., kasseres marken (form. 210).
 Konstateres der ingen sygdomme e.l. godkendes marken, og der noteres 0 i  

 de relevante kolonner på form. 209. Ved enkelte syge planter noteres også 0.
Konstateres der flere syge planter eller andet skal der foretages en  

 egentlig optælling.
Optællingen skal i videst mulig omfang repræsentere  

 totalforekomsten i hele marken.
En optælling består som minimum af en tælling af 100 planter 5 steder i  

 marken.
Er der stor variation imellem de enkelte tællinger tælles yderligere  

 5 x 100 planter.
 Hvis man ved kontrollen i marken opserverer lugehuller, hvor knolde ikke  

 er fjernet eller toppen ikke nedgravet eller fjernet, kasseres marken.
71.5.2 Bladprøver Er der mistanke om forekomst af virus x udtagne bladprøver.
Hver prøve  

 består af 100 blade.
Det mest repræsentative blad er det øverste småblad.  

 Bladprøver kan udtages, såfremt der er symptomer på planterne i flere marker  

 eller rækker i en mark.
71.5.3 Nedvisningskontrol Det andet besøg hos avleren i vækstsæsonen er nedvisningskontrollen, som  

 gennemføres umiddelbart efter fristen for nedvisning.
Ved  

 nedvisningskontrollen skal det sikres, at hele arealet er totalt nedvisnet.  

 Med nedvisnet menes, at kartoffeltoppene er helt døde (intet grønt). Det skal  

 ved kontrollen sikres, at også forageren og rækkerne op til skel er  

 nedvisnet.
Arealer klassificeret i kl.
A ved marksynet skal ikke  

 nedvisnes/kontrolleres.
Opformeringsmaterialet ved delvis udskiftning skal  

 ikke nedvisnes/kontrolleres.
Alle øvrige arealer med læggekartofler skal  

 nedvisnes/kontrolleres.
 Hvis marken er korrekt nedvisnet noteres »j« og ellers  

 »n« i kolonnen for nedvisning (kolonne 20) på form. 209.
71.5.4 Meddelelse til avleren ved kassation/nedklassificering Hvis et areal nedklassificeres eller kasseres ved markkontrollen skal  

 avleren have meddelelse herom umiddelbart efter kontrollens afslutning,  

 således at en eventuel ankesag kan blive behandlet optimalt.
Meddelelsen  

 gives ved form. 210.
71.5.5 EDB-registrering af avlskontrolresultat Resultaterne fra avlskontrollen indsendes til Center for Landbrug,  

 umiddelbart efter kontrollen er afsluttet ved en avler.
 Resultaterne EDB-registreres løbende.
71.6 Foreløbigt resultat 71.6.1 Udsendelse af foreløbigt resultat og sortsliste Når alle resultater fra markkontrollen er EDB-registreret udsendes det  

 foreløbige resultat fra avlskontrollen til avlerne.
Endvidere sendes  

 resultatet til lokalkontorerne, samt til avlerens aftager, hvis avleren har  

 indsendt en erklæring herom til Center for Landbrug.
Sammen med avlskontrolresultatet udsendes en liste over de sorter, der må  

 anmeldes ti avlskontrol det følgende år.
Sortslisten skal være avleren i  

 hænde senest 1. oktober (se bilag 4).
 Denne udsendelse foretages af Sekretariatet.
71.6.2 Udarbejdelse af foreløbig statistik Der udarbejdes en foreløbig statistik over resultatet af avlskontrollen  

 opgjort på sorter, klasser og antal ha.
71.7 Knoldprøver 71.7.1 Udtagning af knoldprøver Knoldprøver udtages i følgende arealer:
 I nævnte arealer udtages knoldprøver efter følgende retningslinjer:
 Der udtages en knoldprøve pr. mark (der er 2 marker, når de er fysisk  

 adskilt).
 Der udtages en knoldprøve pr. 5 ha.
 Der udtages ikke knoldprøver i opformeringsmaterialet ved delvis  

 udskiftning.
 En prøve består af 100 knolde.
 Prøven udtages i marken med 1 knold pr. plante.
 Knoldene udtages i hele marken efter samme princip som jordprøverne.
Ved undtagelsesvis udtagning af prøver i kule/boks udtages knolde flere  

 steder, så prøven bliver så repræsentativ som muligt.
På disse prøver angives  

 kule/box.
 Prøven skal opbevares og fremsendes i netsække, og den skal være mærket  

 ind- og udvendigt med avlernummer, sort, klasse, linienummer, dato og  

 kontrollør.
71.8 Vinterafprøvning 71.8.1 Undersøgelse af knoldprøver Knoldprøver (se 71.7.1) undersøges på Forsøgsgården Godthåb.
Herfra  

 fremsendes resultaterne løbende ti Center for Landbrug, der meddeler avleren  

 resultaterne umiddelbart efter (se bilag 5).
71.8.2 EDB-registrering af vinterafprøvningsresultat Vinterafprøvningsresultatet EDB-registreres på Center for Landbrug, der på  

 grundlag af resultatet foretager den endelige klassificering.
71.9 Endeligt avlskontrolresultat 71.9.1 Udsendelse af endeligt avlskontrolresultat Når EDB-registrering af alle vinterafprøvningsresultaterne fra en avler er  

 afsluttet, udskrives det endelige avlskontrolresultat, der sendes til  

 avleren, lokalkontoret samt til evt. aftagerfirma.
 Udsendelsen finder sted fra Center for Landbrug.
71.9.2 Udarbejdelse af endelig statistik Når alle arealer er endelig klassificeret, EDB-udskrives den endelige  

 statistik over avlskontrollen opgjort på sorter, klasser og antal ha.
