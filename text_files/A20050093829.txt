Bekendtgørelse  

 af lov om registreret partnerskab Herved bekendtgøres lov nr. 372 af 7. juni 1989 om  

 registreret partnerskab med de ændringer, der følger af lov nr. 821 af 19.  

 december  

 1989, § 36 i lov nr. 387 af 14. juni 1995, lov nr. 360 af 2. juni 1999, § 6 i  

 lov  

 nr. 446 af 9. juni 2004 og § 4 i lov nr. 525 af 24. juni 2005. Den  

 bekendtgjorte  

 lovtekst gælder først fuldt ud fra den 1. januar 2007, jf. § 5, stk. 2.
 § 1.  

  

 To  

 personer af samme køn kan lade deres partnerskab registrere.
Registrering § 2.  

  

 Ægteskabslovens  

 kapitel 1 og 2 finder tilsvarende anvendelse på registrering af partnerskab,  

 bortset fra §§ 14-17, § 20, stk. 3, og § 22, stk. 1.  

 Ved registrering af partnerskab skal dog også betingelserne i stk. 2  

 være  

 opfyldt.
Stk. 2.  

  

 Registrering af  

 partnerskab kan kun ske, hvis 1)  

 	  

 en af parterne har  

 bopæl her i landet og dansk statsborgerskab, eller 2)  

 	  

 begge parter har haft  

 bopæl her i landet i de sidste to år før registreringen.
 Stk. 3.  

  

 Statsborgerskab  

 i Norge, Sverige, Finland eller Island sidestilles med dansk statsborgerskab  

 efter stk. 2. Bopæl i Norge, Sverige, Finland eller Island sidestilles  

 med  

 bopæl her i landet efter stk. 2. Ministeren for familie- og  

 forbrugeranliggender kan bestemme, at statsborgerskab og bopæl i et andet  

 land  

 med en lovgivning om registreret partnerskab, der svarer til den danske,  

 ligeledes skal sidestilles med dansk statsborgerskab og bopæl her i landet.
 Stk. 4.  

  

 Regler om  

 fremgangsmåden ved registrering af partnerskab fastsættes af ministeren for  

 familie-  

 og forbrugeranliggender.
Retsvirkninger § 3.  

  

 Registrering  

 af partnerskab har med de i § 4 anførte undtagelser samme retsvirkninger som  

 indgåelse af ægteskab.
 Stk. 2.  

  

 Bestemmelser i  

 dansk lovgivning, som omhandler ægteskab og ægtefæller, skal anvendes  

 tilsvarende på registreret partnerskab og registrerede partnere.
 § 4.  

  

 Adoptionslovens  

 regler om ægtefæller finder ikke anvendelse på det registrerede partnerskab.  

 Dog  

 kan en registreret partner adoptere den anden partners barn, medmindre der er  

 tale om et adoptivbarn fra et andet land.
 Stk. 2.  

  

 § 11, 2. pkt.  

1) ,  

 og § 14, stk. 4, i lov om forældremyndighed og samvær finder ikke anvendelse  

 på  

 det registrerede partnerskab.
 Stk. 3.  

  

 Bestemmelser i  

 dansk lovgivning, der indeholder særlige regler om den ene part i et ægteskab  

 bestemt ved dennes køn, finder ikke anvendelse på det registrerede  

 partnerskab.
 Stk. 4.  

  

 Bestemmelser i  

 internationale traktater finder ikke anvendelse på det registrerede  

 partnerskab,  

 medmindre medkontrahenterne tilslutter sig dette.
Opløsning § 5.  

  

 Ægteskabslovens  

 kapitel 3, 4 og 5 og retsplejelovens kapitel 42 finder tilsvarende anvendelse  

 på opløsning af et registreret partnerskab, jf. dog stk. 2 og 3.
 Stk. 2.  

  

 Ægteskabslovens  

 § 40 anvendes ikke ved opløsning af et registreret partnerskab  

2) .
 Stk. 3.  

  

 Hvis ingen af  

 parterne bor i et land, der er omfattet af § 2, stk. 3, kan  

 registreret partnerskab indgået her i landet uanset retsplejelovens  

 § 448  

 c altid opløses her.
 Ikrafttrædelsesbestemmelser m.v.
 § 6.  

  

 Loven  

 træder i kraft den 1. oktober 1989.
 § 6 a.  

  

 Ved overenskomst med fremmed stat eller af ministeren for familie- og  

 forbrugeranliggender kan der fastsættes regler om forholdet mellem dansk og  

 anden stats lovgivning om registreret partnerskab.
 § 7.  

  

 Loven  

 gælder ikke for Færøerne og Grønland, men kan ved kongelig anordning helt  

 eller  

 delvis sættes i kraft for disse landsdele med de afvigelser, som de særlige  

 færøske og grønlandske forhold tilsiger.
Familiestyrelsen, den 10. oktober  

 2005 Dorrit Sylvest Nielsen /Lars Thøgersen 1)  

 Henvisningen vedrører nu rettelig § 11, stk. 2, i lov nr. 387 af 14. juni  

 1995  

 om forældremyndighed og samvær, jf. § 3, nr. 2, i lov nr. 446 af 9. juni  

 2004.
 2)  Indtil den 1. januar 2007  

 har § 5, stk. 2,  

 følgende ordlyd: Ægteskabslovens § 43, stk. 1, anvendes ikke ved  

 opløsning af  

 registreret partnerskab., jf. § 4 og § 5, stk. 1, i lov nr. 525 af 24.  

 juni  

 2005.
