 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet følgende:
 § 1.  Fritidsfartøjer må kun benytte sejlrenden i Fanø  

 Lo for direkte passage mellem Fanø Lo fyr og havneanlæggene i Nordby.
 Stk. 2.  Fartøjer, der er forsynet med motor, skal  

 benytte denne under passagen.
 Stk. 3.  Sejlads skal såvidt muligt finde sted i  

 sejlrendens styrbordside uden for afmærkningen.
 § 2.  Udgående fritidsfartøjer må kun passere  

 sejlrenden umiddelbart efter færgens ankomst til eller afgang fra færgelejet  

 i Nordby.
 Stk. 2.  Indgående fritidsfartøjer må kun passere  

 sejlrenden umiddelbart efter færgens passage af Fanø Lo fyr.
 § 3.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 4.  Bekendtgørelsen træder i kraft ved  

 offentliggørelsen i Lovtidende.
