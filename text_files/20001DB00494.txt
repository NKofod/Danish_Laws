Betænkning afgivet af Skatteudvalget den  

 16. maj 2001 Betænkning over Forslag til folketingsbeslutning om  

 nedsættelse af beskatningen på motorcykler [af Kim Behnke (FRI) m.fl.] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 12. januar 2001. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 9 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danske Motorcyklisters Råd, MC Touring Club, Motorcykelbranchens Landsforbund og Nyhedsgruppen: dk.fritid.motorcykel.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Danske Motorcyklisters Råd, MC Touring Club og Motorcykelbranchens Landsforbund.
Spørgsmål Udvalget har stillet 85 spørgsmål til  

 skatteministeren og 15 spørgsmål til trafikministeren til  

 skriftlig besvarelse, som disse har besvaret.
2. Indstillinger og politiske bemærkninger Et flertal i udvalget (V, KF, DF, CD, KRF, Kirsten  

 Jacobsen (UP) og Kim Behnke (UP)) indstiller beslutningsforslaget til  

vedtagelse uændret.
Kirsten Jacobsen (UP) og Kim Behnke (UP) bemærker,  

 at tiden er moden til at få de danske afgifter på motorcykler  

 moderniseret.
Der er behov for at sænke afgiften generelt, så det  

 bliver mere attraktivt for borgerne at anvende motorcykel som alternativ til  

 familiens anden bil.
Flere små motorcykler vil kunne forbedre  

 miljøet og trafikmiljøet i storbyerne.
En moderne  

 afgiftsstruktur vil også skulle indeholde tilskønnelse til at  

 anvende motorcykler med det nyeste sikkerhedsudstyr, f.eks.  ABS-bremser, og  

 anvende motorcykler med lavere miljøpåvirkning, f.eks.  

 katalysator.
Under udvalgsarbejdet er der gennem mange  

 spørgsmål og svar blevet foretaget en grundig gennemgang af alle  

 relevante forhold omkring motorcykler.
Det ligger således nu fast, at  

 påstanden om, at motorcykler er langt farligere at køre end  

 biler, ikke er korrekt.
Det er blevet dokumenteret, at 1/3 af alle  

 importerede motorcykler er gamle, miljøbelastende maskiner, der kunne  

 erstattes af moderne maskiner med mindre miljøbelastning ved lavere  

 afgifter.
Det er blevet sandsynliggjort, at lavere afgifter vil resultere i  

 større salg af fabriksnye motorcykler og dermed et provenuregnskab,  

 som bør være overkommeligt.
Konjukturudsving har betydet  

 milliardtab for statens indtægter fra registreringsafgiften fra biler.  

 Dette tab har regeringen ingen problemer med at finde dækning for.
Hvis  

 viljen var til stede, ville regeringen derfor også nemt kunne finde  

 dækning for at et måske lavere provenu fra motorcykelafgiften som  

 følge af en lavere afgift.
 Nu ligger sagen fuldt belyst.
Motorcykelafgifterne vil blive nedsat.
Enten må det  

 forventes, at en kommende borgerlig regering vil følge sagen op, da  

 der nu ligger et grundigt forarbejde, så der hurtigt kan skrides til  

 lovgivning.
Eller også vil pres fra EU tvinge den nuværende  

 regering til at lempe og omlægge afgiften på motorcykler, og da  

 vil regeringen nu have et meget grundigt belyst beslutningsgrundlag.
Det er således kun et spørgsmål om tid,  

 før afgifterne kommer ned.
Til glæde for motorcykelfolket og til  

 gavn for miljøet og sikkerheden vil afgifterne blive omlagt og  

 lempet.
 Behandlingen af nærværende forslag   og to  

 forgængere   har således ikke været spildt.
 Et mindretal i udvalget (S, SF, RV og EL)  

 indstiller beslutningsforslaget til forkastelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal i Folketingssalen.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Kirsten Jacobsen (UP)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 42 Bilagsnr.
