 Afslag på forlængelse af dagpengeperioden, da lønmodtageren ikke var  

 under eller ventede på lægelig behand-ling, som kunne genskabe  

 arbejdsdygtigheden inden 26 uger, og da det heller ikke fandtes overvejende  

 sandsynligt, at revalidering ville blive iværksat.
 Iøvrigt fandtes den pågældende ikke at være fuldt uarbejdsdygtig efter  

 afslag på førtidspension.
 SAGSFREMSTILLING:
 Kommunen traf afgørelse om, at lønmodtageren ikke opfyldte betingelserne  

 for forlængelse af dagpengeperioden ud over den 30. juni l990.
 Begrundelsen herfor var, at helbredstilstanden skønnes at være stationær,  

 og at der ikke var realistiske revalideringsmuligheder.
 Det fremgår af sagen, at lønmodtageren senest sygemeldte sig den 16.  

 august l988 på grund af følger efter en arbejdsskade, og at  

 varighedsbegrænsningen indtrådte den 30. juni l990.
 Da den pågældende havde ansøgt om førtidspension er der fra l. juli l990  

 ydet forskud på pension.
 Revaliderings- og pensionsnævnet har 12. oktober l990 meddelt afslag på  

 pension, idet erhvervsevnen ikke fandtes varig nedsat med mindst halvdelen.  

 Under hensyn hertil blev forskud på pension standset fra 31. oktober l990.
 Lønmodtageren har indbragt dette afslag for Den Sociale Ankestyrelse.
I sin klage har lønmodtageren gjort gældende, at dagpengeudbetalingen må  

 kunne genoptages med henblik på afklaring af revalideringsmulighederne og  

 fastlæggelse af en realistisk erhvervsplan.
Lønmodtageren har endvidere  

 henvist til lægekonsulentens erklæring af 27. april l990, hvorefter der  

 skulle være mulighed for bedring af helbredstilstanden.
 Der foreligger erklæring af 26. juni l990 fra speciallæge, hvorefter  

 ryglidelsen ikke er bedret trods langvarig behandling.
 Endelig fremgår det, at Arbejdsskadestyrelsen den 29. august l990 har  

 truffet afgørelse om nedsættelse af erhvervsevnen med 25%. Også denne  

 afgørelse har lønmodtageren indbragt for Den Sociale Ankestyrelse.
 AFGØRELSE:
 Dagpengeudvalget har på sit møde den 25. januar l99l truffet den  

 afgørelse, at lønmodtageren ikke opfylder betingelserne for forlængelse af  

 dagpengeperioden udover den 30. juni l990, jf. dagpengelovens § 22, stk. 1,  

 nr. 1 og 2 og § 48 i Socialministeriets bekendtgørelse nr. 153 af 5. marts  

 l990.
 Begrundelsen herfor er, at lønmodtageren efter de foreliggende oplysninger  

 ikke er under eller venter på lægebehandling, som må antages inden for en  

 kortere tid at kunne genskabe arbejdsdygtigheden, dvs. inden 26 uger efter  

 dagpengerettens ophør 30. juni l990 og da det ikke ud fra det oplyste findes  

 overvejende sandsynligt, at revalidering vil blive iværksat.
 Udvalget finder i øvrigt, at lønmodtageren efter afslaget på  

 førtidspension den 12. oktober l990 ikke kan anses for fuldt uarbejdsdygtig,  

 jf. dagpengelovens § 5, stk. 1.
 Dagpengeudvalget tiltræder således kommunens afgørelse.
