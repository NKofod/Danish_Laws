Finansministeriet har indgået aftaler med tjenestemændenes  

 centralorganisationer og CO-STAT om tjenestepligt i forbindelse med  

 uddannelse.
Aftalerne indebærer, at vedkommende minister eller den,  

 ministeren bemyndiger dertil, kan gøre uddannelse, hvortil  

 ansættelsesmyndigheden afholder omkostningerne, betinget af, at den ansatte  

 forpligter sig til at forblive i tjenesten en vis periode efter gennemgået  

 uddannelse (tjenestepligt). Det kan endvidere bestemmes, at løn i  

 uddannelsesperioden og eventuelle øvrige uddannelsesomkostninger helt eller  

 delvis tilbagebetales, hvis tjenestepligten ikke opfyldes.
 De rammer, inden for hvilke der kan træffes bestemmelse om tjenestepligt  

 m.v., fremgår af de vedhæftede 2 aftaler.
 Under hensyn til, at der er tale om et aftaleområde, der i betydelig grad  

 vil være præget af lokale hensyn og behov, meddeler Finansministeriet herved  

 vedkommende ministerium stående bemyndigelse til inden for de rammer, der  

 fremgår af de vedhæftede aftaler, at indgå aftaler om tjenestepligt med  

 vedkommende centralorganisation/overenskomstpart eller den, der måtte blive  

 bemyndiget dertil.
 Skulle der være behov for at indgå aftaler, der går ud over de i de  

 vedhæftede aftaler angivne rammer, må sag herom på sædvanlig vis forelægges  

 Finansministeriet.
 Finansministeriet anmoder om at måtte blive orienteret om indgåede  

 aftaler, ligesom det forudsættes, at eventuelle tvivlsspørgsmål, herunder  

 tilfælde af manglende enighed om indgåelse af aftaler, forelægges  

 Finansministeriet.
 Til de vedhæftede aftaler bemærkes følgende:
 ad § 1. Det vil som hidtil være ansættelsesmyndighedens afgørelse, om en  

 uddannelse skal gennemgås.
ad § 1, stk. 3. Ud over undtagelsen af forsvarets personel fra aftalerne  

 er undtagelsen tilsvarende gældende for personel omfattet af lov nr. 231 af 26. maj 1982 om  

 hjemmeværnet.
 ad § 2, stk. 2. Grunduddannelser som nævnt i § 2, stk. 2, kan være  

 erhvervet såvel inden for som uden for ansættelsen i staten, folkeskolen  

 eller folkekirken.
ad § 3. Tjenestepligt forudsættes alene knyttet til uddannelser, der er af  

 en vis varighed og/eller i øvrigt er særlig bekostelige.
Der er mellem  

 parterne enighed om, at varigheden af uddannelsen som udgangspunkt  

 forudsættes at være af størrelsesordenen 2-3 måneder og derover.
Ved  

 beregning af varigheden i denne forbindelse indgår alene den del af den  

 normale arbejdstid, der anvendes til uddannelsen.
Tilsvarende gælder ved  

 beregning af løn i uddannelsesperioden, jf. § 8, stk. 1.
 ad § 6. Ved afbrydelse af tjenestepligten af disciplinære årsager  

 (flytning eller afskedigelse) indtræder tilbagebetalingspligten alene, hvis  

 der er grund til at antage, at den ansatte gennem det disciplinære forhold  

 har ønsket at frigøre sig for tjenestepligten.
ad § 8. Eventuel tilbagebetaling af løn skal ske med det faktisk udbetalte  

 nettobeløb, dvs. løn - indeholdt skat.
Finansministeriet har fra  

 skattemyndighederne fået oplyst, at nævnte nettobeløb betragtes som et  

 erstatningsbeløb, der ikke vil kunne fratrækkes ved indkomstopgørelsen som  

 »tilbagebetaling af løn«.
Finansministeriet Administrations- og Personaledepartementet Den 1. juli 1988 P.
M.
V E.
B.
Inge Pridal AFTALE I medfør af § 45, stk. 1, og § 58 b i lovbekendtgørelse nr. 671 af 2.  

 oktober 1986 af Lov om tjenestemænd i staten, folkeskolen og folkekirken  

 (tjenestemandsloven) aftales følgende rammer for indgåelse af aftaler i  

 medfør af tjenestemandslovens § 45, stk. 2, om tjenestepligt i forbindelse  

 med uddannelse:
Personalegrupper, der er omfattet af denne aftale § 1.  Denne aftale omfatter alle ansatte (i det  

 følgende fællesbenævnt »tjenestemænd«), der er omfattet af  

 hovedaftale i henhold til § 49 i lov nr. 291 af 18. juni 1969 om tjenestemænd  

 i staten, folkeskolen og folkekirken.
 Stk. 2.  Uddannelse med tilknyttet tjenestepligt kan  

 ikke pålægges en tjenestemand mod hans vilje.
 Stk. 3.  Denne aftale finder ikke anvendelse for  

 personel omfattet af lovbekendtgørelse nr. 822 af 8. december 1986 om  

 forsvarets personel.
Afgrænsning af uddannelser, som tjenestepligten kan omfatte § 2.  Fastsættelse af tjenestepligt sker ved aftale i  

 medfør af tjenestemandslovens § 45, stk. 2, og vil kunne anvendes i  

 forbindelse med efter- og videreuddannelse, der gennemføres som led i  

 tjenesten eller under tjenestefrihed med hel eller delvis løn.
 Stk. 2.  Efteruddannelse, der alene har til formål at  

 vedligeholde en grunduddannelse, omfattes ikke af denne aftale.
Fastsættelse af tjenestepligt § 3.  Vedkommende minister eller den, ministeren  

 bemyndiger dertil, fastsætter ved aftale med den/de berørte  

 centralorganisation(er) eller de tilsluttede organisationer, der måtte blive  

 bemyndiget dertil, varigheden af den med den enkelte uddannelse forbundne  

 tjenestepligt på grundlag af længden af den pågældende uddannelse og de  

 dermed forbundne omkostninger.
 Stk. 2.  Tjenestepligtens længde fastsættes for samme  

 uddannelse ens for alle tjenestemænd inden for den pågældende styrelse.
Stk. 3.  Tjenestepligten omfatter uddannelsestiden og en  

 periode efter endt uddannelse.
Den samlede tjenestepligtsperiode kan højst  

 udgøre 5 år dog højst 3 år efter uddannelsens afslutning.
 Stk. 4.  For en tjenestemand, der har gennemgået flere  

 uddannelser med tilknyttet tjenestepligt, sker der ikke sammenlægning af  

 tjenestepligtsperioderne, men den længstvarende tjenestepligtsperiode vil i  

 sådanne tilfælde være gældende.
 Stk. 5.  En tjenestepligtsperiode bortfalder, hvis  

 tjenestemanden ikke senest 1 år efter uddannelsens afslutning bliver  

 beskæftiget med arbejde, hvortil den pågældende uddannelse er relevant.
 Stk. 6.  En eventuel resterende tjenestepligtsperiode  

 bortfalder ved tjenestemandens fyldte 60. år.
Tjenestepligtens afgrænsning § 4.  En tjenestemand, der har påtaget sig  

 tjenestepligt i forbindelse med uddannelse, er ikke forpligtet til at afvikle  

 tjenestepligten inden for den styrelse, der har bekostet uddannelsen.
Stk. 2.  Tjenestepligt efter uddannelse erhvervet i  

 henholdsvis staten, folkeskolen og folkekirken kan afvikles inden for det af  

 de 3 hovedområder, hvori uddannelsen er erhvervet.
Institutioner, hvortil  

 staten yder tilskud med mindst 50 pct., betragtes i denne henseende som  

 hørende til staten.
Dog betragtes friskoler, private grundskoler, efterskoler  

 og husholdningsskoler som hørende til folkeskolen.
Stk. 3.  En forudsætning for anvendelsen af stk. 1 er,  

 at tjenestemanden beskæftiges med arbejde, hvortil den pågældende uddannelse  

 er relevant.
I modsat fald finder nedenstående bestemmelser om  

 tilbagebetaling af de med uddannelsen forbundne omkostninger anvendelse.
Tjenestepligtserklæring § 5.  Det påhviler den ansættende myndighed at sikre,  

 at en tjenestemand, der er indforstået med at gennemgå en uddannelse med  

 tilknyttet tjenestepligt, inden påbegyndelsen af uddannelsen underskriver en  

 tjenestepligtserklæring, jf. dog § 1o, stk. 2.
Stk. 2.  Tjenestepligtserklæringen skal indeholde  

 oplysning om, - hvilken uddannelse tjenestepligten vedrører, - varigheden af tjenestepligten, jf. § 3, stk. 3 og 4, - hvornår tjenestepligten påbegyndes eller afsluttes, - hvorledes der forholdes ved eventuel afbrydelse af uddannelsen og/eller  

 tjenesten, - hvilke beløb inkl. løn tjenestemanden er forpligtet til at  

 tilbagebetale, hvis tjenstepligten ikke opfyldes.
Afbrydelse af tjenestepligtsperioden § 6.  Afbrydes tjenestepligtsperioden på grund af  

 barsels-, adoptions- eller værnepligtsorlov eller på grund af benyttelse af  

 retskravet på tjenestefrihed uden løn, jf. herved Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål, udskydes  

 tjenestepligten til afholdelse efter orloven/tjenestefriheden.
Hvis  

 orloven/tjenestefriheden bevirker, at en påbegyndt uddannelse ikke kan  

 færdiggøres, bortfalder tilbagebetalingspligten.
 Stk. 2.  Afbrydes tjenestepligtsperioden på grund af  

 ansøgt overgang til anden stilling inden for et af hovedområderne staten,  

 folkeskolen eller folkekirken, hvor uddannelsen kan finde anvendelse,  

 videreføres tjenestepligten.
 Stk. 3.  Afbrydes tjenestepligtsperioden på grund af  

 ansøgt overgang til en stilling i anden styrelse (kommune/amtskommune), hvor  

 uddannelsen ikke kan finde anvendelse, træder tilbagebetalingspligten i  

 kraft.
 Stk. 4.  Ved overgang til anden stilling i egen styrelse  

 (kommune/amtskommune), hvor uddannelsen ikke kan finde anvendelse, bortfalder  

 tjenestepligt og tilbagebetalingspligt.
Afbrydelse af tjenestepligtsperioden af andre årsager end nævnt i § 6 § 7.  Afbrydes tjenestepligtsperioden af  

 tjenestemanden tilregnelige årsager, er han forpligtet til helt eller delvis  

 at tilbagebetale løn i uddannelsesperioden og eventuelle øvrige  

 uddannelsesomkostninger i overensstemmelse med reglerne i §§ 8 og 9.
 Stk. 2.  Afbrydes tjenestepligtsperioden af  

 tjenestemanden utilregnelige årsager - herunder sygdom dokumenteret ved  

 lægeattest og manglende egnethed til at gennemføre den omhandlede uddannelse  

 eller til at bestride den tjeneste, hvortil uddannelsen er relevant -  

 bortfalder tilbagebetalingspligten.
Fastsættelse og eventuel tilbagebetaling af uddannelsesomkostninger § 8.  De uddannelsesomkostninger, som tjenestepligten  

 omfatter, er følgende:
- fastlagte eller beregnede kursusafgifter, - nettoløn i uddannelsesperioden - eventuelle time- og dagpenge og rejseudgifter Stk. 2.  I tilfælde, hvor uddannelsen afbrydes, eller  

 hvor tjenestepligten ikke opfyldes, jf. § 6, stk. 3, og § 7, stk. 1,  

 gennemføres tilbagebetalingspligten således:
 - Ved afbrydelse af uddannelsen tilbagebetales de indtil afbrydelsen  

 påløbne omkostninger, jf. dog stk. 4.
 - Ved afbrydelse af tjenesten inden for den første trediedel af  

 tjenestepligtsperioden tilbagebetales hele beløbet.
 - Ved afbrydelse inden for den anden trediedel af tjenestepligtsperioden  

 tilbagebetales 2/3 af beløbet.
 - Ved afbrydelse inden for den sidste trediedel af tjenestepligtsperioden  

 tilbagebetales 1/3 af beløbet.
 Stk. 3.  Tilbagebetalingen sker til den styrelse, der  

 har afholdt de med uddannelsen forbundne omkostninger.
 Stk. 4.  Ved afbrydelse af uddannelsen inden for den  

 første trediedel af uddannelsesperioden - dog maksimalt inden for de første  

 13 uger - bortfalder såvel tjenestepligten som tilbagebetalingspligten.
 § 9.  Tjenestemandens ansættende myndighed kan  

 bestemme, at tjenestepligten eller tilbagebetaling af de med uddannelsen  

 forbundne omkostninger nedsættes eller bortfalder.
 Stk. 2.  Tilbagebetaling af uddannelsesomkostninger kan  

 ske med et fast beløb pr. måned over en periode svarende til den ikke  

 opfyldte tjenestepligtsperiode.
Ikrafttrædelses- og overgangsbestemmelser § 10.  Denne aftale har virkning for uddannelser, der  

 påbegyndes den 1. juni 1988 og senere, og kan opsiges med 3 måneders varsel,  

 dog tidligst til 1. april 1989.
 Stk. 2.  Aftalen har dog også virkning for uddannelser,  

 der er påbegyndt inden den 1. juni 1988, såfremt der i forbindelse med  

 uddannelsen er taget forbehold om tjenestepligt eller er underskrevet  

 tjenestepligtserklæring, der er betinget af aftale herom.
København, den 1. juli 1988 Statstjenestemændenes Centralorganisation I E.
Nygaard Jespersen Statstjenestemændenes Centralorganisation II Bjørn Wikkelsøe Jensen Akademikernes Centralorganisation Alex Nielsen Lærernes Centralorganisation Martin Rømer Finansministeriet P.
M.
V.
E.
B.
Gorm Neigaard AFTALE Mellem Finansministeriet og CO-STAT aftales følgende rammer  

 for indgåelse af aftaler om tjenestepligt i  

 forbindelse med Personalegrupper, der er omfattet af denne aftale § 1.  Denne aftale omfatter alle ansatte, der er  

 omfattet af en overenskomst mellem Finansministeriet og en organisation  

 tilsluttet CO-STAT.
 Stk. 2.  Uddannelse med tilknyttet tjenestepligt kan  

 ikke pålægges en ansat mod hans vilje.
 Stk. 3.  Denne aftale finder ikke anvendelse for  

 personel omfattet af lovbekendtgørelse nr. 822 af 8. december 1986 om  

 forsvarets personel.
Afgrænsning af uddannelser, som tjenestepligten kan omfatte § 2.  Fastsættelse af tjenestepligt sker ved aftale og  

 vil kunne anvendes i forbindelse med efter- og videreuddannelse, der  

 gennemføres som led i tjenesten eller under tjenestefrihed med hel eller  

 delvis løn.
 Stk. 2.  Efteruddannelse, der alene har til formål at  

 vedligeholde en grunduddannelse, omfattes ikke af denne aftale.
Fastsættelse af tjenestepligt § 3.  Vedkommende minister eller den, ministeren  

 bemyndiger dertil, fastsætter ved aftale med vedkommende overenskomstpart  

 eller den, der bemyndiges dertil, varigheden af den med den enkelte  

 uddannelse forbundne tjenestepligt på grundlag af længden af den pågældende  

 uddannelse og de dermed forbundne omkostninger.
 Stk. 2.  Tjenestepligtens længde fastsættes for samme  

 uddannelse ens for alle ansatte inden for den pågældende styrelse.
Stk. 3.  Tjenestepligten omfatter uddannelsestiden og en  

 periode efter endt uddannelse.
Den samlede tjenestepligtsperiode kan højst  

 udgøre 5 år, dog højst 3 år efter uddannelsens afslutning.
 Stk. 4.  For en ansat, der har gennemgået flere  

 uddannelser med tilknyttet tjenestepligt, sker der ikke sammenlægning af  

 tjenestepligtsperioderne, men den længstvarende tjenestepligtsperiode vil i  

 sådanne tilfælde være gældende.
 Stk. 5.  En tjenestepligtsperiode bortfalder, hvis den  

 ansatte ikke senest 1 år efter uddannelsens afslutning bliver beskæftiget med  

 arbejde, hvortil den pågældende uddannelse er relevant.
 Stk. 6.  En eventuel resterende tjenestepligtsperiode  

 bortfalder ved den ansattes fyldte 60. år.
Tjenestepligtens afgrænsning § 4.  En ansat, der har påtaget sig tjenestepligt i  

 forbindelse med uddannelse, er ikke forpligtet til at afvikle tjenestepligten  

 inden for den styrelse, der har bekostet uddannelsen.
Stk. 2.  Tjenestepligt efter uddannelse erhvervet i  

 staten og folkekirken kan afvikles inden for det af de 2 hovedområder, hvori  

 uddannelsen er erhvervet.
Institutioner, hvortil staten yder tilskud med  

 mindst 50 pct., betragtes i denne henseende som hørende til staten.
Stk. 3.  En forudsætning for anvendelsen af stk. 1 er,  

 at den ansatte beskæftiges med arbejde, hvortil den pågældende uddannelse er  

 relevant.
I modsat fald finder nedenstående bestemmelser om tilbagebetaling  

 af de med uddannelsen forbundne omkostninger anvendelse.
Tjenestepligtserklæring § 5.  Det påhviler den ansættende myndighed at sikre,  

 at en ansat, der er indforstået med at gennemgå en uddannelse med tilknyttet  

 tjenestepligt, inden påbegyndelsen af uddannelsen underskriver en  

 tjenestepligtserklæring, jf. dog § 10, stk. 2.
Stk. 2.  Tjenestepligtserklæringen skal indeholde  

 oplysning om, - hvilken uddannelse tjenestepligten vedrører, - varigheden af tjenestepligten, jf. § 3, stk. 3 og 4, - hvornår tjenestepligten påbegyndes eller afsluttes, - hvorledes der forholdes ved eventuel afbrydelse af uddannelsen og/eller  

 tjenesten, - hvilke beløb inkl. løn den ansatte er forpligtet til at tilbagebetale,  

 hvis tjenstepligten ikke opfyldes.
Afbrydelse af tjenestepligtsperioden § 6.  Afbrydes tjenestepligtsperioden på grund af  

 barsels-, adoptions- eller værnepligtsorlov eller på grund af benyttelse af  

 retten til tjenestefrihed uden løn til nærmere afgrænsede formål, udskydes  

 tjenestepligten til afholdelse efter orloven/tjenestefriheden.
Hvis  

 orloven/tjenestefriheden bevirker, at en påbegyndt uddannelse ikke kan  

 færdiggøres, bortfalder tilbagebetalingspligten.
 Stk. 2.  Afbrydes tjenestepligtsperioden på grund af  

 ansøgt overgang til anden stilling inden for et af hovedområderne staten  

 eller folkekirken, hvor uddannelsen kan finde anvendelse, videreføres  

 tjenestepligten.
 Stk. 3.  Afbrydes tjenestepligtsperioden på grund af  

 ansøgt overgang til en stilling i anden styrelse, hvor uddannelsen ikke kan  

 finde anvendelse, træder tilbagebetalingspligten i kraft.
 Stk. 4.  Ved overgang til anden stilling i egen  

 styrelse, hvor uddannelsen ikke kan finde anvendelse, bortfalder  

 tjenestepligt og tilbagebetalingspligt.
Afbrydelse af tjenestepligtsperioden af andre årsager end nævnt i § 6 § 7.  Afbrydes tjenestepligtsperioden af den ansatte  

 tilregnelige årsager, er han forpligtet til helt eller delvis at  

 tilbagebetale løn i uddannelsesperioden og eventuelle øvrige  

 uddannelsesomkostninger i overensstemmelse med reglerne i §§ 8 og 9.
 Stk. 2.  Afbrydes tjenestepligtsperioden af den ansatte  

 utilregnelige årsager - herunder sygdom dokumenteret ved lægeattest og  

 manglende egnethed til at gennemføre den omhandlede uddannelse eller til at  

 bestride den tjeneste, hvortil uddannelsen er relevant - bortfalder  

 tilbagebetalingspligten.
Fastsættelse og eventuel tilbagebetaling af uddannelsesomkostninger § 8.  De uddannelsesomkostninger, som tjenestepligten  

 omfatter, er følgende:
- fastlagte eller beregnede kursusafgifter - nettoløn i uddannelsesperioden - eventuelle time- og dagpenge og rejseudgifter Stk. 2.  I tilfælde, hvor uddannelsen afbrydes, eller  

 hvor tjenestepligten ikke opfyldes, jf. § 6, stk. 3, og § 7, stk. 1,  

 gennemføres tilbagebetalingspligten således:
 - Ved afbrydelse af uddannelsen tilbagebetales de indtil afbrydelsen  

 påløbne omkostninger, jf. dog stk. 4.
 - Ved afbrydelse af tjenesten inden for den første trediedel af  

 tjenestepligtsperioden tilbagebetales hele beløbet.
 - Ved afbrydelse inden for den anden trediedel af tjenestepligtsperioden  

 tilbagebetales 2/3 af beløbet.
 - Ved afbrydelse inden for den sidste trediedel af tjenestepligtsperioden  

 tilbagebetales 1/3 af beløbet.
 Stk. 3.  Tilbagebetalingen sker til den styrelse, der  

 har afholdt de med uddannelsen forbundne omkostninger.
 Stk. 4.  Ved afbrydelse af uddannelsen inden for den  

 første trediedel af uddannelsesperioden - dog maksimalt inden for de første  

 13 uger - bortfalder såvel tjenestepligten som tilbagebetalingspligten.
 § 9.  Den ansattes ansættende myndighed kan bestemme,  

 at tjenestepligten eller tilbagebetaling af de med uddannelsen forbundne  

 omkostninger nedsættes eller bortfalder.
 Stk. 2.  Tilbagebetaling af uddannelsesomkostninger kan  

 ske med et fast beløb pr. måned over en periode svarende til den ikke  

 opfyldte tjenestepligtsperiode.
Ikrafttrædelses- og overgangsbestemmelser § 10.  Denne aftale har virkning for uddannelser, der  

 påbegyndes den 1. juni 1988 og senere, og kan opsiges med 3 måneders varsel,  

 dog tidligst til 1. april 1989.
 Stk. 2.  Aftalen har dog også virkning for uddannelser,  

 der er påbegyndt inden den 1. juni 1988, såfremt der i forbindelse med  

 uddannelsen er taget forbehold om tjenestepligt eller er underskrevet  

 tjenestepligtserklæring, der er betinget af aftale herom.
København, den 1. juli 1988 CO-STAT Ove Hygum Finansministeriet P.
M.
V.
E.
B.
