 Til politiet og statens bilinspektion.
 Efter forhandling med ministeriet for offentlige arbejder bemyndiger  

 justtisministeriet herved politiet til at tillade, at mobilkran anvendes til  

 kørsel på vej, der er omfattet af færdselsloven, efter nedenstående  

 retningslinier, uanset køretøjet ikke opfylder betingelserne i  

 justitsministeriets bekendtgørelse nr. 330 af 21. juni 1977 om køretøjers  

 største bredde, længde, højde, vægt og akseltryk (dimensionsbekendtgørelsen)  

 og derfor hverken kan tillades registreret eller anvendes som et  

 ikke-registreringspligtigt motorredskab.
 Ved mobilkran forstås et motordrevet køretøj, som hovedsageligt er  

 indrettet som arbejdsredskab (kran).
Mobilkran kan indgå som trækkende køretøj i et vogntog, når mobilkranen er  

 godkendt efter bestemmelserne nedenfor i pkt.
I.5.
Ved køretøj med integreret påhængsvogn forstås et vogntog, hvor den fast  

 monterede kran på det trækkende køretøj hviler på en påhængsvogn.
Et sådant  

 vogntog anses i forbindelse med syn og meddelelse af køretilladelse som et  

 køretøj.
 Køretøjet skal synes og godkendes een gang årligt af statens  

 bilinspektion.
Anmeldelse til syn skal ske på blanketten »Anmeldelse til syn  

 og/eller registrering af motorkøretøjer m.v.«, og klassificeringsattest  

 for køretøjet udstedt i henhold til vejdirektoratets klassificeringssystem  

 for det overordnede vejnet skal vedlægges.
Såfremt køretøjet tidligere er  

 meddelt køretilladelse efter denne cirkulæreskrivelse, vedlægges endvidere  

 blanketten »Midlertidig tildeling af nummerplade til blokvogn«.
 Tilladelse til kørsel meddeles af politiet på det sted, hvor køretøjets  

 ejer eller bruger har bopæl eller fast forretningssted, eller hvor køretøjet  

 hovedsageligt benyttes.
 Der skal ved ansøgning om køretilladelse vedlægges klassificeringsattest  

 for køretøjet, udstedt i henhold til vejdirektoratets klassificeringssystem  

 for det overordnede vejnet, og synsblanket med statens bilinspektions  

 påtegning om godkendelse af køretøjet.
I.
Statens bilinspektions godkendelse af køretøjet.
Mobilkraner skal opfylde samtlige de i justitsministeriets bekendtgørelse  

 nr. 154 af 20. april 1977 om køretøjers indretning og udstyr og i  

 detailforskrifter for køretøjer fastsatte bestemmelser vedrørende motordrevne  

 blokvogne.
En mobilkran kan dog godkendes, uanset den ikke er forsynet md  

 affjedring af alle hjul.
 1. For køretøjer, som opfylder følgende betingelser,  

 kan der fastsættes en størst tilladt hastighed på 45 km/t, medmindre  

 køretøjets konstruktion tilsiger en lavere hastighed:
Køretøjet 2. For køretøjer, som opfylder følgende betingelser,  

 kan der fastsættes en størst tilladt hastighed på 30 km/t, medmindre  

 køretøjets konstruktion tilsiger en lavere hastighed:
Køretøjet 3. For øvrige køretøjer fastsættes den største  

 tilladte hastighed til 15 km/t.
 4. For køretøjer, som opfylder følgende betingelser,  

 kan der dog indtil udgangen af april måned 1990 fastsættes en størst tilladt  

 hastighed på 30 km/t:
Køretøjet 5. En mobilkran kan godkendes til sammenkobling med  

 påhængsvogn på følgende vilkår:
6. Indtil udgangen af april måned 1990 kan allerede  

 ibrugtagne påhængsvogne godkendes, uanset bestemmelserne i pkt. 5, litra c)  

 og litra d) om største bredde ikke er opfyldt.
Påhængsvognens bredde må dog  

 ikke overstige det trækkende køretøjs.
Hastigheden for sådanne vogntog må  

 ikke fastsættes højere end 30 km/t.
7. Indtil udgangen af april måned 1990 kan allerede  

 ibrugtagne påhængsvogne eventuelt opnå dispensation fra bestemmelsen i pkt.  

 5, litra e) om største længde.
Ansøgning herom indgives til  

 justitsministeriet.
II.
Poltiets meddelelse om køretilladelse.
 Tilladelse til kørsel gives efter de for belæssede blokvogne gældende  

 regler, jfr. justitsministeriets bekendtgørelse nr. 257 af 27. juni 1966 om  

 kørsel med blokvogn (blokvognsbekendtgørelsen), sammenholdt med  

 færdselslovens § 86, stk. 1, og således at bestemmelserne i  

 blokvognsbekendtgørelsen finder anvendelse med de fornødne tillempelser.
 Køretøjet skal bagpå forsynes med blokvognsplade.
I forbindelse med udlevering af blokvognsplade udleverer motorkontoret  

 blanketten »Midlertidig tildeling af nummerplade til blokvogn.« Føreren skal være i besiddelse af kørekort til kategori C.
 Tilladelse gives til en enkelt kørsel eller - for en periode af indtil 1  

 år - til kørsel på en bestemt strækning eller inden for et bestemt område,  

 jfr. blokvognsbekendtgørelsens § 1, stk. 3 og færdselslovens § 86, stk.1.  

 Tilladelse til kørsel inden for et bestemt område kan dog kun gives til  

 køretøjer, hvis bredde, højde og samlede længde ikke overstiger henholdsvis  

 3,30 m, 4,0 m og 20 m.
Tilladelse til kørsel med mobilkraner med større vægt eller akseltryk end  

 tilladt i dimensionsbekendtgørelsen på det af vejdirektoratet klassificerede  

 overordnede vejnet gives i overensstemmelse med vejdirektoratets  

 klassificeringssystem, jfr. justitsministeriets cirkulæreskrivelse af 6. maj  

 1982 om behandlingen af ansøgninger om tilladelse til tunge transporter.
En  

 revideret udgave af klassificeringssystemet er udsendt ved  

 justitsministeriets cirkulæreskrivelse af 29. juli 1983. Tilladelse til  

 kørsel med sådanne mobilkraner på andre veje gives efter forhandling med  

 vedkommende vejbestyrelse.
Hastigheden fastsættes til den af statens bilinspektion for køretøjet  

 angivne største tilladte hastighed, jfr. ovenfor under pkt.
I, medmindre  

 vejforholdene tilsiger en lavere hastighed.
For kommunevejes vedkommende kan  

 hastigheden for mobilkraner med større vægt eller akseltryk end tilladt i  

 dimensionsbekendtgørelsen dog ikke sættes højere end 30 km/t, medmindre  

 vejbestyrelsen har givet samtykke.
 Politiet fastsætter i øvrigt de nærmere vilkår for kørslen, jfr.  

 blokvognsbekendtgørelsens § 6.
III.
Ikrafttræden.
Cirkulæreskrivelsen træder i kraft den 1. maj 1986 og finder anvendelse på  

 ansøgninger om tilladelse til kørsel med mobilkraner, der indgives efter  

 denne dato.
For køretøjer, hvis største tilladte hastighed ikke overstiger 30  

 km/t finder kravet om kørekort til kategori C dog først anvendelse fra den 1.  

 september 1986.
Efter den 1. maj 1987 må mobilkraner ikke benyttes på områder, der er  

 omfattet af færdselsloven, medmindre der er givet tilladelse efter reglerne i  

 denne cirkulæreskrivelse.
Kravet om kørekort til kategori C finder dog  

 anvendelse på alle mobilkraner fra den 1. september 1986.
 Opmærksomheden henledes på, at en mobilkran, der ikke overskrider  

 bestemmelserne om køretøjers vægt og dimensioner, og som er konstrueret til  

 en hastighed af højst 30 km/t, som hidtil skal anses som et  

 ikke-registreringspligtigt motorredskab, jfr. færdselslovens § 2, nr. 14.  

 Såfremt køretøjet er konstrueret til en hastighed af over 30 km/t, skal det  

 anses som et registreringspligtigt motorkøretøj (bil), jfr. færdselslovens §  

 2, nr. 13, 2. pkt.
 P.M.V.
 E.B.
