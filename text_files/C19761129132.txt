1. Ministeriet for skatter og afgifter, departementet  

 for told- og forbrugsafgifter har henledt min opmærksomhed på, at der synes  

 at foreligge nogen usikkerhed om den rette tiltalepraksis i sager, hvor  

 personer har afgivet urigtig erklæring om motorkøretøjers ophugning og derved  

 har opnået fritagelse for eller tilbagebetaling af vægtafgift.
I den  

 anledning skal jeg oplyse:
2. Ifølge § 7, stk. 2 i bekendtgørelse om opkrævning  

 af vægtafgift af motorkøretøjer m.v. (bekendtgørelse 209 19.5.1971 som ændret  

 ved bekendtgørelse 170 10.5.1972) kan der bevilliges fritagelse for eller  

 tilbagebetaling af afgift, hvis et køretøj er ophugget.
Ifølge § 9, stk. 1,  

 nr. 4 skal ansøgning herom bl.a. ledsages af erklæring fra køretøjets ejer  

 om, at køretøjet er ophugget og ikke påny vil blive søgt registreret, og  

 erklæringen skal være bekræftet af den virksomhed, som har foretaget  

 ophugningen.
 3. Afgives der urigtig erklæring om et motorkøretøjs  

 ophugning, vil der kunne blive tale om strafansvar enten efter straffelovens  

 § 163 eller efter § 23, stk. 1, nr. 3 i lov om vægtafgift af motorkøretøjer  

 m.v. (lovbekendtgørelse 418 1.8.1974). Efter den sidstnævnte bestemmelse  

 straffes med bøde den, der afgiver urigtige eller vildledende oplysninger til  

 brug ved afgørelse om afgiftfritagelse eller tilbagebetaling af afgift.
 4. Jeg skal anmode om, at der fremtidig følges den  

 praksis, at sager af den omhandlede art som hovedregel forfølges efter  

 vægtafgiftslovens § 23 både i tilfælde, hvor overtrædelsen er forsætlig, og  

 hvor straffelovens § 163 kunne være bragt i anvendelse, og i tilfælde hvor  

 alene uagtsomhed kan bevises.
Strafansvar efter straffeloens § 163 bør herefter forbeholdes sager  

 vedrørende grovere overtrædelser eller gentagelsestilfælde, hvor frihedsstraf  

 kan anses for forskyldt.
Jeg henviser til U 1976.166 H (se ligeledes  

 bemærkningerne til straffelovens § 163 i kommenteret straffelov, 1975 s.  

 115).
 Per Lindegaard.
