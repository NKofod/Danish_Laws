Skrivelse  

 om, hvorvidt et medlem af et amtsråd, der er idømt 10 dagbøder á 800 kr. med  

 forvandlingsstraf af fængsel i 10 dage for overtrædelse af straffelovens  

 § 294, er valgbar (Valgbarhedsnævnets skrivelse af 8. november 2006 til et  

 amtsråd) Ved brev af 14. august 2006 med bilag har X Amtsråd i  

 henhold til den kommunale valglovs § 101, stk. 4, indberettet til  

 Valgbarhedsnævnet, at amtsrådsmedlem NN ved dom afsagt af retten i Y den  ..  

 2006 er idømt 10 dagbøder á 800 kr. med forvandlingsstraf af fængsel i 10  

 dage  

 for overtrædelse af straffelovens § 294 om selvtægt ved som udlejer af  

 et  

 lejemål fysisk at have forhindret en lejers anvendelse af lejemålet ved i  

 weekenden den  .. 2005 uden tilladelse og trods indsigelse fra lejeren at  

 have  

 ryddet lejerens værksted i dennes lejemål i ejendommen V og samtidig  

 umuliggjort lejerens anvendelse af dette værksted samt hindret lejers adgang  

 til anvendelse af toilet og håndvask i samme lejemål ved opsætning af  

 skillevægge.
 Den pågældende har under straffesagen, der er privat anlagt, jf.  

 straffelovens § 305, taget bekræftende til genmæle overfor lejerens  

 påstand.
 I den anledning skal man meddele, at Valgbarhedsnævnet finder det  

 overvejende betænkeligt at fastslå, at den begåede handling  uanset de  

 krav,  

 der må stilles til personer, der beklæder hverv som medlem af kommunale råd  

  i  

 almindeligt omdømme gør den pågældende uværdig til at være medlem af  

 kommunale  

 råd, jf. den kommunale valglovs § 4.
 Den pågældende må derfor anses for valgbar.
