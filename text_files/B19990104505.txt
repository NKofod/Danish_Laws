Bekendtgørelse om afgifter for tilsyns-  

 og planlægningsopgaver efter elforsyningsloven I medfør af § 51, stk.2 og 3, § 78, stk. 7, § 90 og § 92 i lov nr.  

 375 af  2. juni 1999, fastsættes:
§ 1. De systemansvarlige virksomheder skal betale  

 0,7 kr. pr.
MWh elektricitet, der anvendes til  

 forbrug i Danmark til dækning af Energistyrelsens og  

 Konkurrencestyrelsens omkostninger til tilsyn og vurdering af  

 planlægningsopgaver efter lov om elforsyning.
 Stk. 2. Forbruget opgøres på baggrund af  

 summen af de kvartalsvise forbrugsopgørelser, som de systemansvarlige  

 virksomheder modtager.
 Stk. 3. Endvidere  betaler de godkendte og  

 bevillingspligtige produktionsvirksomheder efter elforsyningslovens § 10 for  

 tilsyn ud fra timeforbruget.
 Stk. 4. Tilsynsmyndighedernes udgifter ved  

 udøvelsen af tilsynet som nævnt i stk. 3 beregnes på  

 grundlag af en opgørelse over det antal timer, der er medgået  

 til udførelsen af den enkelte tilsynsopgave og den efter stk. 5  

 fastsatte timesats.
 Stk. 5. Timesatsen fastsættes på grundlag af  

 den gennemsnitlige lønudgift til de medarbejdere, der deltager i  

 udøvelsen af tilsynet, tillagt en forholdsmæssig andel af de  

 øvrige administrative omkostninger forbundet med tilsynets  

 udøvelse i det pågældende regnskabsår.
 § 2. Energistyrelsen opkræver de i § 1  

 nævnte afgifter.
Stk. 2. Afgifter fra de systemansvarlige virksomheder  

 erlægges kvartalsvis på baggrund af opgørelser over  

 forbruget i marts, juni, september og december kvartal.
Afgifter indbetales  

 senest 30 dage efter regningens udstedelse.
Stk. 3. Efter udløbet af et regnskabsår  

 udarbejder Energistyrelsen på grundlag af den i § 1, stk. 4, endeligt  

 beregnede timesats en opgørelse over de beløb, som de godkendte  

 og bevillingspligtige produktionsvirksomheder skal betale for det  

 pågældende år.
Dette beløb reguleres med eventuelt  

 foreløbigt indbetalte beløb.
Slutopgørelsen fremsendes  

 senest 5 måneder efter regnskabsårets udløb til  

 virksomheden.
 Stk. 4. Det betales ikke moms af afgifterne.
 Stk. 5. Betales afgifter ikke rettidigt, skal der betales  

 rente heraf i medfør af renteloven, jf. lovbekendtgørelse nr.  

 583 af 1. september 1986.
 § 3. Afgørelser truffet i henhold til denne  

 bekendtgørelse kan ikke påklages til anden administrativ  

 myndighed.
 § 4. Bekendtgørelsen træder i kraft  

 den 1. januar 2000 og finder første gang anvendelse på de  

 afgifter, der forfalder til betaling for kalenderåret 2000.
 Stk. 2. Bekendtgørelse nr. 995 af 17. december 1998 om  

 refusion af statens udgifter ved udøvelse af tilsyn med adgang til  

 elforsyningsnettet m.v. og bekendtgørelse nr. 875 af 20. november 1995  

 om refusion af statens udgifter ved udøvelse af tilsyn med  

 elforsyningsvirksomhedernes deltagelse i sideordnede aktiviteter  

 ophæves med virkning fra og med refusionsopgørelsen for  

 kalenderåret 1999.
