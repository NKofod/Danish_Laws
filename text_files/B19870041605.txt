I henhold til § 15y, stk. 2, i loven om radio- og fjernsynsvirksomhed, jf. lovbekendtgørelse nr. 571 af 8. august 1986, fastsættes:
Almindelige regler § 1.  Reklame i TV 2 skal, som al anden reklame, være  

 lovlig, sømmelig, hæderlig og sandfærdig og være udformet med behørig social ansvarsfølelse.
Stk. 2.  Reklameindslag skal respektere principperne for  

 loyal konkurrence, således som disse kommer til udtryk i markedsføringsloven og i alment accepterede reklameetiske normsæt.
Stk. 3.  Der skal ved iagttagelsen af de i stk. 1 og 2  

 nævnte hensyn lægges vægt på de omstændigheder, hvorunder tv-modtagning i almindelighed finder sted.
§ 2.  Reklameindslag skal klart kunne identificeres  

 som sådanne, og de skal i indhold og præsentation klart adskille sig fra programudsendelser.
Stk. 2.  Programmedarbejdere må ikke medvirke i  

 reklameudsendelser, og disse må ikke indeholde symboler eller standardelementer fra programudsendelserne.
§ 3.  Reklamer må ikke indeholde elementer, som kan  

 tilskynde til voldshandlinger.
De må ikke indeholde indslag med drab, vold eller mishandling, og de må ikke på utilbørlig vis spille på overtro eller frygt.
Stk. 2.  Reklameindslag må ikke indeholde elementer, som  

 er i strid med hensynet til sikkerhed i hjemmet, på arbejdspladsen eller i trafikken, eller som kan tilskynde til farlig eller uansvarlig adfærd.
Såfremt anvendelse af et produkt kræver, at der skal tages særlige sikkerhedshensyn, herunder eventuel vedligeholdelse af sikkerhedsmæssige årsager, skal reklameindslaget gøre udtrykkeligt opmærksom herpå.
§ 4.  Reklamer må ikke afbilde eller referere til  

 personer, det være sig i disses private eller offentlige egenskaber, medmindre forudgående tilladelse er opnået; reklamer må heller ikke uden forudgående tilladelse afbilde eller referere til noget, der tilhører en anden person, på en måde, der er egnet til at fremkalde indtrykket af en personlig anbefaling.
 Særlige regler om bestemte produkter og tjenesteydelser m.v.
§ 5.  Det er ikke tilladt at reklamere for  

 alkoholholdige drikkevarer (øl, vin, spiritus og lignende produkter med et alkoholindhold på 2,25 pct. og derover).
Stk. 2.  Det er ikke tilladt at reklamere for  

 tobaksprodukter eller for varer, der fortrinsvis benyttes i forbindelse med tobaksrygning.
Stk. 3.  Det er ikke tilladt at reklamere for  

 lægemidler, medmindre der foreligger tilladelse fra Sundhedsstyrelsen.
§ 6.  Det er ikke tilladt at reklamere for økonomiske interessegrupper, såsom erhvervsorganisationer og fagforeninger.
§ 7.  Det er ikke tilladt at reklamere for religiøse  

 eller politiske anskuelser.
§ 8.  Reklameindslag for indsamling til velgørende  

 formål eller formål af almen interesse må kun bringes under forudsætning af, at der er tale om en offentlig indsamling, og at den indsamlende institution, forening eller komitee fremlægger anerkendelsesskrivelse fra vedkommende politimyndighed vedrørende indsamlingens anmeldelse.
Særlige regler om beskyttelse af børn og unge under 18 år § 9.  Reklamer, der henvender sig til børn og unge, må  

 ikke udformes på en sådan måde, at de vil kunne skade dem psykisk eller moralsk.
De må ikke udformes på en sådan måde, at de udnytter børns og unges naturlige godtroenhed og loyalitet.
De må ikke underminere forældrenes og andre opdrageres autoritet og ansvar.
§ 10.  Reklamer må ikke på nogen måde opfordre eller  

 tilskynde børn og unge til at opholde sig eller bevæge sig ind på farlige steder, bruge farlige produkter eller i det hele taget bringe sig i farlige situationer.
§ 11.  Reklamer må ikke indeholde nogen direkte appel  

 til børn og unge om at overtale andre til at købe det reklamerede produkt.
Der må ikke reklameres med præmier til børn og unge som belønning for at skaffe nye købere.
§ 12.  Reklamer må ikke underminere sociale værdier,  

 f.eks. ved at bibringe den opfattelse, at besiddelse, brug eller indtagelse af et produkt i sig selv vil give børn eller unge fysiske, sociale eller psykologiske fordele frem for andre børn eller andre unge, eller at det ikke at eje, bruge eller indtage et sådant produkt kan have den modsatte virkning.
Det er ligeledes ikke tilladt at reklamere således, at børn og unge får den opfattelse, at de på nogen måde bliver ringere stillet end andre børn og unge, eller at de vil blive udsat for foragt eller latterliggørelse, hvis de ikke ejer, bruger eller indtager det pågældende produkt.
§ 13.  Særlig forsigtighed må udvises for at sikre, at  

 reklamer ikke vildleder børn og unge med hensyn til det reklamerede produkts størrelse, værdi, art, holdbarhed eller præstation.
Reklamer for legetøj må give en klar indikation af den rigtige størrelse.
Hvis ekstra ting behøves, for at produktet skal kunne bruges (f.eks.
dette klart fremgå.
Hvis et produkt udgør en del af en serie, skal dette klart tilkendegives, såvel som hvorledes serien kan erhverves.
Stk. 2.  Tilkendegivelser om pris må ikke kunne bibringe  

 børn og unge en urealistisk opfattelse af produktets værdi, f.eks. ved at bruge ordet »kun«.
Ingen reklame må antyde, at det reklamerede produkt umiddelbart kan indpasses i ethvert familiebudget.
Stk. 3.  Reklamer skal angive den grad af færdighed, der  

 behøves for at kunne bruge produktet.
I tilfælde, hvor resultater af produktets brug vises eller beskrives, skal reklamen udformes således, at resultatet skal være rimeligt opnåeligt for et gennemsnitsbarn på det alderstrin, som produktet er tiltænkt.
§ 14.  Figurer, dukker og lignende, som er væsentlige  

 og gennemgående elementer i børneprogrammer, må ikke anvendes i reklame for produkter af særlig interesse for børn.
Personer, der har tilknytning til børneprogrammer, må ikke reklamere for produkter af særlig interesse for børn.
§ 15.  Reklame for chokolade, slik, læskedrikke,  

 snacks og lignende må ikke angive, at produktet kan træde i stedet for almindelige måltider.
§ 16.  Børn under 14 år må kun medvirke i tv-reklamer,  

 når en sådan medvirken enten fremtræder som en naturlig bestanddel af det afbildede miljø eller er nødvendig for at forklare eller demonstrere anvendelsen af produkter, der har med børn at gøre.
Stk. 2.  Børn under 14 år må ikke afgive anbefalinger  

 eller bevidnelser for produkter eller tjenesteydelser af nogen art.
