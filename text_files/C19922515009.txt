 I henhold til punkt 13 i aftale af 4. september 1991 (der vedlægges)  

 mellem Forsvarsministeren og Rigsrevisor om intern revision på  

 Forsvarsministeriets område bestemmes følgende:
Rapportering § 1.  I forbindelse med revision og kasseeftersyn  

 rapporteres direkte til den pågældende myndighed i form af en skrivelse, der  

 redegør for den udførte revision, og hvilke bemærkninger  

 revisionen/eftersynet eventuelt har givet anledning til.
Det skal endvidere  

 oplyses, om den interne revision under sin revision har modtaget alle de  

 oplysninger, der er anmodet om.
 Stk. 2.  Myndigheden gives en frist på 6 uger fra  

 modtagelsen af skrivelsen til at svare på, hvilke forholdsregler der er/vil  

 blive taget for at ændre på de forhold, der har givet anledning til  

 bemærkninger.
 Stk. 3.  Er der tale om graverende forhold, sendes kopi  

 af skrivelsen til henholdsvis Forsvarschefen, direktøren for Forsvarets  

 Bygningstjeneste, chefen for Hjemmeværnet, direktøren for Farvandsvæsenet og  

 til Forsvarsministeriet samtidig med fremsendelsen til myndigheden.
 § 2.  Hvert halve år sendes en rapport direkte til  

 Forsvarschefen, direktøren for Forsvarets Bygningstjeneste, chefen for  

 Hjemmeværnet, den tilsynsførende for Nyboder, direktøren for Farvandsvæsenet  

 og Forvalteren på Christiansø, om de revisioner og eftersyn, der er foretaget  

 inden for den enkelte institutions område, og til Forsvarsministeriet.  

 Halvårsrapporten skal sammenfattende redegøre for den udførte revision, og  

 hovedvægten bør lægges på de konklusioner, der kan drages i forbindelse med  

 revisionen, især for så vidt angår de revisioner, der har givet anledning til  

 væsentlige bemærkninger.
 Stk. 2.  Rapporten vedlægges en fortegnelse over  

 foretagne eftersyn og revisioner, således at de pågældende institutionschefer  

 og ministeriet får mulighed for at rekvirere revisions-rapporternes  

 konklusioner om specifikke eftersyn/revisioner.
 Stk. 3.  Rapporterne skal tillige indeholde oplysninger  

 om omfanget af de interne revisioners deltagelse i rådgivningsvirksomhed m.v.  

 (jf. § 9-aftalens punkt 16, 2. afsnit).
Budgetter og personale § 3.  Der udarbejdes selvstændige budgetter for de  

 interne revisioner.
Budgetterne godkendes af Forsvarsministeriet.
 Stk. 2.  Efter samråd med de interne revisioner udpeger  

 Forsvarsministeriet de fuldmægtige, der er omfattet af turnusordningen, og  

 som skal gøre tjeneste i de interne revisioner. Øvrigt personale i de interne  

 revisioner udvælges efter samråd med Forsvarsministeriet og ansættes af  

 henholdsvis Forsvarskommandoen og Farvandsvæsenet.
 Stk. 3.  I forbindelse med halvårsrapporteringen  

 orienteres Forsvarsministeriet om personalets sammensætning og  

 uddannelsesmæssige baggrund og om de uddannelsesmæssige foranstaltninger, der  

 iværksættes, såvel internt som i samarbejde med andre offentlige revisioner.
Planlægning § 4.  De i § 9-aftalens punkt 11 nævnte planer sendes  

 til Forsvarsministeriet og Rigsrevisionen.
Planerne for revision af de  

 pågældende myndigheder sendes til Forsvarschefen, direktøren for Forsvarets  

 Bygningstjeneste, chefen for Hjemmeværnet og direktøren for Farvandsvæsenet  

 inden udgangen af oktober måned året før, således at der bliver mulighed for  

 at fremsætte forslag til ændringer i planerne inden planlægningsårets  

 begyndelse.
 Stk. 2.  Forsvarsministeriet kan deltage i de møder,  

 hvor samarbejdet mellem de interne revisioner og Rigsrevisionen  

 tilrettelægges.
Årsberetning § 5.  Forsvarsministeriet udarbejder hvert år en  

 beretning om de interne revisioners virksomhed baseret på modtagne  

 rapporteringer om udførte revisioner og de foranstaltninger, der har været  

 iværksat på baggrund af udførte revisioner.
 P.M.V.
 E.B.
Svend Eskildsen Bilag AFTALE OM INTERN REVISION PÅ FORSVARSMINISTERIETS OMRÅDE Indledning 1.
 I henhold til § 9 i lov nr. 321 af 26. juni 1975 om revision af statens  

 regnskaber m.v. (rigsrevisorloven) er der mellem Forsvarsministeren og  

 rigsrevisor indgået aftale om samarbejdet mellem Rigsrevisionen og de interne  

 revisioner under Forsvarsministeriet.
Forsvarsministeriets interne revisioner Formål 2.
 Forsvarsministeriets interne revisioner indgår i Forsvarsministeriets  

 overordnede økonomistyring og samarbejder med Rigsrevisionen om revisionen af  

 regnskaber for institutioner under Forsvarsministeriet.
Organisation 3.
 Forsvarets Interne Revision udgør en selvstændig enhed, der indgår  

 organisatorisk i Forsvarskommandoens Kontrolstab.
 Udbygningen af Forsvarets Interne Revision foretages efter nærmere aftale  

 mellem Forsvarsministeriet og Rigsrevisionen i takt med, at bemandings- og  

 uddannelsesmæssige forudsætninger tilvejebringes, og afsluttes senest den 31.  

 december 1992.
 4.
 Farvandsvæsenets Interne Revision udgør en selvstændig enhed direkte under  

 Farvandsdirektøren.
 5.
De interne revisioner holder Forsvarsministeriet underrettet om planlagte  

 og gennemførte revisioner.
Revisionsrapporter sendes løbende direkte til  

 ministeriet.
Område 6.
Forsvarets Interne Revisions arbejdsområde omfatter alle enheder inden for  

 Forsvarskommandoens område, Forsvarets Bygningstjeneste, Hjemmeværnet og  

 Nyboders Kommandantskab.
Revisionen af de af Hjemmeværnet og Forsvarets  

 Bygningstjeneste aflagte regnskaber udføres på de respektive  

 institutionschefers vegne.
Farvandsvæsenets Interne Revisions arbejdsområde omfatter alle enheder  

 inden for Farvandsvæsenet inkl.
Lodsvæsenet samt Christiansø.
Fællesbestemmelser Opgave 7.
 De interne revisioner skal udføre deres virksomhed under iagttagelse af  

 principperne for god offentlig revisionsskik, jf. rigsrevisorlovens § 3.
 8.
De interne revisioner skal ved revisionen danne sig en begrundet  

 overbevisning om, at de i punkt 6. nævnte institutioners regnskaber er  

 retvisende, og herunder påse, - at der foreligger ajourførte og dækkende beskrivelser for de relevante  

 forretningsgange og edb-systemer med en efter forholdene rimelige og  

 forsvarlig intern kontrol, - at forretningsgange efterleves, samt - at de interne kontrolforanstaltninger fungerer tilfredsstillende.
 9.
De interne revisioner skal foretage uanmeldte kasseeftersyn.
De interne  

 revisioner skal endvidere påse, at forretningsgange vedrørende sikringen af  

 materielbeholdninger, andre beholdninger samt faste anlæg m.v. er  

 betryggende.
De interne revisioner kan foretage uanmeldte  

 beholdningseftersyn.
De interne revisioner kan lade sig repræsentere ved  

 kasse- og beholdningseftersyn, der foretages af institutionerne.
 10.
 De interne revisioner skal påse, at de administrative systemer, og  

 herunder de interne kontrolsystemer, fungerer tilfredsstillende, og at de  

 sikrer en effektiv styring af institutionernes aktiviteter.
 11.
Forsvarets Interne Revision skal udarbejde planer for revisionens  

 gennemførelse.
Forsvarschefen, Hjemmeværnsledelsen, direktøren for Forsvarets  

 Bygningstjeneste samt den tilsynsførende for Nyboder underrettes om planerne.
Farvandsvæsenets Interne Revision skal udarbejde planer for revisionens  

 gennemførelse.
Farvandsdirektøren og Forvalteren på Christiansø underrettes  

 om planerne.
 12.
 Forsvarsministeriet og de i punkt 11. nævnte institutionschefer kan anmode  

 de interne revisioner om at udføre undersøgelser af revisionsmæssig karakter.  

 De interne revisioner afstemmer deres planer i overensstemmelse hermed.
 13.
 Forsvarsministeriet fastsætter nærmere retningslinier for de interne  

 revisioners rapportering til og samarbejde med ministeriet og de  

 institutioner, der er nævnt i punkt 11. Ved revision af de af Hjemmeværnet og  

 Forsvarets Bygningstjeneste aflagte regnskaber refererer Forsvarets Interne  

 Revision direkte til Hjemmeværnsledelsen og direktøren for Forsvarets  

 Bygningstjeneste.
 Forsvarsministeret fastsætter nærmere retningslinier for tildeling af  

 ressourcer til de interne revisioner.
 14.
 Det påhviler de interne revisioner at supplere denne aftale med  

 detaljerede instrukser og beskrivelser for revisionsarbejdets udførelse.
Kompetence 15.
 De interne revisioners chefer og medarbejdere bør have en sådan faglig  

 baggrund og erfaring, at de interne revisioners opgaver til enhver tid kan  

 løses på en fuldt tilfredsstillende måde.
 16.
 De interne revisioner skal inden for rammerne af aftalen sikres  

 uafhængighed for så vidt angår planlægning, prioritering, tilrettelæggelse og  

 udførelse af revisionen.
 Personalet i de interne revisioner må ikke deltage i arbejde, der er  

 uforeneligt med de krav, som stilles til personalets varetagelse af  

 revisionsmæssige opgaver.
 17.
 De interne revisioner har adgang til alle oplysninger, dokumenter,  

 registreringer, beholdninger m.v., som efter deres skøn er af betydning for  

 løsningen af deres opgave.
 18.
 De interne revisioner skal på det tidligst mulige tidspunkt inddrages i  

 planlægning og ændring af regnskabssystemer samt i tilrettelæggelse af de  

 forretningsgange og edb-systemer, der er nævnt i punkt 8.
Samarbejde med Rigsrevisionen 19.
 Det påhviler de interne revisioner at medvirke til en koordinering af  

 Rigsrevisionens og de interne revisioners samlede indsats.
 20.
 Rigsrevisionen har ansvaret for den samlede revision af  

 Forsvarsministeriets område.
 Rigsrevisionen fører tilsyn med Forsvarsministeriets interne revisioner.  

 Som led i tilsynet kan Rigsrevisionen udføre selvstændig revision eller  

 revision i samarbejde med de interne revisioner.
 Den centrale lønrevision udføres af Rigsrevisionen.
 Rigsrevisionens bevillingskontrol og udførelse af større undersøgelser  

 inden for Forsvarsministeriets område, jf. rigsrevisorlovens § 17, stk. 1 og  

 2 berøres ikke af denne aftale.
 21.
 Samarbejdet mellem de interne revisioner og Rigsrevisionen tilrettelægges  

 ved periodiske møder.
 22.
De interne revisioner skal holde Rigsrevisionen løbende underrettet om  

 planlagte og udførte revisioner.
Kopi af de interne revisioners bemærkninger,  

 notater m.m. med de dertil hørende besvarelser og afgørelser samt rapporter  

 om eftersyn m.v. sendes løbende til Rigsrevisionen.
Revision af aftalen 23.
 Aftalen tages op til vurdering i løbet af 1993 med henblik på eventuel  

 fornyelse pr. 1. januar 1994.
Ikrafttrædelse 24.
 Aftalen har virkning fra 1. september 1991.
 Samtidig ophæves aftale af 1. juli 1980.
