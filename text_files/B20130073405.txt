Bekendtgørelse om ændring af bekendtgørelse om indberetningspligter m.v. efter skattekontrolloven § 1 I bekendtgørelse nr. 1315 af 15. december 2011 om indberetningspligter m.v. efter skattekontrolloven, som ændret ved bekendtgørelse nr. 1078 af 8. november 2012, bekendtgørelse nr. 1123 af 30. november 2012 og bekendtgørelse nr. 1147 af 4. december 2012, foretages følgende ændringer:
 1. I indledningen indsættes efter »(Kontrol med renteindtægter i pengeinstitutter m.v. og med obligationsrenter m.v.)«: »og § 35, stk. 1 og 4, i skatteforvaltningsloven, jf. lovbekendtgørelse nr. 175 af 23. februar 2011, som ændret ved lov nr. 649 af 12. juni 2013«.
 2. I § 42 indsættes som stk. 3:
»Stk. 3. Indberetninger efter skattekontrollovens § 9 B skal indgives digitalt ved brug af de digitale kanaler, som SKAT anviser.« § 2 Stk. 1. Bekendtgørelsen træder i kraft den 1. juli 2013.
 Stk. 2. § 1, nr. 2, har virkning for indberetninger, der foretages den 1. juli 2013 eller senere.
 Stk. 3. For indberetninger, der skal indgives senest den 31. december 2014, vil en indsendelse af indberetningen på anden måde end anvist af SKAT blive anset for modtaget.
