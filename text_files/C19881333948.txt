 I medfør af landbrugsministeriets bekendtgørelse nr. 830 af 15. december  

 1987 om økologisk jordbrugsproduktion fastsættes:
 § 1.  Statens Plantetilsyn (tilsynet) kan efter  

 ansøgning autorisere en jordbrugsbedrift til produktion af økologiske  

 produkter, hvis produktionen tilrettelægges og gennemføres efter  

 bestemmelserne i bilaget til bekendtgørelsen.
§ 2.  Ansøgningsskema og bekendtgørelse rekvireres hos  

 Statens Plantetilsyn, Center for Landbrug, Havkærsvej 83, Tilst, Postboks 30,  

 8381 Mundelstrup.
Tlf. nr. 06 244288.
 Stk. 2.  Ansøgning om autorisation skal være tilsynet i  

 hænde senest den 1. januar det år, den økologiske produktion ønskes  

 påbegyndt.
 Stk. 3.  For 1989 er ansøgningsfristen fastsat til 1.  

 april 1989.
§ 3.  Autorisationen omfatter alle de til  

 driftsenheden hørende arealer, herunder lejede/forpagtede arealer.
Arealerne  

 angives på en kortskitse.
For den enkelte mark anføres et marknummer samt  

 arealet i ha.
Imellem de enkelte marker anføres markskel (vej, sti, hegn  

 m.m.). For lejede/forpagtede arealer anføres ejerens/lejerens navn og adresse  

 på oversigten over forpagtningsforhold, og denne medsendes ansøgningen.
 Stk. 2.  Kortskitsen skal vedlægges ansøgningsskemaet om  

 autorisation.
 § 3.  For alle autoriserede jordbrugsbedrifter skal  

 der senest den 1. maj hvert år foreligge sædskifte- og gødningsplaner  

 udarbejdet efter kapitel II i landbrugsministeriets bekendtgørelse nr. 469 af  

 3. august 1988 om sædskifte- og gødningsplaner samt grønne marker i  

 jordbruget.
§ 5.  Der skal foreligge en plan for hele bedriftens  

 omlægning inden for et fastsat åremål.
Planen skal oplyse om alle  

 forpagtningsforhold og skal omfatte eventuelle lejede/forpagtede arealer og  

 driftsbygninger.
 Stk. 2.  Omlægningsplanen skal omfatte bedriftens  

 planteavl og husdyrhold.
 Stk. 3.  Omlægningsplanen skal fremsendes til tilsynet  

 sammen med ansøgningsskema om autorisation.
 § 6.  De planer, der er nævnt i §§ 4 og 5, skal være  

 attesteret af en konsulent ansat under Fællesudvalget for  

 Økologisk/Biodynamisk Jordbrug.
 § 7.  Autorisationen meddeles skriftligt med angivelse  

 af bedriftstype samt registreringsnummer.
 § 8.  Ved autorisation af jordbrugsbedrifter på  

 særlige vilkår vil autorisationen indeholde en specifikation af vilkårene.
 § 9.  Ændringer i jordbrugsbedriftens ejer- eller  

 brugerforhold, arealer i henhold til kortskitsen, bedriftstype eller  

 omlægningsplan skal skriftligt meddeles tilsynet.
 § 10.  Reglerne træder i kraft den 1. juli 1988.
