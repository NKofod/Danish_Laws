Betænkning afgivet af Socialudvalget den  

 20. april 1999 Betænkning over Forslag til lov om ændring af lov om  

 social pension (Nedsættelse af folkepensionsalderen fra 67 til 65  

 år m.v.) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
 Endvidere har udvalget modtaget flere skriftlige  

 henvendelser fra Landsforeningen Ældre Sagen.
 Der er af socialministeren og et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Centrum-Demokraternes, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med de af socialministeren stillede  

 ændringsforslag.
 Et mindretal (Socialistisk Folkepartis og Dansk  

 Folkepartis medlemmer af udvalget) indstiller lovforslaget til  

forkastelse ved 3. behandling, men vil stemme for det under nr. 1  

 stillede ændringsforslag og imod de under nr. 2-5 stillede  

 ændringsforslag.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling og  

 vil stemme hverken for eller imod de stillede ændringsforslag.
 Dette mindretal finder, at lovforslaget samlet er en  

 forringelse for de borgere   undtagen hjemmegående  

 husmødre/husfædre   der har de ringeste økonomiske  

 forhold og den ringeste tilknytning til arbejdsmarkedet i forbindelse med  

 tilbagetrækning herfra.
 Enhedslisten har ikke med denne tilkendegivelse taget  

 stilling til, hvilken alder der er den rigtige pensionsalder.
Ændringsforslag Til § 2 Af	et mindretal (SF), tiltrådt af et mindretal  

 (DF):
 1) Efter stk. 2 indsættes som nyt stykke:
» Stk. 3 bliver herefter stk. 4.
 Af	socialministeren, tiltrådt af et flertal (S, V,  

 KF, CD, RV og KRF):
 2) I stk. 3, 1. pkt., indsættes efter »Personer, der er omfattet af stk. 2, som har fået  

 tilkendt førtidspension« ordene: »eller invaliditetsydelse«.
 3) I stk. 3, 1. pkt., ændres »1. juli 1999« til: »1. januar 2002«.
 4) I stk. 3 indsættes efter 1. pkt. som nyt  

 punktum:
» 5) Efter stk. 3 indsættes som nyt stykke:
» Bemærkninger Til nr. 1 Ifølge lovforslaget gælder nedsættelsen  

 af pensionsalderen fra 67 til 65 år for personer, der fylder 60  

 år den 1. juli 1999 og senere.
Herved vil de første  

 65-årige folkepensionister komme fra den 1. juli 2004. Dette betyder,  

 at personer, der fylder 60 år fra og med den 1. juli 1999, kan få  

 folkepension fra og med den 1. juli 2004, hvor de fylder 65 år.  

 Samtidig vil personer, der er fyldt eller fylder 60 år i perioden 1.  

 juli 1997 til 30. juni 1999, og som derfor vil være 65 eller 66  

 år i 2004, ikke kunne få folkepension på dette tidspunkt,  

 selv om de altså kan være op til 2 år ældre end de  

 65-årige folkepensionister.
De vil altså opleve, at personer, der  

 er yngre end dem selv, overgår til folkepension i 2004, mens de ikke  

 selv har mulighed for dette, på trods af at de gerne vil.
Det vil  

 utvivlsomt virke urimeligt for de personer, der i dag er 60 eller 61  

 år, og som gerne vil gå på folkepension, f.eks. fordi de  

 kun har en meget beskeden eller slet ingen indtægt.
 Den her foreslåede overgangsbestemmelse vil sikre,  

 at der pr. 1. juli 2004 indføres en folkepensionsalder på 65  

 år for alle, der ønsker dette.
Til nr. 2 og 4 Det foreslås, at også personer, der fylder 60  

 år den 1. juli 1999 eller senere, og som har fået tilkendt  

 invaliditetsydelse med virkning fra før den 1. juli 1999, men  

 efterfølgende overgår til førtidspension, og som  

 umiddelbart inden overgangen til folkepension har modtaget  

 førtidsbeløb, invaliditetsbeløb eller  

 erhvervsudygtighedsbeløb, kan bevare disse særlige tillæg  

 som 65- og 66-årige.
 Da kommunernes udgifter til folkepensionen fuldt ud  

 dækkes af staten, foreslås det, at det samme gøres  

 gældende for de tillæg, der oppebæres i forbindelse med  

 overgang fra førtidspension til folkepension efter det fyldte 65.  

 år.
Til nr. 3 I lovforslaget er det foreslået, at personer, der  

 fylder 60 år den 1. juli 1999 eller senere, som har fået tilkendt  

 førtidspension med virkning fra før den 1. juli 1999, og som  

 modtager forhøjet almindelig førtidspension, mellemste  

 førtidspension eller højeste førtidspension umiddelbart  

 inden overgangen til folkepension, kan bevare de særlige tillæg,  

 der er forbundet hermed, som 65- og 66-årige.
Siden lovforslagets fremsættelse er der indledt  

 drøftelser om en eventuel ændring af reglerne om  

 førtidspension m.v.
Ender drøftelserne med opnåelse af  

 enighed om en model for ændring af reglerne m.v., kan ændringerne  

   bl.a. af hensyn til de afledte konsekvenser   næppe forventes at  

 få virkning før den 1. januar 2002.
 Det foreslås derfor, at den tidligere  

 foreslåede afgrænsning   den 1. juli 1999   i stedet  

 fastsættes til den 1. januar 2002, således at personer, der  

 fylder 60 år den 1. juli 1999 eller senere, og som får tilkendt  

 førtidspension eller invaliditetsydelse med virkning fra før  

 den 1. januar 2002, og som umiddelbart inden det fyldte 65. år modtager  

 førtidsbeløb, invaliditetsbeløb eller  

 erhvervsudygtighedsbeløb, kan bevare de særlige tillæg som  

 65- og 66-årige.
 Der henvises i øvrigt til de almindelige  

 bemærkninger og bemærkninger til lovforslagets enkelte  

 bestemmelser samt bemærkningerne til ændringsforslag nr. 2 og  

 4-5.
Til nr. 5 Det foreslås, at personer, der fylder 60 år  

 den 1. juli 1999 eller senere, og som er bosiddende i Danmark fra før  

 den 1. juli 1999 og frem til det fyldte 65. år, opfylder  

 undtagelsesbestemmelsen til kravet om dansk indfødsret, jf. lovens §  

 2, stk. 2, nr. 1, såfremt de ville kunne have haft 10 års  

 bopæl her i landet ved det fyldte 67. år.
 Dermed sikres, at personer, der havde bopæl her i  

 landet før lovens vedtagelse, og som havde en begrundet forventning om  

 at opfylde 10-års-kravet ved det fyldte 67. år, opfylder dette  

 krav allerede ved det fyldte 65. år.
Økonomiske konsekvenser af nr. 2 og 4-5 Ændringsforslagene medfører samlet set helt  

 minimale økonomiske konsekvenser.
 Forslaget om, at personer, der fylder 60 år den 1.  

 juli 1999 eller senere, og som har fået tilkendt invaliditetsydelse med  

 virkning fra før den 1. juli 1999, og som umiddelbart inden overgangen  

 til folkepension har modtaget førtidsbeløb,  

 invaliditetsbeløb eller erhvervsudygtighedsbeløb, kan bevare  

 disse, har uændrede økonomiske konsekvenser. Ændringen er  

 blot en præcisering af personkredsen, der fortsat bevarer de  

 særlige tillæg, der er forbundet med førtidspension ved  

 overgangen til folkepension, og er således allerede indeholdt i de  

 provenumæssige beregninger af lovforslaget.
 Forslaget om en overgangsregel, således at personer,  

 der fylder 60 år den 1. juli 1999 eller senere, og som er bosiddende i  

 Danmark fra før den 1. juli 1999 og frem til det fyldte 65. år,  

 opfylder undtagelsesbestemmelsen til kravet om dansk indfødsret,  

 såfremt de ville kunne have haft 10 års bopæl her i landet  

 ved det fyldte 67. år, skønnes at medføre helt minimale  

 økonomiske konsekvenser, da det er et fåtal, som vil være  

 omfattet af overgangsbestemmelsen.
Økonomiske konsekvenser af nr. 3 Forslaget skønnes at medføre merudgifter i  

 forhold til det oprindelige forslag på 2 mio. kr. i 2004, 25 mio. kr. i  

 2005, 73 mio. kr. i 2006 og 96 mio. kr. i 2007. I årene herefter vil  

 der fortsat være udgifter til tillæggene, efterhånden som  

 personer, der tilkendes førtidspension med virkning fra et tidspunkt i  

 perioden 1. juli 1999 til 1. januar 2002, senere fylder 65 og 66  

 år.
Jørn Pedersen (S)  

 Inger Bierbaum (S) Else Marie Mortensen (S)  

 Karen J.
Klint (S) Grete Schødts (S)  

 Villy Søvndal (SF) fmd.  

 Yvonne Herløv Andersen (CD)  

 Anders Samuelsen (RV) Pernille Rosenkrantz-Theil (EL)  

 Erik Larsen (V) Else Winther Andersen (V)  

 Tove Fergo (V) Rikke Hvilshøj (V)  

 John Vinther (KF) Knud Erik Kirkegaard (KF)  

 Inge Refshauge (DF)  

 Tove Videbæk (KRF) nfmd.
 Fremskridtspartiet havde ikke medlemmer i udvalget.
