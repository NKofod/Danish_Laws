(Til samtlige kommunalbestyrelser) Med udsendelsen af vedlagte materiale, der omfatter:
- indenrigsministeriets bekendtgørelse nr. 32 af 4. februar 1986 om det  

 kommunale civile beredskab i kommuner, amtskommuner og hovedstadsrådet, - civilforsvarsstyrelsens vedledende retningslinier, - en redegørelse afgivet af civilforsvarsstyrelsens arbejdsgruppe  

 vedrørende udarbejdelse af udkast til almindelige regler for planlægningen af  

 det kommunale civile beredskab, samt - videofilmen »Dagen før« har indenrigsministeriet nu givet kommunerne et grundlag for at påbegynde  

 planlægningen af det kommunale civile beredskab.
De vejledende retningslinier er udformet således, at der er mulighed for  

 at tage lokale hensyn ved tilrettelæggelsen af beredskabet.
Det fremgår, at  

 der i den første, indledende fase er tale om de  

 administrative/organisatoriske rammer for et kommunalt civilt beredskab med  

 henblik på, at den egentlige beredskabsplanlægning kan indpasses i den  

 almindelige fredstidsplanlgning (de eksisterende planlægningssystemer). Det  

 er altså ikke hensigten at opbygge nye planlægningssystemer, men at indføre  

 civile beredskabssynspunkter i den almindelige planlægning.
 Retningslinierne er tænkt at skulle indgå i en kommende håndbog om det  

 kommunale civile beredskab, hvor det resterende indhold skal bestå af de  

 retningslinier for konkrete beredskabsforanstaltninger, som de øvrige  

 fagministre udsender.
 Til orientyering vedlægges kopi af indenrigsministeriets pressemeddelelse  

 om det kommunale civile beredskab.
Med venlig hilsen KNUD ENGGAARD /Johs.
Qwist --------------------------------------------------------------------- BILAG 1 Bekendtgørelse nr. 32 af 4. februar 1986 om det kommunale civile beredskab  

 i kommuner, amtskommuner og hovedstadsrådet.
(udelades her) --------------------------------------------------------------------- BILAG 2 PLANLÆGNING AF CIVILT BEREDSKAB I KOMMUNER, AMTSKOMMUNER OG  

 HOVEDSTADSRÅDET.
INDHOLD INDLEDNING HVORFOR? HVAD? Hvad er det civile beredskabs opgaver? Normale opgaver.
 Ekstraordinære opgaver.
 Særligt om amtskommunerne og Hovedstadsrådet.
HVEM? Hvem indgår i beredskabet? Hvem styrer kommunen under krig eller truede udsigt til krig? Hvem indgår i den administrative organisation? FORHOLDET MELLEM DET KOMMUNALE CIVILFORSVAR OG DET CIVILE BEREDSKAB HVORDAN TILRETTELÆGGES PLANLÆGNINGEN? HVORNÅR OG HVORDAN ETABLERES BEREDSKABET? KOMMUNIKATION LOKALER TIL DET CIVILE BEREDSKAB FORORD »Vi håber vel alle, vi aldrig får brug for det«.
Sådan lyder en  

 af replikkerne i den video-film, civilforsvarsstyrelsen har udsendt sammen  

 med denne vejledning.
Vi håber alle, vi aldrig får brug for det civile  

 beredskab.
Vi håber, der aldrig mere bliver krig.
Men skulle det alligevel ske, så er det af afgørende betydning - for  

 landet som helhed og for den enkelte borger - at lokalsamfundet stadig - så  

 godt det er muligt - kan klare vitale funktioner.
I krig, som i fred, er der  

 behov for rent drikkevand, omsorg for børn, ældre og handicappede,  

 fremkommelige veje o.s.v.
Men det kræver planlægning at gennemføre samfundets  

 opgaver under krigsforhold.
Denne planlægning kaldes »det civile  

 beredskab«.
Loven om det civile beredskab blev ændret i 1985. Den nye lov bestemmer,  

 at alle kommuner, amtskommuner og Hovedstadsrådet har pligt til at planlægge  

 deres civile beredskab.
Loven bestemmer også, at indenrigsministeren skal  

 fastsætte almindelige regler for planlægningen.
Det er nu sket dels i form af  

 indenrigsministeriets bekendtgørelse nr. 32 af 4. februar 1986, dels i form  

 af denne vejledning, der har hjemmel i bekendtgørelsen.
 Vejledningen er resultatet af arbejdet i en arbejdsgruppe under  

 civilforsvarsstyrelsen bestående af repræsentanter for indenrigsministeriet,  

 civilforsvarsstyrelsen, de kommunale organisationer, Københavns og  

 Frederiksberg kommuner, regionsamtmændene og Foreningen af  

 civilforsvarsledere i Danmark.
 Arbejdsgruppen har virket i tæt samarbejde med praktikere i en række  

 kommuner og amtskommuner.
 Det er mit håb, at vejledningen må være et effektivt redskab for kommuner,  

 amtskommuner og Hovedstadsrådet i arbejdet med planlægningen af det kommunale  

 civile beredskab.
Ole Forsting Direktør INDLEDNING Den oprindelige lov om det civile beredskab (* 1) fastsatte, at kommunerne  

 skulle yde bistand ved planlægningen og gennemførelsen af beredskabet.
Nu er loven blevet ændret.
I den nye lov (* 2) gælder det, at kommuner,  

 amtskommuner og Hovedstadsrådet har en selvstændig pligt til at udarbejde en  

 plan for deres civile beredskab.
Der er også i den nye lov givet regler for  

 kommunernes styrelse, hvis det under krig eller truende udsigt til krig er  

 umuligt at samle kommunalbestyrelsen.
 Loven bestemmer videre, at indenrigsministeren fastsætter almindelige  

 regler for planlægningen af det kommunale civile beredskab, og at de enkelte  

 ministerier, hver inden for deres område, fastsætter regler for planlægningen  

 af beredskabet.
 De »almindelige regler«, som er indeholdt i denne vejledning, er  

 udarbejdet af en arbejdsgruppe under civilforsvarsstyrelsen med deltagelse af  

 bl.a. de kommunale organisationer, Hovedstadsrådet, Københavns og  

 Frederiksberg kommuner og Foreningen af civilforsvarsledere i Danmark.
Vejledningen fastsætter ikke bindende forskrifter, men er tænkt som et  

 redskab for såvel kommuner som amtskommuner og Hovedstadsrådet.
Den er holdt  

 i almindelige vendinger for at give størst mulig frihed i planlægningen.
Den  

 bygger på følgende principper:
AT de, der har ansvaret for et sagsområde i fredstid, som hovedregel også  

 har ansvaret i krig eller truende udsigt til krig og derfor også må have  

 ansvaret for at planlægge beredskabet allerede i fredstid, AT hvis statsadministrationen ikke kan opretholdes uændret, så må  

 samfundets opgaver så vidt muligt søges løst på lokalt plan, og AT planlægningen ikke binder sig til specielle løsninger, men er så  

 smidig, at den kan bruges som grundlag for improvisationer alt efter, hvordan  

 kamphandlingerne udvikler sig.
Vejledningen er tænkt som første kapitel i en håndbog for det kommunale  

 civile beredskab.
De resterende kapitler vil blive udsendt, efterhånden som  

 de bliver udarbejdet af de forskellige fagministerier.
 Vejledningen vil endvidere blive fulgt op ved afholdelse af  

 orienteringsmøder, kurser og øvelser (planspil), som civilforsvarsstyrelsen  

 og de regionale totalforsvarsmyndigheder vil arrangere i samarbejde med de  

 kommunale organisationer og de enkelte kommuner, amtskommuner og  

 Hovedstadsrådet.
HVORFOR? Der er i Danmark bred politisk enighed om, at det er nødvendigt at  

 opretholde et forsvarsberedskab.
Først og fremmest for at undgå krig, men  

 hvis krigen alligevel skulle komme, for at tilbagevise angreb og begrænse  

 virkningerne af krigen mest muligt.
Som baggrund for de politiske forlig om forsvaret og om civilforsvaret og  

 det civile beredskab ligger en vurdering af arten og omfanget af de skader,  

 der kan ramme samfundet på grund af krig.
Denne vurdering, der kaldes  

 »trusselsbilledet«, opstilles af forsvaret og ajourføres løbende.
 I øjeblikket vurderes trusselsbilledet således:
 i tilfælde af krig må det forventes, at Danmark rammes af angreb med  

 konventionelle våben, men det kan ikke udelukkes, at en angriber allerede i  

 første fase vil bruge kemiske våben (krigsgas) eller mindre atomvåben.  

 Kamphandlinger uden for Danmarks grænser vil også kunne få følger i Danmark,  

 hvis der anvendes atomvåben eller kemiske våben, da virkningerne af disse  

 våben kan spredes over store afstande.
Det kan ikke siges med sikkerhed, hvor længe kamphandlinger i Danmark vil  

 vare, men det anses for sandsynligt, at et fjendtligt forsøg på at erobre  

 danske øer vil vare fra få døgn op til få uger.
Kamphandlinger i Jylland kan  

 ventes at vare længere.
Det er vigtigt at have en fælles mindstemål for beredskabet.
Derfor  

 anbefales det at forudsætte, at der vil være en krigsperiode på op til 2 uger  

 forud for krigsudbruddet, at de egentlige kamphandlinger vil vare en måned,  

 og at men også skal kunne klare et par uger i genopbygningsfasen, efter  

 kamphandlingerne er forbi.
Over for det skitserede trusselsbillede bliver det moderne samfund mere og  

 mere sårbart.
Specialisering, afhængighed af moderne teknologi og stordrift  

 (f.eks. el-værker, naturgas og fordeling af friskvarer) betyder, at selv små  

 forstyrrelser i samfundets funktioner kan få katastrofale følger.
Der er  

 derfor større og større behov for et civilt beredskab, der kan sikre, at  

 samfundet bliver ved med at fungere, også under krig eller truende udsigt til  

 krig.
Det civile beredskab udgør en del af landets samlede beredskab, som også  

 omfatter civilforsvaret, politiet og det militære forsvar.
Som fælles begreb  

 bruges benævnelsen'Totalforsvaret', der kan beskrives som den samlede og  

 koordinerede indsats på at opretholde forsvarsviljen og sikre den bedst  

 mulige udnyttelse af alle militære og civile ressourcer til at forebygge  

 krig, at forsvare landet og at opretholde et organiseret og fungerende  

 samfund, herunder beskytte befolkningens liv og ejendom.
 På landsplan er det de enkelte ministerier, hver inden for deres område,  

 der har ansvaret for planlægningen af det civile beredskab.  

 Indenrigsministeriet samordner planlægningen og planlægger på områder, der  

 ikke varetages af andre.
På regionalt plan varetages det civile beredskabs opgaver i krigstid af  

 civilregionerne.
Landet er opdelt i 7 civilregioner, der omfatter en eller  

 flere amtskommuner.
 Regionsinddelingen er ens for det civile beredskab, civilforsvaret,  

 politiet og det militære forsvar.
Civilregionens (regionsamtmandens) opgaver er AT være statsmagtens repræsentant for det civile område inden for  

 regionen, AT udføre de opgaver, som regeringen under krig og truende udsigt til krig  

 delegerer til civilregionerne, AT holde regeringen løbende underrettet om situationen i regionen, AT bistå offentlige myndigheder, institutioner og virksomheder i regionen  

 med løsningen af civile beredskabsopgaver, AT handle selvstændigt i alle spørgsmål vedrørende det civile beredskab,  

 der har betydning for regionen, såfremt forbindelsen mellem  

 centraladministrationen og civilregionen afbrydes, AT lede samarbejdet mellem det civile beredskab og de regionale chefer for  

 forsvaret, politiet og civilforsvaret i en regionsledelse, der som formelt  

 samarbejdsorgan koordinerer totalforsvarets virke i regionen.
 Civilregionens struktur og opgaver er for tiden genstand for overvejelser  

 i et udvalg nedsat af indenrigsministeriet.
 Med kommunalreformen og ændringerne af byrde- og opgavefordelingen mellem  

 stat, kommune og amtskommune spiller kommunerne, amtskommunerne og  

 Hovedstadsrådet en så vigtig rolle i samfundet, at deres medvirken i det  

 samlede civile beredskab er en nødvendighed.
I fredstid er det kommunerne og amtskommunerne, der har det umiddelbare  

 ansvar for borgernes velværd, og som borgerne henvender sig til, når der er  

 behov.
I krigstid er ansvaret det samme, men opgaverne bliver større og  

 vanskeligere, og nye opgaver kan komme til.
Kommunerne, amtskommunerne og  

 Hovedstadsrådet må derfor allerede i fredstid planlægge hvordan de bedst kan  

 løse deres opgaver i krigstid.
 Et særligt samarbejde om koordinering af planlægningen af de kommunale  

 civile beredskab i Københavns og Frederiksberg kommuner og kommunerne i  

 Københavns amt bør overvejes etableret, eventuelt svarende til den ordning,  

 der gælder for samordningen af civilforsvaret.
 Denne planlægning omfattes under eet af begrebet »kommunalt civilt  

 beredskab«.
HVAD? HVAD ER DET CIVILE BEREDSKABS OPGAVER? Med det trusselbillede, der er beskrevet i kapitel 2, kan det lokale  

 samfund rammes af krigens virkninger på mange måder.
Der kan først og  

 fremmest forekomme direkte krigsskader, brande, sammenstyrtede bygninger,  

 dræbte og sårede personer, ødelæggelser af tekniske værker og  

 trafikknudepunkter.
Det er civilforsvarets opgave at begrænse de direkte  

 krigsskader mest muligt.
Men derudover kan krigshandlinger medføre alvorlige forstyrrelser i  

 samfundets funktioner.
Der kan opstå strømafbrydelser, afbrydelser i  

 forsyning med (natur)gas, fjernvarme og vand, beskadigelse af veje og havne,  

 mangel på fødevarer, mangel på benzin o.s.v.
Der kan også opstå problener  

 under truende udsigt til krig, selv om der ikke finder kamphandlinger sted:  

 Hvis en stor del af arbejdsstyrken mobiliseres til forsvaret eller  

 civilforsvaret, kan det være vanskeligt at opretholde livsvigtige  

 virksomheder; hvis sygehusene skal etablere den størst mulige  

 behandlingskapacitet, så vil mange patienter blive overført til pleje i  

 hjemmet, på plejehjem eller lignende.
Det er det civile beredskabs opgave at  

 begrænse de afledte forstyrrelser i samfundets funktion mest muligt.
 Den enkelte kommune og amtskommune må overveje, hvilke særlige problemer,  

 der kan opstå inden for dens område under krig eller truende udsigt til krig.
 Afgørende i denne sammenhæng er bl.a.: kommunens udstrækning og  

 befolkningstal kommunens beliggenhed kommunens karakter (overvejende  

 industri,-bolig- eller landområde) særligt vigtige virksomheder eller  

 trafikknudepunkter indenfor kommunen.
På den baggrund er det så kommunens/amtskommunens opgave at planlægge,  

 hvordan den dels kan blive ved med at løse de vigtigste normale kommunale  

 ekstraordinære opgaver, der kan opstå.
I det følgende er der givet en række  

 eksempler på opgaver, som kan indgå i planlægningen.
 NORMALE OPGAVER.
I almindelighed gælder der, at de normale samfundsfunktioner skal  

 videreføres så længe som muligt.
Men under krig eller truende udsigt til krig  

 kan det blive nødvendigt at lade nogle opgaver ligge og at bruge alle kræfter  

 på de livsvigtige opgaver.
For en kommunes vedkommende kan det dreje sig om:
KOMMUNENS CENTRALFORVALTNING Det er af afgørende betydning, at kommunens ledelse kan bevare overblikket  

 og lede alle de kommunale funktioner, også i tilfælde, hvor strømmen svigter,  

 så data-anlæg og elektriske skrivemaskiner bliver ubrugelige, PERSONREGISTRERING Kommunen skal kunne registrere alle de befolkningsændringer (fødsler,  

 dødsfald, til- og fraflytninger), som finder sted, også i tilfælde, hvor  

 forbindelsen til centralpersonregistret (CPR) svigter, DE KOMMUNALE VÆRKER, VAND OG KLOAKVÆSEN Fjernvarme, drikkevand og et fungerende kloaksystem er af direkte  

 livsvigtig betydning for borgerne.
Driften af de kommunale værker (eller  

 private værker, som kommunen har kontrakt med) må derfor have den højeste  

 priorotet.
Behovet for nødstrømsanlæg og anden alternativ energiforsyning må  

 overvejes.
RENOVATION Ligesom vand og kloakvæsen er renovation en nødvendighed, hvis epidemier  

 skal undgås.
Kommunen må sikre, at det nødvendige personel, køretøjer og  

 brændstof er til rådighed.
Hvis renovationen varetages af private  

 entreprenører, må det aftales, hvordan det kan videreføres i krigstid.
LEVNEDSMIDDELKONTROL Den almindelige levnedsmiddelkontrol skal kunne videreføres, men kommunen  

 skal også overveje, hvordan levnedsmidler kan kontrolleres for  

 tilstedeværelse af kemiske kampstoffer eller radioaktiv forurening.
SOCIALVÆSENET Det kommunale socialvæsen må indstille sig på at skulle tage sig af langt  

 flere klienter, end under normale forhold.
Der kan blive tale om omsorg for  

 patienter, som udskrives fra hospitalerne, når der skal etableres størst  

 mulig behandlingskapacitet som led i sygehusberedskabet.
Der må også  

 forventes store opgaver med omsorg for ældre og handicappede samt for børn,  

 hvis forældre gør tjeneste i forsvaret eller civilforsvaret eller står til  

 rådighed for det civile beredskab.
De sociale institutioner skal kunne  

 fungere.
Bistandskontorerne kan eventuelt hjælpe med til omsorgen for  

 evakuerede, hjemløse eller ander personer i nød.
DEN PRIMÆRE SUNDHEDSTJENESTE Den primære sundhedstjeneste i kommuner og amtskommuner omfatter alt  

 sundhedsvæsen uden for sygehusene.
Det vil i kommunerne bl.a. sige  

 skolelæger, skoletandlæger, hjemmesygeplejersker og sundhedsplejersker.
I  

 kommunen skal sundhedstjenesten fungere i samarbejde med den primære  

 sundhedstjeneste i amtskommunen og sygehusvæsenet.
Den primære  

 sundhedstjeneste skal bl.a. kunne varetage den lægelige behandling af  

 udskrevne patienter, men skal også kunne fungere som »skadestue«  

 for letsårede patienter.
VEDLIGEHOLDELSE AF VEJE OG HAVNE Opretholdelsen af transportsystemerne er en forudsætning for, at  

 livsvigtige forsyninger kan nå frem.
Kommunen må samarbejde med bl.a.  

 amtskommunen om, hvordan opgaverne med vedligeholdelse og nød-reparation skal  

 klares.
EKSTRAORDINÆRE OPGAVER Under krig eller truende udsigt til krig kan situationen også medføre, at  

 kommunen bliver stillet over for uvante opgaver.
Det kan f.eks. dreje sig om:
FOLKEBESPISNING Hvis den normale forsyning med fødevarer ikke kan opretholdes, eller hvis  

 strømsvigt gør det umuligt for den enkelte husholdning at lave mad, så må  

 kommunen arrangere folkebespisning.
FORMIDLING AF ARBEJDSKRAFT Når der mobiliseres til forsvaret og civilforsvaret, bliver det en stor  

 opgave at finde egnede personer, som kan overtage det ledige arbejde.
Opgaven  

 må søges løst i samarbejde med arbejdsformidlingskontorerne.
ADMINISTRATION AF RATIONERINGSORDNINGER Rationering eller ekstraordinær tilvejebringelse af forsyninger kan blive  

 en kommunal opgave, hvis normale forsyningsveje bryder sammen.
OPRETHOLDELSE AF PENGEFORSYNING Kommunes skal kunne udbetale løn, sociale ydelser og iøvrigt foretage  

 pengeoverførsler, også i situationer hvor overførsel ved hjælp af EDB ikke er  

 muligt.
EKSTRAORDINÆRE BEGRAVELSESFORANSTALTNINGER Kommunen må udpege egnede begravelsespladser og sørge for at personel,  

 gravemaskiner m.v. er til rådighed.
SIKRING AF KULTURELLE VÆRDIER Kommunen kan, eventuelt i samarbejde med Nationalmuseet, udarbejde en plan  

 for beskyttelse af de kulturelle værdier, der befinder sig i kommunen.
INFORMATION AF LOKALSAMFUNDET En af kommunens vigtigste opgaver bliver at holde borgerne informeret  

 under krig eller truende udsigt til krig.
En løbende orientering om  

 situationen er væsentlig for, at befolkningen psykisk kan leve med det pres,  

 som en krig vil udsætte den for.
Information kan også medvirke til, at den  

 enkelte gør sig klart, hvordan han eller hun bedst kan klare de mangler og  

 problemer, er er en følge af krigen.
Endelig er det nødvendigt, at  

 befolkningen holdes orienteret om, hvad kommunen gør for at hjælpe folk i nød  

 (rationering, folkebespisning og lignende). Det er væsentligt, at kommunens  

 civilforsvar og civile beredskab koordinerer formidlingen af informationer  

 til borgerne.
Kommunen må overveje alternative muligheder for  

 informationsformidling, f.eks. gennem pressen (lokalaviser), civilregionens  

 informationstjeneste, lokalradioer, højttalervogne, husstandsomdelte  

 meddelelser eller andet.
SÆRLIGT FOR AMTSKOMMUNERNE OG HOVEDSTADSRÅDET (* 3) Amtskommunerne og Hovedstadsrådet har mange planlæggende og koordinerende  

 opgaver, men også direkte driftsopgaver.
 Som eksempler på amtskommunernes driftsopgaver af betydning for  

 beredskabet kan nævnes:
SYGEHUSVÆSENET Sygehusberedskabet har særlig hjemmel i civilforsvarslovens § 2 og i  

 sygehuslovens § 16a.
 Sygehusberedskabet betragtes således som en del af civilforsvaret.
DEN PRIMÆRE SUNDHEDSTJENESTE Den primære sundhedstjeneste i kommuner og amtskommuner omfatter alt  

 sundhedsvæsen uden for sygehusene.
Det vil i amtskommunerne bl.a. sige  

 praktiserende læger, tandlæger, apotekere og amtssundhedsplejersker.
I  

 amtskommunen skal sundhedstjenesten fungere i samarbejde med sygehusvæsenet  

 og den primære sundhedstjeneste i kommunen.
VEJVÆSENET Anlæg og drift af landeveje og af visse statsveje efter særlig aftale med  

 staten.
SOCIAL- OG SUNDHEDSVÆSENET Dag- og døgninstitutioner, forsorgen for personer med vidtgående fysiske  

 og psykiske handicap, døgninstitutioner for børn og unge, forsorgshjem for  

 personer, som har alkokol- eller stofmisbrugsproblemer.
KOLLEKTIV PERSONBEFORDRING Opretholdelse af rutebildrift kan få særlig betydning, hvis kørsel med  

 privatbiler begrænses, eller i tilfælde af, at en evakuering skal  

 gennemføres.
LUFTHAVNE Efter aftale med de berørte kommuner - drift af lufthavne når der er  

 truffet beslutning om, at de skal holdes åbne.
 For de direkte driftsområder vil planlægningen stort set have samme  

 karakter som for kommunernes driftsopgaver.
For amtskommunernes og Hovedstadsrådets planlæggende virksomhed må der  

 lægges afgørende vægt på, at der sker et samarbejde mellem de berørte  

 kommuner og amtskommuner.
Opgaven består i at indarbejde beredskabsmæssige  

 hensyn i planlægningen.
Det gælder især regionsplanlægningen med de  

 sektorplaner, der indgår i regionsplanen, men også planlægningen af den  

 primære sundhedstjeneste og af vandforsyningen (vandindvindingstilladelser).  

 Amtskommunerne må sammen med kommunerne også overveje, hvilken rolle  

 gymnasierne kan spille i beredskabet.
HVEM? HVEM INDGÅR I BEREDSKABET? Spørgsmålet om, hvem der indgår i en kommunes eller amtskommunes civile  

 beredskab, drejer sig dels om, hvem der politisk styrer kommunen/amtskommunen  

 i krig, dels hvem der indgår i den administrative organisation.
HVEM STYRER KOMMUNEN UNDER KRIG ELLER TRUENDE UDSIGT TIL KRIG? Så længe det er muligt at sammenkalde kommunens sædvanlige styrende  

 kollegiale organer, er det de sædvanlige styrelsesregler, der gælder.
Hvis  

 det ikke er muligt, træder de særlige regler om nødstyre (lovens § 3a) i  

 kraft.
De lyder:
STK. 1.  Er det umuligt at samle en kommunalbestyrelse  

 til møde under krig eller truende udsigt til krig, overtager  

 kommunalbestyrelsens økomomiudvalg de beføjelser, der tilkommer  

 kommunalbestyrelsen og dens udvalg.
I kommuner med magistratsordning  

 overtager magistraten kommunalbestyrelsens beføjelser.
STK. 2.  Er det umuligt at samle økomomiudvalget til  

 møde under krig eller truende udsigt til krig, styres vedkommende kommunes  

 anliggender af borgmesteren.
Er det i kommuner med magistratsordning umuligt  

 at samle magistraten til møde, styres kommunen af borgmesteren  

 (overborgmesteren).
STK. 3.  Meddelelse om anvendelse af reglerne i stk. 1  

 og 2 skal snarest gives til indenrigsministeren.
Indenrigsministeren kan  

 fastsætte nærmere regler om kommunernes styrelse under krig eller truende  

 udsigt til krig.
HVEM INDGÅR I DEN ADMINISTRATIVE ORGANISATION? OFFENTLIGT ANSATTES PLIGT I loven om det civile beredskab er det bestemt, at alle offentlige ansatte  

 og ansatte i koncessionerede selskaber har pligt til at udføre de opgaver  

 inden for beredskabet, som de får pålagt.
Folketinget har fastslået, at man  

 ikke kan fritages for denne pligt af samvittighedsgrunde.
 Pligten betyder, at en ansat kan få ansvaret for at udføre  

 beredskabsopgaver inden for sit normale arbejdsområde, men der er også  

 mulighed for, at kommunen eller amtskommunen kan overføre personale fra  

 mindre hastende opgaver (skatteforvaltning, regionsplanlægning) til  

 livsvigtige opgaver (socialforvaltning, sygehusforvaltning).
I civilforsvarsloven er der en tilsvarende bestemmelse (§ 13), som  

 betyder, at offentligt ansatte kan få pålagt pligt til at løse  

 civilforsvarsopgaver.
Kommunen må derfor i planlægningen afgøre, hvem der har  

 opgaver i det civile beredskab, og hvem der har opgaver i civilforsvaret.
Der  

 er dog ikke noget til hinder for at samme person kan have opgaver begge  

 steder (se nærmere kapitel 5).
 Ved ansættelse af personale kan det være hensigtsmæssigt at gøre opmærksom  

 på beredskabspligten, f.eks. ved en bemærkning i ansættelsesbrevet.
DESIGNERING Personer, der ved mobilisering skal møde i forsvaret eller civilforsvaret,  

 kan normalt ikke indgå i det civile beredskab.
Hvis en person imidlertid  

 udfører et livsvigtigt arbejde i kommunen eller amtskommunen og har en særlig  

 sagkundskab, som ikke kan erstattes, så må det overvejes at designere den  

 pågældende til tjeneste i kommunen/amtskommunen.
 Designering medfører, at mødepligten ved forsvaret eller civilforsvaret  

 imidlertidigt ophører, så længe personen er ansat i den vigtige stilling.  

 Hvis personer skifter til en stilling, som ikke er så vigtig, ophører  

 designeringen, og mødepligten ved forsvaret eller civilforsvaret gælder  

 atter.
Som vejledning kan det anføres, at det normalt vil dreje sig om  

 borgmesteren, den øverste administrative chef og cheferne for de enkelte  

 sektorforvaltninger.
Men også andre nøglepersoner indgår i kredsen, f.eks.  

 personale med særlig indsigt og uddannelse, der arbejder »i  

 marken«.
Reglerne om designering gælder ikke kun offentligt ansatte, men  

 også personer, der er ansat i private virksomheder, som kommunen har indgået  

 kontrakt med om arbejde eller leverancer, der også gælder under krig og  

 truende udsigt til krig.
Designering foretages ved, at kommunen/amtskommunen retter henvendelse til  

 civilforsvarsstyrelsen, hvis den pågældende har mødepligt i civilforsvaret,  

 eller til forsvarskommandoen, hvis han har mødepligt i forsvaret, med en  

 anmodning om, at den pågældende designeres til tjeneste i  

 kommunen/amtskommunen.(* 4) Anmodningen skal indeholde den pågældendes fulde navn og CPR-nummer, den  

 pågældendes mobiliseringssted (som anført på mødebefalingen i tjenestebogen),  

 fuldstændig angivelse af den myndighed , som den pågældende ønskes designeret  

 til, samt angivelse af de særlige omstændigheder, der begrunder ønsket om  

 designering.
FRIVILLIGE Det civile beredskab omfatter ikke kun offentligt ansatte.
I forbindelse  

 med planlægning er det vigtigt, at kommunen og amtskommunen overvejer, hvilke  

 opgaver der kan løses af frivillige, og eventuelt samarbejder med frivillige  

 organisationer om deres plads i beredskabet.
Som eksempler på opgaver, hvor  

 frivillige kan være til stor nytte, kan nævnes børnepasning, omsorg for ældre  

 og handicappede, tilsyn med udskrevne patienter, administration af  

 rationeringsordninger samt folkebespisning.
Civilforsvars-Forbundet (CFF),  

 herunder Danske Kvinders Beredskab (DKB) er oprettet med henblik på løsning  

 af humanitære opgaver i krigstid.
CFF/DKB er ved at etablere  

 beredskabssektioner med en uddannelse, der bl.a. sigter på omsorgsopgaver  

 inden for det civile beredskab.
Herudover er der mange frivillige  

 organisationer, som udfører humanitære opgaver i fredstid, og som også kan  

 gøre det under krig.
Som eksempler kan nævnes Dansk Røde Kors, ASF/Dansk  

 Folkehjælp og Frelsens Hær.
FORHOLDET MELLEM DET KOMMUNALE CIVILFORSVAR OG DET CIVILE BEREDSKAB Det er vigtigt at gøre sig klart, i hvilket omfang nogle af kommunens  

 opgaver løses af civilforsvaret.
Det gælder navnlig for de kommuner, der har  

 pligt til at have en udvidet hjælpetjeneste (civilforsvarslovens § 18, stk.  

 2).
 I amtskommuner og Hovedstadsrådet opstår dette spørgsmål ikke, da de  

 ifølge civilforsvarsloven ikke har andre civilforsvarsopgaver end  

 sygehusberedskabet.
 Det kommunale civilforsvar og civile beredskab baseres som udgangspunkt på  

 de ressourcer (personel og materiel), som findes i kommunen i fredstid.  

 Nødvendige supplerende ressourcer kan tilvejebringes enten inden for  

 civilforsvaret eller det civile beredskab.
Alle kommuner har pligt til at have en civilforsvarsleder.
To eller flere  

 kommuner kan dog samordne deres civilforsvar og ansætte en fælles  

 civilforsvarsleder.(* 5) Civilforsvarslovens § 22 fastslår, at  

 civilforsvarslederen på borgmesterens vegne leder det personel, som indsættes  

 til løsning af civilforsvarsopgaver i kommunen.
Personnellet omfatter såvel  

 værnepligtige og frivillige som kommunalt ansatte.
Ved civilforsvarsopgaver  

 tænkes på den umiddelbare indsats under krig for at redde liv og ejendom,  

 herunder den første modtagelse og indkvartering af evakuenter og flygtninge.
Nogle af de personer, der er ansat i kommunen, kan få pålagt opgaver såvel  

 i civilforsvaret som i det civile beredskab.
Som typiske eksempler kan  

 nævnes, at personale fra kommunens tekniske forvaltning kan indgå i  

 civilforsvarets tekniske tjeneste, og personale fra socialforvaltningen kan  

 indgå i civilforsvarets indkvarterings- og forplejningstjeneste.
Men samtidig  

 skal det tekniske personale vedligeholde driften af de tekniske værker og  

 foretage de nødvendige reparationer og udbedringer af skader, og personalet  

 fra socialforvaltningen skal kunne løse de sociale opgaver, der hører under  

 deres område i en beredskabssituation.
Kommunen må derfor tilrettelægge sit civile beredskab og civilforsvar på  

 en sådan måde, at civilforsvarslederen til enhver tid kan disponere over det  

 fornødne personel i forbindelse med en indsats.
Personellet må opstilles som  

 håndterbare enheder, der kan indgå i et beredskab på døgnbasis.
 Det er civilforsvarslederen, der træffer beslutning om, hvornår enhederne  

 skal indsættes og leder dem, så længe indsatsen varer.
 I forbindelse med den civilforsvarsmæssige indsats er personellet  

 beskyttet efter de internationale regler (* 6) om civilforsvarets status i  

 krig og afmærkes med civilforsvarets internationale beskyttelsesmærker.
Når indsatsen er udført, eller når civilforsvarslederen i øvrigt skønner,  

 at der ikke er umiddelbar risiko for krigsskader, kan personellet udføre de  

 opgaver, der påhviler dem inden for det civile beredskab.
I så tilfælde står  

 de igen under ledelse af deres »normale« forvaltningschef, og den  

 civilforsvarsmæssige beskyttelse ophører.
En god løsning kan opnås, hvis det tekniske prsonale har udrykningsstation  

 (beredskabsstilling) på de tekniske værker, men noget tilsvarende er næppe  

 muligt for socialforvaltningen.
Under alle omstændigheder er det af afgørende  

 betydning, at personellet kun fjernes fra deres udrykningspladser efter  

 aftale mellem civilforsvarslederen og den pågældende forvaltningschef.
 Uanset hvilken struktur, kommunen vælger for sin organisation, er det i  

 beredskabsplanlægningen vigtigt at fastholde 2 hovedsynspunkter:
Ledelsesforholdene må være klare.
Civilforsvarslederen varetager på  

 brogmesterens vegne den taktiske ledelse af alt personel, der indsættes til  

 løsning af civilforsvarsopgaver.
Kommunens centrale ledelse varetager  

 ledelsen af kommunens civile beredskabsopgaver.
 Det må på forhånd sikres, at der løbende er nært samarbejde mellem  

 kommunens civilforsvarsleder og kommunens øvrige centrale ledelse.
HVORDAN TILRETTELÆGGES PLANLÆGNINGEN? Loven bestemmer, at kommunen skal udarbejde »en plan« for sit  

 civile beredskab.
Planen må omfatte to dele:DELS en plan for hvordan det  

 civile beredskab skal være organiseret og fungere i krigstid  

 (»organisationsplan«), DELS en plan for alarmering af de personer,  

 der indgår i beredskabet (»alarmeringsplan«). Men det er ikke nok  

 blot at udarbejde isolerede planer for beredskabssituationer.
Det er lige så  

 vigtigt at sikre, at beredskabsmæssige hensyn indgår i den daglige  

 planlægning i hver enkelt sektor i forvaltningen.
Planlægningen kan begynde med, at der (eventuelt under borgmesterens  

 ledelse) finder en drøftelse sted med deltagelse af den øverste  

 administrationschef og cheferne for de enkelte sektorforvaltninger.
Her  

 fastlægges den overordnede organisation af beredskabet.
Der kan måske udpeges  

 en særlig planlægningsmedarbejder til at indgå i gruppen.
Det vil iøvrigt  

 være naturligt, at civilforsvarslederen fungerer som  

 »beredskabskonsulent«.
Loven forudsætter, at de enkelte fagministerier og styrelser skal udforme  

 vejledninger og retningslinier for hvert af deres forretningsområder.
Der vil  

 nok gå nogen tid, inden sådanne vejledninger foreligger.
I mellemtiden er der  

 ikke noget i vejen for, at kommunen/amtskommunen fastlægger den overordnede  

 organisation af beredskabet og designerer de nødvendige nøglepersoner.  

 Kommunen kan også udarbejde en alarmeringsplan for de personer, der indgår i  

 den overordnede organisation.
Derefter udarbejder hver enkelt sektor en delplan for sit eget beredskab,  

 herunder alarmeringsplan for sektorens beredskabspersonel.
Disse planer  

 forelægges kommunalbestyrelsen (amtsrådet, Hovedstadsrådet) gennem de berørte  

 udvalg (i magistratskommuner: magistraten). Der kræves ikke godkendelse af  

 planen af højere myndighed.
I forbindelse med planens udarbejdelse må man overveje, hvordan de  

 forskellige forvaltningsgrenes beredskabsplaner kan koordineres, ikke mindst  

 med hensyn til resssourcer.
Især er det vigtigt, at planerne for det civile  

 beredskab koordineres med civilforsvarsplanen.
Muligheden for samarbejde med  

 andre kommuner og amtskommuner må også overvejes.
Endelig må man tage hensyn  

 til civilregionens koordinerende bistand og til eventuelle supplerende  

 foranstaltninger, som civilregionen påregner at gennemføre.
HVORNÅR OG HVORDAN ETABLERES BEREDSKABET? Det kommunale civile beredskab og det kommunale civilforsvar har et  

 fællesmål: At sikre det kommunale samfunds overleven.
I fredstid er det kun begrænsede dele af civilforsvaret, der står til  

 rådighed.
Størstedeles skal mobiliseres i en kriseperiode med truende udsigt  

 til krig.
I modsætning hertil bygger det civile beredskab på en organisation, der  

 virker i fuldt omfang i fredstid.
I en kriseperiode skal det civile beredskab  

 derfor ikke opbygges men nærmere omstilles fra fredsforhold til  

 krigsberedskab.
Det er regeringen, der vurderer hvornår landet befinder sig i en krise med  

 truende udsigt til krig.
Det er derfor også regeringens ansvar at beslutte,  

 hvornår forsvaret og civilforsvaret skal begynde at optrappe beredskabet.
Til brug for opbygningen af beredskabet har civilforsvarsstyrelsen udgivet  

 hæftet »Beredskabsbestemmelser for civilforsvaret og det amtskommunale  

 sygehusvæsen (sygehusberedskabet)».
Beredskabsbestemmelserne indeholder  

 beskrivelser af, hvad de berørte myndigheder skal foretage sig for at opbygge  

 beredskabet.
Bestemmelserne er inddelt i forskellige grader, der kan bemyttes  

 afhængigt af, hvor alvorlig situationen er.
Inden for hver grad er der  

 beskrevet en rækkke konkrete beredskabsforanstaltninger.
 Når regeringen beslutter, at en beredskabsforanstaltning skal iværksættes,  

 går der meddelelser om det til kommunen via civilforsvarsregionen.
 Beredskabsbestemmelserne indeholder (endnu) ikke foreskrifter for det  

 civile beredskab, men den enkelte kommune og amtskommune må overveje og  

 opstille »check-lister« for, hvordan det civile beredskab omstilles  

 til krigsforhold gradvist, svarende til opbygningen af beredskabet i  

 civilforsvaret.
 I det følgende er formålet med de enkelte beredskabsgrader beskrevet, og  

 der er givet nogle eksempler på, hvad graderne kan betyde for det civile  

 beredskab.
CIVILFORSVARETS OG SYGEHUSBEREDSKABETS BEREDSKABSGRADER GRUPPE I (Fredsberedskabet) FORMÅL:
 at kunne yde bistand i katastrofetilfælde og under andre ekstraordinære  

 forhold, som gør offentlig indgriben nødvendig.
GRUPPE 2 FORMÅL:
etablere sådanne signalforbindelser, at ordre om beredskabsændringer  

 hurtigt kan udsendes, at forberede forøgelse af civilforsvarets og sygehusvæsenets beredskab, og at øge muligheden for hurtigt at kunne give luftalarm.
Kommunen/amtskommunen bør bl.a. sikre, at de forberedte  

 kommunikationsforbindelser eri orden, og der bør etableres telefonvagt og  

 cheftilkaldevagt.
Herudover bør det kontrolleres, at alarmeringsplaner er  

 ajourført.
GRUPPE 3 FORMÅL:
at mobilisere civilforsvarskorpset og den statslige ambulancetjeneste og  

 visse dele af kommandosystemet, etablere visse civilforsvarsfaciliteter, at etablere varslingstjenesten, at etablere intern maximumskapacitet på sygehusene, at forberede den videre udbygning af sygehusberedskabets  

 behandlingskapacitet.
 Kommunen/amtskommunen bør kontrollere, at de nødvendige ressourcer  

 (personalet såvel som forsyninger) er til rådighed.
I den primære sundhedstjeneste forberedes bistand til udskrevne patienter.  

 Særlige børnepasningsordninger etableres.
Overgang til døgndrift forberedes,  

 og al ferie inddrages.
GRUPPE 4 FORMÅL:
at etablere det fulde kommandosystem, at klargøre det samlede civilforsvar til hurtig indsats at udvide behandlingskapaciteten på sygehusene med sygehusannekser, og at klargøre det samlede sygehusberedskab til maximal ydelse.
 Kommunen/amtskommunen må sikre, at alle institutioner og funktioner, der  

 indgår i beredskabsplanen, gøres klar til maximal ydelse.
GRUPPE 5 FORMÅL:
at gøre civilforsvaret klar til maximal indsats og at gøre det samlede sygehusberedskab klar til maximal indsats.
 Kommunen/amtskommunen sætter alarmeringsplanerne i kraft, og de personer,  

 der er udpeget til bestemte hverv, indtager deres plads.
KOMMUNIKATION Et fungerende kommunikationssystem er livsnerven i enhver  

 beredskabsorganisation.
Det gælder også for det civile beredskab.
 Så længe det er muligt, skal de sædvanlige kommunikationsmidler anvendes.  

 Kommunen og amtskommunen må imidlertid også planlægge, hvordan man kan klare  

 sig, hvis det normale system beskadiges eller overbelastes.
 BESKADIGELSER på telefonsystemet udbedres af teleadministrationen i det  

 omfang, der er kapacitet.
OVERBELASTNING imødegås ved, at teleadministrationen blokerer for opkald,  

 så der kun kan kaldes fra særligt udpegede (sikrede) telefoner (men alle  

 telefoner kan kaldes.) Kommunen/amtskommunen kan henvende sig til vedkommende  

 statsamt og tilmelde sig telefonsikringsordningen.
Sikringen kan kun  

 gennemføres for et begrænset antal abonnementer, så det er kun de livsvigtige  

 telefoner, der bør sikres.
Det må sikres, at der er størst mulig forstærkning af eksisterende anlæg  

 af vital betydning, anlæg af alternative kabelveje og lignende.
Dette er  

 særlig praktisk ved nyanlæg, hvor sådanne arbejder kun vil medføre begrænsede  

 merudgifter.
Også alternative kommunikationsveje må indgå i planlægningen.
Som  

 eksempler kan nævnes direkte telefonforbindelser, der er etableret til  

 civilforsvarsformål.
På samme måde vil det være hensigtsmæssigt, at ikke kun  

 civilforsvaret men også kommunens øvrige forvaltningsgrene har  

 beredskabsformål for øje ved opbygningen af radioanlæg.
Men også andre  

 radioforbindelser, etableret f.eks. af vognmænd, indgår blandt mulighederne.
 Endvidere bør der etableres en intern postbefordring (ordonnanstjeneste)  

 med udpegede personer med beskyttelsesudstyr og køretøjer.
POSTVÆSENET forudsættes at fungere, så længe det er fysisk muligt.
Der kan  

 eventuelt under krig eller truende udsigt til krig etableres en særlig sikret  

 forsendelsesmåde, som kan benyttes af offentlige myndigheder og udpegede  

 virksomheder af livsvigtig betydning.
LOKALER FOR DET CIVILE BEREDSKAB Som led i planlægningen må kommunen/amtskommunen udpege lokaler, der kan  

 benyttes af kommunens/amtskommunens centrale administrative ledelse i en  

 beredskabssttuation.
Lokalerne må være udstyret med de nødvendige  

 faciliteter, d.v.s.
kontorinventarer planer, oversigter, adresselister og lignende kommunikationsmidler, især forbindelse til civilforsvarslederen  

 (kommandocentral eller kommandostation) og til de øvrige  

 forvaltningsafdelinger.
Det vil være en fordel, om den centrale ledelse kan disponere over  

 kælderlokaler af sikringsrumsstandard.
Det vil også være hensigtsmæssigt at  

 udpege alternative lokaler for ledelsen.
I den forbindelse er det nødvendigt  

 at samarbejde med civilforsvarsregionen, der koordinerer totalforsvarets  

 anvendelse af særlige lokaliteter.
Det forudsættes ikke, at det kommunale civile beredskab har behov for  

 egentlige kommandocentraler, men i kommuner, hvor civilforsvaret råder over  

 en kommandocentral, må det overvejes, om der kan gøres plads i  

 kommandocentralen til repræsentanterfor kommunens øvrige  

 forvaltningsafdelinger.
Formålet med en sådan placering vil først og fremmest  

 være at sikre, at civilforsvarslederen så effektivt som muligt kan varetage  

 den taktiske ledelse af alt personel, der indsættes i en skadesituation.
Men  

 samtidigt kan placeringen betyde, at alle forvaltningsafdelinger arbejder på  

 grundlag af samme situationsbeskrivelse og derved bedre kan hjælpe med at  

 finde løsning på de problemer, der opstår.
BILAG 3 REDEGØRELSE Afgivet af civilforsvarsstyrelsens arbejdsgruppe i december 1985 vedrørende udarbejdelse af udkast til almindelige regler for planlægningen af det kommunale civile beredskab.
INDHOLDSFORTEGNELSE 1. INDLEDNING.
Ved lov nr. 203 af 22. maj 1985 om ændring af lov nr. 342 af 23. december  

 1959 om det civile beredskab og lov nr. 76 af 10. marts 1966 er det bestemt,  

 at kommunen (kommunerne, amtskommunerne og Hovedstadsrådet) skal udarbejde en  

 plan for deres civile beredskab og yde bistand ved foranstaltninger i medfør  

 af loven.
Efter loven påhviler det indenrigsministeren at fastsætte  

 almindelige regler for planlægningen af det kommunale civile beredskab.
 På denne baggrund nedsatte civilforsvarsstyrelsen efter aftale med  

 indenrigsministeriet den 12. februar 1985 en arbejdsgruppe vedrørende  

 udarbejdelse af udkast til almindelige regler for planlægningen af det  

 kommunale civile beredskab.
 1.1. ARBEJDSGRUPPENS KOMMISSORIUM OG SAMMENSÆTNING.
Arbejdsgruppens opgave var som anført at udarbejde udkast til almindelige  

 regler for planlægningen af det kommunale civile beredskab.
Arbejdsgruppen  

 skulle herunder:
Under arbejdsgruppens arbejde er kontorchef M.
Elmquist indtrådt i stedet  

 for kontorchef M.
Flemin og brigadechef F.
Trosbjerg i stedet for fuldmægtig  

 H.H.
Munch-Petersen, begge civilforsvarsstyrelsen.
I stedet for fuldmægtig  

 Jens Kr.
Poulsen er fuldmægtig Marianne Rex Sørensen, indenrigsministeriet,  

 indtrådt.
Arbejdsgruppen har været bistået af brand- og civilforsvarschef Helge  

 Andersen, Odense, sektionschef E.
Mandrup Larsen, Civilforsvarets Højskole,  

 samt sekretær Lene Blichfeldt, civilforsvarsstyrelsen.
 2. GENERELT OM ARBEJDSGRUPPENS ARBEJDE:
 Lov nr. 203 af 22. maj 1985 om ændring af 1959-loven hviler stort set på  

 det materiale og de konklusioner, der indeholdes i den i kommissoriet omtalte  

 »Rapport om det civile beredskab i kommuner og amtskommuner« af maj  

 1984.
På denne baggrund har arbejdsgrupppen set sit arbejde som en naturlig  

 fortsættelse af arbejdet i indenrigsministeriets arbejdsgruppe II, nu hvor  

 planlægningsforpligtelsen og »nødstyrelsesreglerne« er fastlagt  

 lovmæssigt.
I konsekvens heraf er det fundet hensigtsmæssigt at anvende samme  

 ARBEJDSMETODE som arbejdsgruppe II, nemlig gennem en mindre kontaktgruppe at  

 fortsætte dialogen med kommunale praktikere for at afklare de endnu  

 tilbagestående problemer i det omfang, det er nødvendigt for at fastsætte  

 almindelige regler for planlægningen af det civile beredskab i kommuner,  

 amtskommuner og Hovedstadsrådet.
 Kontaktgruppen har haft forhandlinger med praktikere i Odense, Vejle,  

 Assens og Jelling kommuner og Vejle og Fyns amtskommuner, ligesom den samlede  

 arbejdsgruppe har overværet og diskuteret et af Odense kommune arrangeret  

 planspil i Odense til belysning af det i Odense fastlagte samarbejde mellem  

 det kommunale civilforsvar og det civile beredskab i kommunen.
 Endvidere har arbejdsgruppen deltaget i et møde i Sakskøbing kommune til  

 belysning af arbejdet med civilt beredskab i denne kommune.
 Endelig har arbejdsgruppen i civilregion V overværet en del af  

 totalforsvarsøvelsen SMARAGD HORISONT 85, der havde til formål at indøve  

 samarbejde mellem totalforsvarskomponenterne.
 Arbejdsgruppen benytter lejligheden til her at udtale sin tak for den  

 således ydede bistand.
 Repræsentanter for civilforsvarsstyrelsen har foretaget en studierejse til  

 Norge og Sverige med det formål dels at få indblik i, hvorledes samarbejdet  

 mellem civilforsvaret og det civile beredskab er tilrettelagt i de to lande,  

 og dels hvorledes det civile beredskab kan fremmes på kommunalt plan.  

 Redegørelse for studierejsen er givet som bilag 2 til nærværende beretning.
 2.1. ARBEJDSGRUPPENS INDSTILLING.
 Arbejdsgruppens indstillinger kan sammenfattes således:
A.Arbejdsgruppens henstiller, at DE ALMINDELIGE REGLER FOR PLANLÆGNINGEN  

 udsendes i form af Det anbefales, at beredskabshensyn indgår i den daglige planlægning i hver  

 enkelt sektorforvaltning, og at civil beredskabsplanlægningen samordnes med  

 civilforsvarsplanlægningen.
B.
BEREDSKABSORGANISATIONEN for kommunernes, amtskommunernes og  

 Hovedstadsrådets civile beredskab består af Det anbefales i vejledningen, at der i forbindelse med offentlig  

 ansættelse gøres opmærksom på forpligtelsen til at udføre pålagte  

 beredskabsopgaver.
 Vejledningens afsnit 4 understreger endvidere behovet for frivillige.
C.
Beredskabsorganisationens AKTIVERING er omtalt i vejledningens afsnit 6  

 og 7. Der er bl.a. angivet eksempler på foranstaltninger, som kommunerne bør  

 overveje i relation til civilforsvarets beredskabsgrader.
D.
Beredskabsorganisationens VIRKE er beskrevet i vejledningens afsnit 6,  

 der omhandler tilrettelæggelsen af planlægningen.
Endvidere er det i redegørelsens kapitel V skitseret, hvorledes arbejdet  

 kan igangsættes.
På baggrund af en nærmere beskrivelse af tilrettelæggelsen  

 af det kommunale civile beredskab i Norge og Sverige nævnes, at de vigtigste  

 virkemidler til at engagere kommuner og amtskommuner i planlægningsarbejdet  

 vil være afholdelse af kurser, seminarer og øvelser.
En afgørende  

 forudsætning herfor vil være, at der afsættes de nødvendige ressourcer  

 hertil.
 Redegørelsens kapitel V indeholder en nærmere handleplan opdelt i fire  

 etaper.
E.
Spørgsmål om SAMORDNING af forslag vedrørende DET CIVILE BEREDSKAB med  

 CIVILFORSVARETS ORGANISATION OG AKTIVERING er især behandlet i vejledningens  

 afsnit 5. Arbejdsgruppen anbefaler, at der i kommuner og amtskommuner sker en  

 afklaring af ledelsesforholdene for henholdsvis civilt beredskab og  

 civilforsvar efter kriterier, der skitseres i vejledningen, og at der løbende  

 sikres et nært samarbejde mellem kommunens civilforsvarsleder og kommunens  

 øvrige centrale ledelse.
 Arbejdsgruppen foreslår, at grænsedragningen mellem kommunernes  

 civilforsvar og civile beredskab tages op til revision ved lejlighed, og at  

 retningslinierne for det kommunale civilforsvar som følge heraf ændres.  

 Arbejdsgruppen peger endvidere på det hensigtsmæssige i fælles  

 kommandocentraler på regionalt plan for civilt beredskab og civilforsvar.
F.
Spørgsmålet om, i hvilket omfang folkevalgte og offentligt ansatte kan  

 FRITAGES FOR MØDEPLIGT ved forsvar og civilforsvar (designeres), er omtalt i  

 vejledningens afsnit 4 med henvisning til forsvarsministeriets og  

 indenrigsministeriets bestemmelser.
G.
Spørgsmålet om BEHOVET FOR SIKREDE LOKALITETER er omtalt i  

 vejledningens afsnit 9. Det anbefales, at kommuner og amtskommuner udpeger  

 lokaler, som den administrative ledelse kan anvende i en beredskabssituation,  

 og at der ved indretning af de eksisterende kommunale kommandocentraler  

 sikres mulighed for samarbejde (kommunikation) mellem civilforsvarets  

 taktiske ledelse og kommunens administrative ledelse.
Der foreslås ikke  

 etablering af kommandocentraler i alle kommuner.
H.
En kort redegørelse for KOMMUNIKATIONSSYSTEMET er givet i vejledningens  

 afsnit 8. Det anbefales at anvende civilforsvarets kommunikationssystem, der  

 jfr. civilforsvarsforliget udbygges i de kommende år.
I.
De ØKONOMISKE KONSEKVENSER af Hovedstadsrådets, amtskommunernes og  

 kommunernes arbejde efter den gererelle del af vejledningen er omtalt i  

 redegørelsens kapitel IV.
Arbejdsgruppen vurderer, at den indledende fase i  

 det væsentlige vil medføre administrative konsekvenser for kommunerne,  

 amtskommunerne og Hovedstadsrådet.
I senere faser, når de enkelte fagministre  

 skal fastsætte regler inden for deres forretningsområde for planlægningen af  

 det kommunale civile beredskab, vil dette indebære større kommunal indsats.  

 De konkrete beredskabsforanstaltninger, herunder den bindende karakter af  

 regelfastsættelsen, vil være bestemmende for, om merudgifter udløser  

 kompensationskrav over for staten.
Eventuelle krav skal i givet fald rettes  

 til det pågældende fagministerium.
 Repræsentanter for de kommunale organisationer, Københavns og  

 Frederiksberg kommuner samt Hovedstadsrådet forbeholder sig ret til at  

 fremsætte kompensationskrav i overensstemmelse med det udvidede  

 totalbalanceprincip.
J.
SÆRUDTALELSE Det er Amtsrådsforeningens repræsentants opfattelse, at det vil være  

 uhensigtsmæssigt for amtskommunerne at skulle iværksætte planlægningen, før  

 den overordnede struktur for det civile beredskab på regions- og  

 landsdelsniveau er afklaret.
Amtsrådsforeningens repræsentant finder derfor,  

 at arbejdet i det under indenrigsministeriet nedsatte udvalg bør fremskyndes  

 mest muligt, således at den overordnede struktur kan være afklaret inden de  

 ministerielle vejledninger for amtskommunernes planlægningsarbejde  

 udfærdiges.
 Hovedstadsrådets repræsentant tilslutter sig denne udtalelse.
 3. BEMÆRKNINGER TIL ARBEJDSGRUPPENS UDKAST TIL  

 VEJLEDNING.
 ad AFSNIT 1.
 Da opgaven med at udarbejde en plan for det kommunale civile beredskab er  

 ny for alle tre kommunetyper (kommuner, amtskommuner og Hovedstadsrådet), er  

 det fundet hensigtsmæssigt at angive nogle få af de hovedsynspunkter, som  

 vedledningen bygger på i overensstemmelse med ændringsloven, lov nr. 203 af  

 22. maj 1985 jf. lovbekendtgørelse nr. 279 af 3. juni 1985 og  

 indenrigsministeriets cirkulære nr. 56 af 3. juni 1985.
Det er endvidere fundet hensigtsmæssigt at anføre, at vejledningen kun er  

 første fase i opbygningen af en vedledning for planlægningen for hele  

 kommunens område, altså omfattende også de vejledninger, der skal udarbejdes  

 af de enkelte fagministerier.
Målet er en håndbog for det kommunale civile  

 beredskab.
 Endelig er kurser, øvelser og planspil nævnt som væsentlige led i en  

 effektiv opbygning af det kommunal civile beredskab jf. nærmere kapitel V.
 ad AFSNIT 2.
Totalforsvarsbegrebet kan ikke antages at være et almindeligt kendt  

 begreb.
Det samme gælder det trusselsbillede, som i øjeblikket lægges til  

 grund for totalforsvaret.
Dette er begrundelsen for at medtage en kort  

 beskrivelse af totalforsvaret og trusselsbilledet.
Endvidere er det fundet rigtigst at angive, at begrundelsen, for at  

 kommunerne/amtskommunerne må indgå i totalforsvaret, er den vægt, hvormed  

 kommunerne indgår i den offentlige forvaltning.
Herved afgrænses i hovedtræk,  

 hvad der forstås ved »det kommunale civile beredskab«.
 ad AFSNIT 3.
 Uanset at samvirket mellem det kommunale civilforsvar og det kommunale  

 civile beredskab er omhandlet nærmere i afsnit 5, er det fundet naturligt  

 indledningsvis at afgrænse de to nært sammenhængende områder.
Afsnittet er i øvrigt karakteriseret ved, at det på grund af  

 arbejdsgruppens kommissorium ikke har været muligt i enkeltheder at opregne  

 de opgaver, som kommunerne/amtskommunerne skal varetage.
Det må afvente de  

 vejledninger, der udgives af de enkelte fagministerier i samarbejde med de  

 kommunale organisationer, Københavns og Frederiksberg kommuner og  

 Hovedstadsrådet.
 Under gennemgangen af de mange opgaver, som kommunerne skal løse i en  

 beredskabssituation - både inden for civilt beredskab og civilforsvar - har  

 arbejdsgruppen hæftet sig ved den nødvendige sammenhæng mellem disse opgaver  

 og tilrettelæggelsen af landets FORSYNINGSBEREDSKAB.
Arbejdsgruppen skal særligt henlede opmærksomheden på komklusionerne i  

 forbindelse med et seminar afholdt den 26. - 27. april 1984 om lokale  

 forsyningsproblener i en beredskabssituation, hvor Sjælland eller dele af  

 Sjælland er afskåret.
Seminaret blev afholdt med repræsentanter for kommuner,  

 brancheorganisationer, forsyningsministerier, civilregiom V samt  

 civilforsvarsstyrelsen.
På seminaret kom det frem, at der for landet som  

 helhed formentlig altid vil være rigeligt med levnedsmidler, men at der  

 samtidig kunne identificeres en række problemer, som kunne skabe  

 forsyningsvanskeligheder for den enkelte kommune og borger.
Problemerne var  

 bl.a.
 På seminaret fremsatte de kommunale repræsentanter ønske om, at kommunerne  

 inddrages i planlægningen af forsyningsberedskabet, og at samarbejdet i en  

 beredskabssituation eventuelt formaliseres i et samarabejdsorgan med  

 repræsentanter for kommuner og lokale handlende.
Arbejdsgruppen finder det væsentligt, at kommuner og amtskommuner er i  

 besiddelse af VEJLEDNINGER, der er praktisk anvendelige for alle dele af  

 deres beredskabsarbejde.
Arbejdsgruppen foreslår, at den samtidig afgivne  

 vedledning anvendes som generelle retningslinier, og at der desuden i  

 samarbejde med kommunale praktikere udarbejdes vejledninger på de enkelte  

 beredskabsområder.
Det vil være hensigtsmæssigt, om alle vejledninger kan  

 indgå som kapitler i en »Håndbog for kommunernes og amtskommunernes  

 civile beredskab«, der ajourføres løbende.
En tilsvarende håndbog  

 anvendes i dag i Norge: »Beredskapshåndbok for kommunen«, der er  

 udgivet af det norske Direktoratet for Sivilt Beredskap.
 Arbejdsgruppen har udarbejdet forslag til, hvilke hovedafsnit  

 (delvejledninger), der kan indgå i den dansk håndbog om det civile beredskab:
 Hovedvægten er lagt på at opregne nogle af de vurderinger,  

 kommunerne/amtskommunerne må lægge til grund i planlægningsarbejdet og de  

 vigtigste opgaver, man står overfor, eller kan antages at komme ud for under  

 krig eller truende udsigt til krig.
 ad AFSNIT 4.
 Spørgsmålet om, hvem der indgår i en kommunes eller en amtskommunes civile  

 beredskab, drejer sig som nævnt i vejledningen dels om, hvem der politisk  

 styrer kommunen/amtskommunen under krig eller truende udsigt til krig dels  

 om, hvem der indgår i den administrative beredskabsmæssige organisation.
 Det første punkt var genstand for udførlig behandling ved ændringslovens  

 behandling i folketinget og fandt sin løsning ved vedtagelse af de såkaldte  

 »nødstyrelsesregler« i lovens § 3a.
Disse er derfor blot optrykt i vejledningen.
Der henvises i øvrigt til, at  

 der af indenrigsministeriet vil blive udsendt en bekendtgørelse om de nærmere  

 regler.
 Derimod er det fundet nødvendigt i afsnittet at redegøre nærmere for, hvem  

 der normalt vil indgå i det civile berdskab på administrativt niveau.
 Vedrørende de offentligt ansatte er det fremhævet, at  

 kommunen/amtskommunen må søge afklaret, hvilke offentligt ansatte der skal  

 varetage opgaver inden for det civile beredskab og/eller indenfor  

 civilforsvaret jf. lovbekendtgørelsens § 3b og bestemmelsen i  

 Civilforsvarslovens § 13.
 Arbejdsgruppen har fundet det overflødigt at præcisere i vejledningen, at  

 pligten til at varetage civile beredskabsopgaver er uafhængig af vedkommendes  

 ansættelsesforhold (tjenestemand eller overenskomstansat).
Man har derimod medtaget en anbefaling af, at der ved nyansættelser i  

 ansættelsesbrevet medtages en bemærkning om beredskabsforpligtelsen.
En  

 orientering herom vil i øvrigt kunne ske som led i den vejledning, som under  

 forskellige former gives nyansatte om deres forhold i kommunen/amtskommunen.
 I tilknytning hertil er der givet en forholdsvis bred beskrivelse af  

 begrebet designering (der medfører fritagelse for mødepligt ved mobilisering  

 i forsvaret og civilforsvaret for mødepligtige, der varetager en livsvigtig  

 civil funktion). Det er anført hvilke personer, der normalt vil blive tale om  

 at designere, herunder at det også omfatter personer, der varetager  

 funktioner indenfor det private erhverv, når deres funktion er livsvigtig for  

 det civile samfunds videreførelse.
 Forsvarsministeriets og indenrigsministeriets designeringsbestemmelser er  

 for tiden under revision, men revisionen antages ikke at berøre det  

 materielle indhold af designeringsbestemmelserne.
 Det er endvidere fundet væsentligt at omtale behovet for frivillige  

 indenfor det civile beredskab.
 ad AFSNIT 5.
 Forholdet mellem civilforsvaret og det civile beredskab er præget af to  

 ting.
For det første har civilforsvarslederen en i lovgivningen fastlagt  

 kompetence.
De øvrige kommunalt ansattes kompetence fastsættes normalt af  

 kommunalbestyrelsen ud fra, hvad der efter kommunens struktur er  

 hensigtsmæssigt.
 For det andet kan nogle af de personer, der er ansat i kommunen, få pålagt  

 opgaver såvel indenfor civilforsvaret som indenfor det civile beredskab.
Som typisk eksempel nævnes at personalet fra kommunens tekniske  

 forvaltning kan indgå i civilforsvarets tekniske tjeneste, og personalet fra  

 socialforvaltningen kan indgå i civilforsvarets indkvarterings- og  

 forplejningstjeneste.
Men samtidig skal sådant personale i en beredskab  

 situation kunne løse opgaver indenfor deres normale arbejdsområde.
 På baggrund heraf er skitseret, hvordan denne situation klares i den  

 enkelte kommune ud fra dennes særlige struktur, men det er fundet vigtigt at  

 fremhæve, at den ordning, der fastlægges, må tilgodese følgende to  

 hovedsynspunkter:
- Ledelsesforholdene må være klare.
Civilforsvarslederen varetager, på  

 borgmesterens vegne, den taktiske ledelse af alt personel der indsættes til  

 løsning af civilforsvarsopgaver.
Kommunens centrale ledelse varetager  

 ledelsen af kommunens civile beredskabsopgaver.
- Det må på forhånd sikres, at der løbende er et nært samarbe jde mellem  

 kommunens civilforsvarsleder og kommunens øvrige centrale ledelse.
Der  

 henvises i øvrigt til de retningslinier, der er fastlagt for det kommunale  

 civilforsvar.
 For samarbejdet mellem Københavns og Frederiksberg kommuner og kommunerne  

 i Københavns amt bør særlige samarbejdsregler overvejes.
 Arbejdsgruppen anbefaler, at grænsedragningen mellem civilforsvaret og det  

 civile beredskab tages op til revision ved lejlighed.
Efter arbejdsgruppens opfattelse vil det styrke samarbejdet mellem  

 civilforsvaret og det civile beredskab på lokalt plan, om der tillige  

 etaberes et nært samarbejde mellem civilforsvaret og det civile beredskab på  

 regionalt plan.
På denne baggrund vil det bl.a. være en fordel, om der i  

 flere tilfælde kan etableres lokalefællesskab gennem udbygning af nogle af de  

 eksisterende regionale kommandocentraler (eller bygning af nye centraler),  

 svarende til kommandocentralen i Slagelse, der rummer lokaler for både  

 civilregion V, CF-region V og politiregion V.
 ad AFSNIT 6.
Ud over at nævne at beredskabsplanen må omfatte dels en organisationsplan  

 dels en alarmeringsplan, har man fundet det væsentligt at fremhæve  

 vigtigheden af, at beredskabsmæssige hensyn indgår i den daglige planlægning  

 indenfor hver enkelt sektor af forvaltningen.
Endvidere er det fundet vigtigt  

 at fremhæve, at udarbejdelsen af en plan for den overordnede organisation og  

 en alarmeringsplan for de personer der indgår i denne, ikke behøver at  

 afvente udarabejdelsen af de vejledninger og retningslinier, der i følge  

 loven skal udarbejdes af de enkelte fagministerier.
 Endvidere peges der på muligheden for et samarbejde med andre kommuner og  

 amtskommuner.
 ad AFSNIT 7.
 Afsnittet omhandler beredskabet i en krisesituation.
Det kommunale civile beredskab og det kommunale civilforsvar har et fælles  

 mål: at sikre det kommunale samfunds overleven.
Det kommunale civile  

 beredskab og det kommunale civilforsvar må derfor under krig og truende  

 udsigt til krig arbejde i samme takt.
 Udgangspunkterrne for det kommunale civile beredskab og det kommunale  

 civilforsvar er imidlertid forskellige.
Det kommunal civile beredskab bygger på en organisation, der virker i  

 fuldt omfang i fredstid.
Der bliver derfor for dettes vedkommende ikke tale  

 om en egentlig opbygning, men nærmere en omstilling fra fredsforhold til  

 krigsberedskab.
I modsætning hertil er det kun begrænsede dele af civilforsvaret, der står  

 til rådighed i fredstid.
Størstedelen skal mobiliseres i en kriseperiode med  

 truende udsigt til krig.
 Til brug for opbygningen af beredskabet har civilforsvarsstyrelsen udgivet  

 et hæfte »Beredskabsbestemmelser for civilforsvaret og det amtskommunale  

 sygehusvæsen (sygehusberedskabet)».
 Da disse bestemmelser ikke kan forudsættes almindeligt bekendt, er det  

 givet en beskrivelse af de enkelte beredskabsgrader og deres formål.
 Kommunen, amtskommunen og Hovedstadsrådet må overveje, hvordan det civile  

 beredskab gradvist omstilles til krigsforhold, svarende til  

 beredskabsforanstaltningerne for civilforsvaret.
 Til hjælp for kommunerne, amtskommunerne og Hovedstadsrådet er der angivet  

 enkelte eksempler og beredskabsforanstaltninger inden for det civile  

 beredskab under de enkelte beredskabsgrader for civilforsvaret.
 ad AFSNIT 8.
Indledningsvis peges på, at et fungerende kommunikationssystem er en  

 forudsætning for, at det civile beredskab kan fungere, og at det almindelige  

 kommunikationssystem anvendes så længe det er muligt.
Det væsentlige er  

 imidlertid at gøre det klart for kommunerne, amtskommunerne og  

 Hovedstadsrådet, at de må overveje hvad de skal gøre, hvis det normale system  

 beskadiges eller overbelastes.
Der redegøres kort for den gældende  

 telefonsikringsordning, der ikke forudsættes almindeligt bekendt og peges på  

 mulighederne for at etablere alternative kabelveje, anvendelse af de direkte  

 telefonforbindelser og radioanlæg, der er etableret f.eks. af kommunens  

 tekniske forvaltning eller det amtskommunale vejvæsen.
For civilforsvaret er etableret et kommunikationssystem.
Det må være  

 naturligt at anvende det således etablerede system også for det civile  

 beredskab, ligesom det vil være hensigtsmæssigt, at kommunens øvrige  

 forvaltningsgrene har beredskabsformål for øje ved opbygningen af radioanlæg.
 ad AFSNIT 9.
 Det fastslås indledningsvis, at kommunen, amtskommunen og Hovedstadsrådet  

 må udpege de lokaler, der tænkes benyttet i en beredskabssituation, og at  

 lokalerne må være udstyret med de nødvendige faciliteter.
 Det er fundet urealistisk at foreslå, at den centrale ledelse skal råde  

 over en egentlig kommandocentral, men det vil være en fordel, at den centrale  

 ledelse kan disponere over kælderlokaler af sikringsrumsmæssig standard, og  

 der peges på, at det vil være hensigtsmæssigt at udpege alternative lokaler  

 for ledelsen.
Der anføres endvidere, at det bør overvejes, om der i kommuner, der råder  

 over en kommandocentral, i kommandocentralen kan skaffes plads til  

 repræsentanter for kommunens øvrige forvaltningsafdelinger.
Formålet hermed  

 vil være at sikre, at civilforsvarslederen så effektivt så muligt kan  

 varetage den taktiske ledelse af alt personel, der indsættes i en  

 skadesituation.
Placeringen kan desuden medføre, at forvaltningsafdelingerne  

 arbejder på grundlag af den samme situationbedømmelse.
 Repræsentanterne for det kommunale og statslige civilforsvar er af den  

 opfattelse, at der især i de større byer vil være behov for en udvidelse af  

 kommandocentralerne for at skaffe plads hertil.
 4. DE ØKONOMISKE KONSEKVENSER AF PLANLÆGNINGEN.
 Arbejdsgruppen har ved udarbejdelse af vejledningen vedrørende  

 planlægningen af det kommunale civile beredskab overvejet eventuelle  

 økonomiske konsekvenser for kommunerne, amtskommunerne og Hovedstadsrådet.
 Hovedelementet i vejledningen vil være etablering af en  

 beredskabsorganisation og dennes aktivering, hvori der tages hensyn til  

 opbygning af forsvarets og civilforsvarets beredskabssystemer  

 (alarmeringssystemer) samt civilforsvarets beredskabsplanlægning (CF-lovens §  

 17).
 Der vil således i denne første, indledende fase blive tale om at opbygge  

 de administrative/organisatoriske rammer for et kommunalt civilt beredskab.  

 Såvel denne opbygning som den egentlige beredskabsplanlægning skal indpasses  

 i den almindelige fredstidsplanlægning (de eksisterende  

 planlægningssystemer), da det ikke er hensigten at opbygge nye  

 planlægningssystemer, (jfr. bemærkningerne til lovforslaget). Civile  

 beredskabssynspunkter skal således indføres i den almindelige planlægning.
Den indledende fase vil i det væsentlige medføre administrative  

 konsekvenser for kommunerne og amtskommunerne.
I senere faser, når de enkelte  

 fagministre skal fastsætte regler inden for deres forretningsområde for  

 planlægningen af det kommunele civile beredskab, vil dette indebære større  

 kommunal indsats, jfr. erfaringer fra Norge og Sverige.
De konkrete beredskabsforanstaltninger, herunder den bindende karakter af  

 regelfastsættelsen, vil være bestemmende for, om merudgifter udløser  

 kompensationskrav overfor staten.
Evt. kompensationskrav skal i givet fald  

 rettes til det pågældende fagministerium i overensstemmelse med det udvidede  

 totalbalanceprincip.
 Repræsentanterne for de kommunale organisationer, Københavns og  

 Frederiksberg kommuner samt Hovedstadsrådet forbeholder sig ret til at  

 fremsætte kompensationskrav i overensstemmelse med det udvidede  

 totalbalanceprincip.
 Det tilføjes i denne forbindelse, at Københavns og Frederiksberg kommuner  

 har såvel kommunale som amtskommunale opgaver.
 5. FORSLAG TIL ARBEJDETS IGANGSÆTTELSE.
Udsendelsen af den almindelige vejledning om tilrettelæggelsen af det  

 kommunale civile beredskab må betragtes som første led i opbygningen af  

 beredskabet.
Dette første led må følges op af yderligere foranstaltninger,  

 der dels kan tjene til at stimulere planlægningsarbejdet i kommunerne,  

 amtskommunerne og Hovedstadsrådet, og dels kan give de centrale myndigheder  

 et »feedback« i planlægningsarbejdet.
Erfaringerne fra såvel Norge som Sverige viser, at de vigtigste midler til  

 at engagere kommunerne i planlægningsarbejdet er kurser, seminarer og  

 øvelser.
Det understreges begge steder, at øvelserne ikke må »komme bag  

 på« kommunerne, men skal tilrettelægges og gennemføres med henholdsvis  

 kommunerne, amtsrådet og Hovedstadsrådet som ansvarlig.
Videre understreges  

 det, at øvelserne skal være realistiske og lokalprægede for at engagere  

 deltagerne.
Ved tilrettelæggelsen af øvelserne baserer man sig i Norge på det meget  

 store antal medarbejdere, der er placeret på decentralt niveau (ca. 1/2 ansat  

 i fylket pr. kommune inden for fylkets område). Det er urealistisk at  

 forestille sig, at et tilsvarende antal personer kunne blive stillet til  

 rådighed i Danmark.
Gennemførelsen af et øvelsesprogram i Danmark må derfor  

 bygge på forudsætninger om, AT der på centralt niveau afsættes de nødvendige  

 ressourcer til at lede tilrettelæggelsen af øvelserne, AT de regionale  

 totalforsvarsmyndigheder i vidt omfang bistår med udarbejdelsen og  

 gennemførelsen af øvelserne, og AT det med øvelsernes tilrettelæggelse  

 forbundne papirarbejde reduceres mest muligt, bl.a. ved benyttelsen af EDB.
 På denne baggrund kan en samlet handleplan for gennemførelsen af det  

 kommunale civile beredskab opstilles i fire etaper som følger:
 Sideløbende med gennemførelsen af de fire etaper forventes det, at  

 fagministerierne supplerer den almindelige vejledning med specielle  

 retningslinier, hver inden for deres område.
 Det nærmere indhold af de fire etaper kan beskrives således:
 ETAPE I - FORÅR 1986 (FEBRUAR MÅNED).
 Central udsendelse af Vejledning for planlægning af det civile beredskab i  

 kommuner, amtskommuner og Hovedstadsrådet.
 Vejledningen vil på udsendelsestidspunktet ikke være fyldestgørende, idet  

 en række afsnit fra de enkelte fagministeriet/styrelser vil følge.  

 Ministerierne vil i januar 1986 blive opfordret til at igangsætte  

 udarbejdelsen af deres respektive afsnit.
Civilforsvarsstyrelsen vil påtage sig grafisk tilrettelæggelse, trykning  

 og udsendelse af materialet.
Vejledningen udsendes sammen med en populært  

 udarbejdet videofilm.
ETAPE II- FORSOMMER 1986 (MARTS-MAJ) gennemføres i samarbejde med civilregionerne en række decentrale  

 orrienteringsmøder i kommuneforenings- og amtsrådsregie.
Møderne foreslås  

 givet en varighed af een dag med indhold som anført i bilag 1 a.
ETAPE III- EFTERSOMMER/EFTERÅR/VINTER 1986 SAMT VINTER 1987 AUGUST -  

 FEBRUAR) gennemføres en serie kurser/seminarer for amtskommunale og kommunale  

 planlægningsmedarbejdere.
Deltagerkredsen bør omfatte medarbejdere, der IKKE  

 har civilforsvarsmæssig baggrund, men som udpeges til at stå for eller bistå  

 med udarbejdelsen af kommunens/amtskommunens plan for det civile beredskab.  

 Deltagerne bør i antal ikke overstige 2 pr. amtskommune/kommune.
Seminarerne bør have en varighed af 1 1/2 dag gennemført under  

 internatforhold f.eks. på civilforsvarets centrale skoler.
Deres indhold er  

 skitseret i bilag 1 b.
Sammenfaldende med denne fase kan det foreslås, at det  

 nøglepersonel, der skal forestå ledelsen af det kommunale civile beredskab,  

 gives adgang til deltagelse på højskolens Udvidet stabskursus.
Det er  

 imidlertid klart, at tidshorisonten her vil strække sig ud over, hvad der er  

 sat som ramme for fase III.
 Kursusbeskrivelse og kursusplan for »Udvidet stabskursus«  

 medfølger som bilag 1 c, idet det bemærkes, at kursets indhold afpasses efter  

 kursusdeltagernes forudsætninger.
ETAPE IV - FORESLÅS PÅBEGYNDT FORÅRET 1987 (MARTS) og i tid givet en flydende ramme forstået således, at øvelsesaktivitet i  

 den enkelte kommune påbegyndes i takt med færdiggørelsen af planlægningen.
Også hensynet til den kommunale 4-årige valgperiode bør iagttages, således  

 at de indledende øvelser med fordel kunne placeres i valgperiodens to  

 midterste år.
Dette af hensyn til kontinuitet kommunalpolitikere og  

 embedsmænd imellem.
Det skønnes endvidere hensigtsmæssigt, om øvelserne kunne tilrettelægges  

 af civilforsvarsstyrelsen med bistand fra civilforsvarets centrale skoler og  

 i samarbejde med de regionale totalforsvarsmyndigheder. Øvelserne kan  

 formentlig mest hensigtsmæssigt afholdes i afgrænsede kommunegrupper, d.v.s.  

 f.eks. en bykommune med omliggende landkommuner.
Af hensyn til værdien af at  

 indpasse lokale forhold i den enkelte øvelse vil det være mest  

 hensigtsmæssigt og rationelt at benytte en »grundmodel« for  

 øvelsen, som EDB-mæssigt kan justeres efter forholdene.
 Øvelsesaktiviteten bør så vidt muligt udstrækkes til egentlige  

 totalforsvarsøvelser på lokalt niveau.
--------------------------------------------------------------------- BILAG 4 Indenrigsministeriets pressemeddelelse om det kommunale civile beredskab.
(Udelades her) (* 1) Lov nr 342 af 23. december 1959 (* 2) Lov nr. 203 af 22. maj 1985 jfr. lovbekendtgørelse nr. 279 af 3.  

 juni 1985.
 (* 3) Det bemærkes, at Københavns- og Frederiksberg kommuner har både  

 kommunale og amtskommunale opgaver.
(* 4) De nærmere bestemmelser indeholdes i forsvarsministeriets  

 bestemmelser særtryk af 21. hæfte (forøgelse af fredsstyrkerne (tillæg 5)  

 bestemmelser for designering ved fredsstyrkens forøgelse) og  

 indenrigsministeriets bekendtgørelse nr. 169 af 26. marts 1976 om designering  

 af civilforsvarets værnepligtige personel.
Bestemmelserne er for øjeblikket  

 under revision i forsvarsministeriet og indenrigsministeriet.
 (* 5) For så vidt angår hovedstadsområdet er det i civilforsvarslovens §  

 24 bestemt, at kommunalbestyrelserne i Københavns og Frederiksberg kommuner  

 samt kommunalbestyrelserne i Københavns amtsrådskreds skal samordne deres  

 civilforsvar.
 (* 6) Tillægsprotokol I af 10. juni 1977 til Genevekonventionerne af  

 august 1949.
