Nr BTL 108 Betænkning over Forslag til lov om ændring af lov om Arbejdsmarkedets  

 Tillægspension med flere love (Særlig pensionsopsparing)   

 Nr L 108 1997-98. 2. samling Afgivet af Arbejdsmarkedsudvalget Afgivet: 19980622 Udvalget har behandlet lovforslaget i nogle møder og har herunder stillet  

 spørgsmål til arbejdsministeren og finansministeren, som disse har besvaret  

 skriftligt.
Et af udvalgets spørgsmål og finansministerens svar herpå er  

 optrykt som bilag til betænkningen.
 Endvidere har udvalget modtaget skriftlige henvendelser fra:
Akademikernes Centralorganisation, Dansk Forsikring og Pension og Specialarbejderforbundet i Danmark (SiD) Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med de af arbejdsministeren stillede  

 ændringsforslag.
 Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til forkastelse  ved 3.  

 behandling og vil stemme hverken for eller imod de stillede ændringsforslag.
 Mindretallet har følgende kommentarer:
Regeringen har ikke over for mindretallet vist reel vilje til  

 forhandlinger om pinsepakken, og det er dybt beklageligt.
Et så vidtrækkende  

 indgreb, som har økonomiske konsekvenser for så mange mennesker og  

 virksomheder, bør gennemføres med et bredt flertal og ikke det snævrest  

 mulige flertal.
Mindretallet hæfter sig ved, at regeringen - både op til folketingsvalget  

 og i forbindelse med EU-afstemningen - garanterede, at der ikke var behov for  

 et stort indgreb over for det private forbrug.
Regeringen fremhævede således  

 ved flere lejligheder, at dansk økonomi var kernesund, og at alle andre  

 meninger var udtryk for »grædekonementalitet«.
 Mindretallet ønsker at fremme opsparingen i Danmark, men det skal ikke ske  

 gennem en straffeaktion mod bil- og boligejerne, pensionsopsparerne og dansk  

 erhvervsliv, da det ikke kan begrundes ud fra en analyse af de økonomiske  

 nøgletal.
Der er ikke behov for et indgreb rettet entydigt mod det private forbrug i  

 Danmark.
Derimod er der behov for at standse den ukontrollerede vækst i det  

 offentlige forbrug.
Det er det offentlige og ikke det private forbrug, som er  

 vokset langt mere, end regeringen har haft som målsætning.
Pinsepakken er  

 derfor rent og skært et ideologisk korstog mod det private forbrug.
Pinsepakken er et skridt i den forkerte retning.
Trods regeringens løfter  

 i regeringsgrundlaget om at sænke marginalskatten øges det skrå skatteloft  

 fra 58 til 59 pct.
Hermed bliver det mindre attraktivt at være fleksibel med  

 hensyn til arbejdstid, overtid, mobilitet m.v., og tilskyndelsen til at  

 uddanne og videreuddanne sig mindskes.
Danmark vil fortsat have verdens  

 højeste skattetryk, og det vil stadig ikke være særlig attraktivt at komme i  

 arbejde.
I dag har hver femte dansker ingen eller næsten ingen tilskyndelse  

 til at gå på arbejde frem for at være på f.eks. dagpenge.
Det ændrer  

 pinsepakken ikke på - tværtimod.
Det bliver mindre attraktivt at finde et  

 arbejde frem for at være på dagpenge.
Regeringen vil forbedre betalingsbalancen.
Mindretallet kan tilslutte sig  

 den målsætning, men er uenig i, hvordan dette nås.
Regeringen går ensidigt  

 efter en begrænsning af det private forbrug, som isoleret set vil mindske  

 importen.
Det offentlige forbrug skader også betalingsbalancen, men det er  

 holdt ude af regeringens indgreb.
Samtidig forringes forholdene for danske virksomheder, da pinsepakken  

 lægger yderligere økonomiske og administrative byrder på erhvervslivet.
Det  

 svækker konkurrenceevnen, og dermed taber danske virksomheder markedsandele,  

 og eksporten svækkes.
Nedsættelsen af selskabsskatten er taget af bordet, men en række af  

 forringelserne over for erhvervslivet er fortsat indeholdt i regeringens  

 forlig med venstrefløjen.
Regeringen vil gennemføre finansieringen af  

 selskabsskattelettelsen, men ikke selve lettelsen.
Betalingsbalancen kan  

 forbedres markant ved at forbedre erhvervslivets konkurrenceevne, men  

 regeringen vælger desværre at gå den modsatte vej og pålægge erhvervslivet  

 nye byrder og omkostninger.
 Regeringen vil også forbedre den private opsparing, men gør det modsatte.  

 Forringelser for indbetalinger til kapitalpension, forøgelse af beskatningen  

 af positiv nettokapitalindkomst, stigning i realrenteafgiften og skat på  

 pensionsopsparingernes aktieafkast forøger ikke tilskyndelsen til at spare op  

 - tværtimod.
Regeringen vil forebygge overophedning på arbejdsmarkedet, men pinsepakken  

 tager slet ikke fat på arbejdsmarkedspolitikken.
Tværtimod er forhøjelsen af  

 benzinafgiften, forringelsen af befordringsfradraget samt den nye  

 ejendomsskat med til at hæmme mobiliteten på det danske arbejdsmarked.
Det er  

 med til at øge risikoen for flaskehalse på arbejdsmarkedet.
Boligejernes situation bliver markant forringet af pinsepakken, og der må  

 forventes et fald i boligpriserne, hvilket vil gøre mange boligejere  

 insolvente, således at gælden overstiger boligens værdi.
Samtidig vil  

 reduktionen af skatteværdien af rentefradraget, de stigende ejendomsskatter  

 og de stigende grønne afgifter betyde en urimelig ekstra belastning af  

 boligejernes økonomi, som kan tvinge mange boligejere til at sælge, selv om  

 de må indkassere et tab ved salget.
Regeringens straffeaktion mod boligejerne  

 er totalt ubegrundet.
Huspriserne er steget kraftigt de senere år, men det  

 skal ses i sammenhæng med et kraftigt fald i perioden 1986-1993. Når der  

 tages højde for den generelle løbende prisudvikling i Danmark, så er  

 boligpriserne i dag på niveau med priserne i 1986. At tale om en uforsvarlig  

 stigning i boligpriserne er derfor forkert.
 Venstre og Det Konservative Folkeparti afviser pinsepakken og betragter  

 regeringens forlig med SF og Enhedslisten som en dybt betænkelig  

 venstredrejning i regeringens økonomiske politik, der lægger gift for det  

 brede samarbejde i de kommende år.
 Et tredje mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling og vil  

 stemme hverken for eller imod de stillede ændringsforslag.
 Mindretallet bemærker, at det kan tilslutte sig de synspunkter, som kommer  

 til udtryk i betænkningsbidraget fra Venstre og Det Konservative Folkeparti.
 Et fjerde mindretal (Centrum-Demokraternes medlem af udvalget)  

 indstiller lovforslaget til forkastelse ved 3. behandling og vil  

 stemme hverken for eller imod de stillede ændringsforslag.
 Centrum-Demokraterne har følgende kommentarer:
Regeringen har ikke vist vilje til reelle forhandlinger med  

 Centrum-Demokraterne om pinsepakken.
Den egentlige baggrund for det  

 økonomiske indgreb var ønsket om at styrke betalingsbalancen og undgå  

 overophedning af økonomien.
Centrum-Demokraterne støtter en tilpasning af  

 økonomien, men må tage skarp afstand fra de midler, regeringen tager i  

 anvendelse, herunder den omfordelingspolitik, der gennemføres, og som  

 Centrum-Demokraterne finder unødvendig for at nå indgrebets egentlige mål.
For det første er Centrum-Demokraterne grundlæggende imod pinsepakkens  

 omfattende forringelser for boligejerne.
Regeringens lovforslag vil blandt  

 andet hæve lejeværdien betydeligt og afskaffe standardfradraget for huse samt  

 erstatte lejeværdien med et nyt begreb, »ejendomsværdiskat«.  

 Centrum-Demokraterne ser hverken nogen grund til at omdøbe lejeværdien lave  

 den om til en kommunal skat.
Dertil kommer lovforslaget om den kraftige  

 udhuling af rentefradraget og forhøjelser af de grønne afgifter.
Samlet vil  

 forringelsen for boligejerne medføre faldende huspriser, skabe usikkerhed for  

 boligejerne og betyde en risiko for, at folk må gå fra hus og hjem.
Som  

 boligejer bliver man ramt ikke een, men fire gange.
Man skal betale mere for  

 sit hjem.
Man skal betale mere for at varme hjemmet op.
Man skal betale mere  

 for at spare op til pension.
Og man skal betale mere for at køre på arbejde  

 og tjene de penge, der skal få det hele til at løbe rundt.
For det andet er Centrum-Demokraterne imod lovforslagene, der fordyrer  

 persontransporten ved at sætte bilpriserne i vejret, øge afgiften på benzin  

 og udhule befordringsfradraget.
Centrum-Demokraterne er imod lovforslagene,  

 der forringer mobiliteten på arbejdsmarkedet, forringer vilkårene for at bo i  

 landdistrikterne og er et slag mod børnefamilier, hvor bilen er en afgørende  

 faktor i dagligdagen.
For det tredje ønsker Centrum-Demokraterne ikke at medvirke til den  

 straffeaktion mod pensionsopsparerne, som regeringen lægger op til.
Der er  

 mange måder at få folk til at spare op på i stedet for at forbruge.
Men der  

 er ingen tvivl om, at regeringen har valgt straffemetoden frem for  

 belønningsmetoden.
Centrum-Demokraterne er imod, at udspillet fjerner  

 incitamentet til at spare op på kapitalpension, blandt andet ved at man ikke  

 længere kan trække sit pensionsindskud fra i topskatten.
Centrum-Demokraterne  

 er imod en øget beskatning af renteindtægter (positiv nettokapitalindkomst)  

 og en stigning i realrenteafgiften.
For det fjerde er Centrum-Demokraterne imod den foreslåede model for  

 skattelettelser til lavtlønnede.
Denne del af skatteomlægningen har intet at  

 gøre med ønsket om at dæmpe forbruget, men er ren omfordeling.  

 Centrum-Demokraterne foretrækker et jobfradrag, der også giver  

 skattelettelser til de lavtlønnede, men som først og fremmest er begrundet i,  

 at der skal skabes nye job.
Effekten af jobfradraget er samtidig, at det  

 bedre kan betale sig at gå på arbejde for lavtlønnede frem for at være passiv  

 på en overførselsindkomst.
Regeringens skattelettelser skaber ikke nye job og  

 ændrer ikke tilstrækkeligt incitamentet til at gå i arbejde for dem med de  

 laveste indkomster.
Der er tale om skattelettelser for skattelettelsernes  

 skyld, i hvert fald sammenlignet med et målrettet jobfradrag, som vismændene  

 blandt mange andre har bakket op.
Centrum-Demokraterne afviser endvidere, at  

 det skrå skatteloft forhøjes.
Det er en tilbagevenden til højere  

 marginalskatter med de kendte negative effekter for arbejdstilskyndelsen til  

 følge.
For det femte er Centrum-Demokraterne imod en sammenlægning af  

 arbejdsmarkedsfondene.
Dermed fjernes sammenhængen mellem satserne på  

 arbejdsmarkedsbidraget og ledighedsgraden.
Centrum-Demokraterne ser  

 lovforslaget herom som et brud på det løfte, der blev givet til befolkningen  

 ved arbejdsmarkedsbidragets indførelse, om, at lavere arbejdsløshed skulle  

 medføre lavere arbejdsmarkedsbidrag.
For det sjette er Centrum-Demokraterne imod at gøre den midlertidige  

 pensionsopsparing til ATP på 1 procent permanent.
Centrum-Demokraterne kan  

 heller ikke støtte, at størrelsen på udbetalingen bliver ens for alle, uanset  

 hvor meget man har indbetalt.
Dermed omdannes den midlertidige  

 pensionsopsparing til ATP til en decideret skat, og det bliver meningsløst og  

 misvisende at kalde opkrævningen for opsparing.
For det syvende mener Centrum-Demokraterne, at det er urimeligt at  

 gennemføre stramningerne for erhvervslivet, tilmed uden at nedsætte  

 selskabsskatten som planlagt.
Det er en forfejlet politik at pålægge det  

 danske erhvervsliv nye byrder i en situation, hvor det er betalingsbalancen,  

 der skranter, og der netop derfor burde føres erhvervsfremmende politik.
En  

 forbedring af konkurrenceevnen ville have medført en forbedring af  

 betalingsbalancen, og regeringen kunne på den måde have undgået de kraftige  

 forværringer for bolig- og bilejerne.
 Omkring de ændrede regler for succession er det Centrum-Demokraternes  

 opfattelse, at det ville have været formålstjenligt og klædeligt for  

 regeringen at afvente færdiggørelsen af generationsskifteudvalgets arbejde.  

 Lovændringen ville på den måde være sikret en grundig behandling.
 Centrum-Demokraterne betragter pinsepakken som en venstredrejning af dansk  

 politik, der fjerner regeringen fra midterkursen, som er afgørende for  

 tryghed og stabilitet i det danske samfund.
 Et femte mindretal (Kristeligt Folkepartis medlem af udvalget)  

 indstiller lovforslaget til forkastelse ved 3. behandling og vil  

 stemme hverken for eller imod de stillede ændringsforslag.
Mindretallet er imod, at de indbetalte beløb til tvungen opsparing ikke  

 tilskrives krone til krone med forrentning.
Kristeligt Folkeparti finder  

 ikke, at en permanent pensionsopsparing skal anvendes til fordelingspolitiske  

 formål, men udelukkende skal anvendes til at reducere forbruget og styrke  

 opsparingen.
Sådan som forslaget foreligger nu, er det reelt en forhøjelse af  

 bruttoskatten med 1 pct.
Kristeligt Folkeparti undlader at stemme til de  

 stillede ændringsforslag, idet de ikke medfører en forbedring af gældende  

 lovgivning på området.
 Et sjette mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og vil  

 stemme imod de stillede ændringsforslag.
Æ n d r i n g s f o r s l a g Af arbejdsministeren, tiltrådt af et mindretal (S, SF, RV og  

 EL):
Til § 1 1) Før nr. 1 indsættes som nyt nummer:
 »01. I § 2 b ændres i nr. 1 »m.v. og«  

 til: »m.v.,», og efter nr. 1 indsættes som nyt nummer:
 »2) Personer, der er medlem af en arbejdsløshedskasse for  

 lønmodtagere, og som modtager seniorydelse efter lov om seniorydelse,  

 og«.
Nr. 2 bliver herefter nr. 3.' 2) Nr. 1-5 udgår.
 3) Den under nr. 6 foreslåede affattelse af § 17 c, stk.  

 1, ændres til:
»Efter 1. november 1999 sker der en godskrivning på særskilte konti,  

 jf. dog stk. 5, 2. pkt., og § 17 d, stk. 3, af de enkelte bidragyderes  

 pensionsopsparing omfattet af § 17 b, stk. 1, på grundlag af årsopgørelserne  

 for 1998 samt af pensionsopsparing omfattet af § 17 b, stk. 4, med de beløb,  

 der er indbetalt til Arbejdsmarkedets Tillægspension.« 4) Den under nr. 7 foreslåede affattelse af § 17 c, stk.  

 5, ændres til:
»Stk. 5. Ved dødsfald udbetales det på kontoen indestående  

 beløb med tillæg til dødsboet.
Sker dødsfaldet i 1998, udbetales den  

 opkrævede pensionsopsparing efter § 17 b, stk. 1, for indkomståret 1998 ved  

 de statslige told- og skattemyndigheders foranstaltning til dødsboet.  

 Arbejdsministeren kan efter forhandling med skatteministeren fastsætte  

 nærmere regler for udbetaling efter 2. pkt.« 5) Den under nr. 8 foreslåede affattelse af § 17 d, stk.  

 1, ændres til:
»Når kontohaveren fylder 67 år, udbetales det på kontoen indestående  

 med tillæg, jf. dog stk. 3.« 6) Efter nr. 9 indsættes som nyt nummer:
 »02. Efter kapitel 5 b indsættes som nyt kapitel:
»Kapitel 5 c Den Særlige Pensionsopsparing § 17 f.
For 1999 og senere år opkræves der en særlig  

 pensionsopsparing til Arbejdsmarkedets Tillægspension på 1,0 pct. af  

 bidragsgrundlaget efter § 8, stk. 1, litra a, b, d og e, og § 10 i lov om  

 arbejdsmarkedsfonde for lønmodtagere m.fl. og selvstændigt erhvervsdrivende  

 omfattet af bidragspligten efter § 7, stk. 1 og 3, i samme lov, jf. dog stk.  

 2. Lov om arbejdsmarkedsfondes regler om opkrævning, angivelse og  

 indbetaling, periodisering, indberetning, straf, regulering m.v. finder  

 tilsvarende anvendelse for pensionsopsparing efter 1. pkt., jf. dog stk. 2.
Stk. 2. For personer omfattet af bidragspligten efter lov om  

 arbejdsmarkedsfonde § 7, stk. 1, litra a og b samt litra c, jf. § 8, stk. 1,  

 litra e, og § 11, stk. 1, opkræves pensionsopsparing efter stk. 1, 1. pkt.,  

 første gang af løn, vederlag m.v., der ved indeholdelse af foreløbig skat  

 efter kildeskatteloven henregnes til en periode i det kalenderår, hvor  

 personen fylder 17 år, og sidste gang af løn, vederlag m.v., der ved  

 indeholdelse af foreløbig skat efter kildeskatteloven henregnes til en  

 periode i det kalenderår, hvor personen fylder 66 år.
For personer omfattet  

 af bidragspligten efter lov om arbejdsmarkedsfonde § 7, stk. 1, litra c, jf.  

 § 8, stk. 1, litra e, og § 11, stk. 8, og § 7, stk. 3, opkræves  

 pensionsopsparing første gang for det indkomstår, hvor personen fylder 17 år,  

 og for sidste gang for det indkomstår, hvor personen fylder 66 år.
 Stk. 3. For personer omfattet af § 2 a opkræves der endvidere en  

 særlig pensionsopsparing på 1,0 pct. af de i bestemmelsen nævnte dagpenge,  

 kursusgodtgørelser m.v.
 Stk. 4. Opkrævede beløb efter stk. 1 overføres af de statslige  

 told- og skattemyndigheder til Arbejdsmarkedets Tillægspension.
 Stk. 5. Opkrævede beløb efter stk. 3 indbetales til  

 Arbejdsmarkedets Tillægspension.
 Stk. 6. Arbejdsministeren kan efter forhandling med  

 skatteministeren fastsætte nærmere regler til gennemførelse af reglerne i  

 stk. 1, 2 og 4.
§ 17 g.
På grundlag af årsopgørelserne for et givet indkomstår  

 sker der efter den 1. november i året efter indkomståret en godskrivning på  

 særskilte konti af de enkelte bidragyderes pensionsopsparing omfattet af § 17  

 f, stk. 1, samt af pensionsopsparing omfattet af § 17 f, stk. 3, på grundlag  

 af de til Arbejdsmarkedets Tillægspension indbetalte beløb.
Godskrivning sker  

 i øvrigt efter stk. 2-6.
 Stk. 2. For personer omfattet af § 17 f, stk. 2, 2. pkt.,  

 godskrives det opkrævede beløb, dog højst det beløb, som i medfør af stk. 4,  

 godskrives en person, for hvem der er indbetalt ATP-bidrag for et  

 fuldtidsbeskæftiget medlem.
 Stk. 3. For personer omfattet af § 17 f, stk. 2, 1. pkt., og stk.  

 3, for hvem der er indbetalt mindre end 895 kr. i ATP-bidrag, godskrives det  

 opkrævede beløb, dog højst det beløb, som i medfør af stk. 4, godskrives en  

 person, for hvem der er indbetalt ATP-bidrag for et fuldtidsbeskæftiget  

 medlem.
 Stk. 4. For personer omfattet af § 17 f, stk. 2, 1. pkt., og stk.  

 3, fordeles de samlede pensionsopsparingsbeløb ifølge årsopgørelserne og  

 indberetningerne fra de dagpenge- og kontanthjælpsudbetalende myndigheder med  

 tillæg af eventuelle beløb efter stk. 8 samt med fradrag af, hvad der er  

 indbetalt for personer omfattet af stk. 2 og 3, efter forholdet mellem de for  

 de enkelte personer indbetalte ATP-bidrag efter § 15, § 4 a og § 2 a, stk. 1  

 og 2, reguleret efter stk. 5.
Stk. 5. For ATP-bidrag indbetalt i henhold til § 2 a, stk. 1 og 2,  

 medregnes ved fordelingen halvdelen af de i medfør af disse bestemmelser  

 indbetalte bidrag.
ATP-bidrag indbetalt i henhold til § 4 a, stk. 4 og 5,  

 reguleres til brug for beregningen efter stk. 3 og 4 efter forholdet mellem  

 bidrag efter § 15 og bidrag efter § 4 a, stk. 4, respektive stk. 5.
 Stk. 6. Ved modtagelse af skatteopgørelser efter den 1. november,  

 som medfører yderligere indbetaling af pensionsopsparing vedrørende tidligere  

 skatteår, godskrives det yderligere beløb på den pågældendes konto.
 Stk. 7. En person kan for det enkelte år i alt højst få godskrevet  

 et beløb efter stk. 2-6 svarende til, hvad der i medfør af stk. 4 godskrives  

 en person, for hvem der efter § 15 er indbetalt ATP-bidrag for et  

 fuldtidsbeskæftiget medlem.
 Stk. 8. Beløb, der ikke har kunnet indgå i fordelingen efter stk.  

 2-7, indgår i det følgende års fordeling af pensionsopsparing efter stk. 4.
§ 17 h.
Arbejdsmarkedets Tillægspension skal forvalte de særskilte  

 konti adskilt fra fondens øvrige formue.
Stk. 2. Der aflægges særskilt regnskab for forvaltning og  

 administration af de særskilte konti.
Administrationsomkostninger dækkes  

 efter tilsvarende regler, som er gældende for andre ordninger, der  

 administreres af Arbejdsmarkedets Tillægspension.
 Stk. 3. Årets resultat tilskrives een gang årligt på de enkelte  

 konti i forhold til deres andel af den samlede formue, første gang for  

 perioden indtil 31. december 2000.
Stk. 4. Ved dødsfald udbetales det på kontoen indestående beløb  

 med tillæg til dødsboet.
Opkrævet pensionsopsparing efter § 17 f, stk. 1,  

 vedrørende det år, hvori dødsfaldet har fundet sted, udbetales ved de  

 statslige told- og skattemyndigheders foranstaltning til dødsboet.  

 Arbejdsministeren kan efter forhandling med skatteministeren fastsætte  

 nærmere regler for udbetaling efter 2. pkt.
 Stk. 5. For udbetalinger i løbet af et regnskabsår fastsætter  

 bestyrelsen en forrentning fra årets begyndelse til udbetalingstidspunktet.
§ 17 i.
Pensionsopsparing med tillæg udbetales månedsvis forud fra  

 Arbejdsmarkedets Tillægspension til kontohavere fra den 1. i måneden efter  

 det fyldte 67. år i det omfang, der er sket godskrivning på kontoen efter §  

 17 g, jf. dog 4. pkt.
Udbetaling sker over en periode på 10 år.
Det beløb,  

 der udbetales i hvert af de 10 år, udgør et beløb svarende til kontoens  

 indestående ved kalenderårets begyndelse delt med det antal år, hvori der  

 endnu ikke er foretaget udbetalinger.
Arbejdsministeren kan efter indstilling  

 fra bestyrelsen for Arbejdsmarkedets Tillægspension fastsætte nærmere regler  

 om udbetalingen, herunder at mindre beløb kan udbetales for længere perioder  

 ad gangen eller som engangsbeløb.
 Stk. 2. Beløb, der ikke har kunnet udbetales senest 5 år efter, at  

 den sidste rate ville være blevet udbetalt efter reglerne i stk. 1, er  

 forældede og indgår i fordelingen efter § 17 g, stk. 8.
§ 17 j.
Arbejdsministeren fastsætter efter forhandling med  

 skatteministeren nærmere regler for anvendelsen af § 17 g, herunder for  

 godskrivning af Den Særlige Pensionsopsparing.
§ 17 k.
For §§ 17 g-17 i finder reglerne i kapitlerne 7, 7 a, 8, 9  

 og 10 samt §§ 29, 32, 34, 35, 36, stk. 1, og 38 tilsvarende anvendelse.
Dog  

 skal aktiverne hørende til de særskilte konti efter § 17 g, opgøres til  

 markedsværdi.«» Til § 2 7) Efter nr. 1 indsættes som nye numre:
 »01. I § 85 e, stk. 1, ændres »§ 17 b, stk.  

 4« til: »§ 17 f, stk. 3«.
 02. § 85 e, stk. 2, ophæves.
Stk. 3-5 bliver herefter stk. 2-4.' 8) Efter nr. 1 indsættes som nye numre:
 »03. I § 85 e, stk. 3, der bliver stk. 2, indsættes  

 efter 1. pkt. som nyt punktum:
»Opsparingen for en uge afrundes til nærmeste hele kronebeløb.« 04. I § 85 e, stk. 4, der bliver stk. 3, ændres »stk.  

 1 og 3« til: »stk. 1 og 2«, og 2. pkt. udgår.' Til § 3 9) Efter nr. 1 indsættes som nye numre:
 »01. I § 38 b, stk. 1, ændres »§ 17 b, stk.  

 4« til: »§ 17 f, stk. 3«.
 02. § 38 b, stk. 2, ophæves.
 Stk. 3-5 bliver herefter stk. 2-4.
03. I § 38 b, stk. 4, der bliver stk. 3, ændres »stk.  

 1 og 3« til: »stk. 1 og 2«.' Til § 4 10) Efter nr. 1 indsættes som nye numre:
 »01. I § 41 c, stk. 1, ændres »§ 17 b, stk.  

 4« til: »§ 17 f, stk. 3«.
 02. § 41 c, stk. 2, ophæves.
 Stk. 3-5 bliver herefter stk. 2-4.
03. I § 41 c, stk. 4, der bliver stk. 3, ændres »stk.  

 1 og 3« til: »stk. 1 og 2«.' Til § 5 11) Efter nr. 1 indsættes som nye numre:
 »01. I § 30 c, stk. 1, ændres »§ 17 b, stk.  

 4« til: »§ 17 f, stk. 3«.
 02. § 30 c, stk. 2, ophæves.
 Stk. 3-5 bliver herefter stk. 2-4.
03. I § 30 c, stk. 4, der bliver stk. 3, ændres »stk.  

 1 og 3« til: »stk. 1 og 2«.' Til § 6 12) Paragraffen udgår.
Til § 7 13) Paragraffen udgår.
Til § 8 14) Efter nr. 1 indsættes som nyt nummer:
»01. I § 80 a, stk. 1, ændres »§ 17 b, stk.  

 4« til: »§ 17 f, stk. 3«.' Til § 9 15) Efter nr. 1 indsættes som nyt nummer:
»01. I § 16, stk. 1, 3. pkt., ændres »kapitel 5  

 b« til: »kapitel 5 c«.' Til § 10 16) Den under nr. 2 foreslåede § 7 L, stk. 2,  

 affattes således:
»Stk. 2. Stk. 1 finder tilsvarende anvendelse på beregnet  

 pensionsopsparing opkrævet efter § 17 b, stk. 1, og § 17 f, stk. 1, og  

 indbetalt pensionsopsparing efter § 17 b, stk. 4, og § 17 f, stk. 3, i lov om  

 Arbejdsmarkedets Tillægspension, jf. dog 2. og 3. pkt.
Der bortses ikke fra  

 beregnet pensionsopsparing, der udbetales i medfør af samme lovs § 17 c, stk.  

 5, 2. pkt., § 17 d, stk. 3, og § 17 h, stk. 4, 2. pkt.
Såfremt de statslige  

 told- og skattemyndigheder i medfør af § 17 b, stk. 3, i lov om  

 Arbejdsmarkedets Tillægspension ikke foretager opkrævning af restbeløb eller  

 udbetaling af overskydende beløb i forbindelse med ændring af den  

 skattemæssige årsopgørelse for 1998, bortses alene fra de beregnede beløb i  

 de skattemæssige årsopgørelser, som dannede grundlag for godskrivning på  

 særskilte konti i Arbejdsmarkedets Tillægspension.« 17) Den under nr. 4 foreslåede § 8 M, stk. 3,  

 affattes således:
»Stk. 3. Stk. 1 finder tilsvarende anvendelse på  

 pensionsopsparing efter § 17 b, stk. 1, og § 17 f, stk. 1, i lov om  

 Arbejdsmarkedets Tillægspension, jf. dog 2. og 3. pkt.
Beregnet  

 pensionsopsparing, der udbetales i medfør af samme lovs § 17 c, stk. 5, 2.  

 pkt., § 17 d, stk. 3, og § 17 h, stk. 4, 2. pkt., fragår ikke ved opgørelsen  

 af den skattepligtige indkomst.
Såfremt de statslige told- og  

 skattemyndigheder i medfør af § 17 b, stk. 3, i lov om Arbejdsmarkedets  

 Tillægspension ikke foretager opkrævning af restbeløb eller udbetaling af  

 overskydende beløb i forbindelse med ændring af den skattemæssige  

 årsopgørelse for 1998, fragår alene de beregnede beløb i de skattemæssige  

 årsopgørelser, som dannede grundlag for godskrivning på særskilte konti i  

 Arbejdsmarkedets Tillægspension.« Til § 11 18) Nr. 1 affattes således:
»1. I § 3, stk. 2, nr. 7, ændres »midlertidig  

 pensionsopsparing« til: »pensionsopsparing«.' Til § 12 19) Før nr. 1 indsættes som nyt nummer:
»01. I § 8, stk. 1, litra f, indsættes efter »og  

 arbejdsløshedskasserne for«: »modtagere af seniorydelse efter lov  

 om seniorydelse,».« 20) Nr. 1 affattes således:
 »1. § 8, stk. 5, affattes således:
»Stk. 5. Pensionsopsparing efter § 17 b, stk. 4, og § 17 f,  

 stk. 3, i lov om Arbejdsmarkedets Tillægspension medregnes ikke til  

 bidragsgrundlaget.«» Til § 13 21) Nr. 1 affattes således:
»1. I § 29 B, 1. pkt., ændres »§ 17 c, stk.  

 5,» til: »§ 17 c, stk. 5, 1. pkt., § 17 h, stk. 4, 1. pkt., og § 17  

 i, stk. 1,».« Til § 14 22) I den under nr. 1 foreslåede affattelse af § 3, stk.  

 2,  indsættes efter »§ 17 b«: »og § 17 f«.
Til § 15 23) I stk. 1 indsættes efter 1. pkt. som nyt punktum:
»Dog træder §§ 2-9 først i kraft den 1. januar 1999.« 24) I stk. 2, 2. pkt. ændres »§ 1, nr. 6-8« til:  

 »§ 1, nr. 6-9«.
 25) I stk. 2 indsættes efter 2. pkt. som nyt punktum:
»§ 1, nr. 01 og § 12, nr. 01, har virkning for indbetalinger til  

 Arbejdsmarkedets Tillægspension foretaget efter den 31. juli 1998.« 26) I stk. 3 ændres »§ 17 b, stk. 1, og § 17 b, stk.  

 2, 1. pkt.« til: »§ 17 f, stk. 1, og § 17 f, stk. 2, 1. pkt.«  

 og »denne lovs § 1, nr. 2 og 3« ændres til: »denne lovs § 1,  

 nr. 02.« 27) I stk. 4, 1. pkt., ændres »§ 17 b, stk. 1, og § 17  

 b, stk. 2, 2. pkt.« til: »§ 17 f, stk. 1, og § 17 f, stk. 2, 2.  

 pkt.« og »denne lovs § 1, nr. 2 og 3« ændres til: »denne  

 lovs § 1, nr. 02.« 28) I stk. 4, 2. pkt., ændres »1. juli« to gange  

 til: »1. august«.
B e m æ r k n i n g e r Til nr. 1-6 Ændringsforslaget er en udmøntning af aftale af 17. juni 1998 mellem  

 regeringen, SF og Enhedslisten.
 Ændringsforslaget skønnes for Told og Skat at medføre yderligere  

 eengangsudgifter på 200.000 kr. til edb i forbindelse med en øget  

 systemmæssig specifikation af de pensionsoplysninger, der skal leveres til  

 Arbejdsmarkedets Tillægspension.
Ad nr. 1 Med forslaget, der er en teknisk ændring uafhængig af Den Særlige  

 Pensionsopsparing, skabes der, jf. tillige ændringen i nr. 19 af  

 arbejdsmarkedsfondslovens § 8, stk. 1, litra f, hjemmel til, at modtagere af  

 seniorydelse, der foretager frivillige ATP-indbetalinger, på linje med andre  

 overførselsindkomstmodtagere opkræves arbejdsmarkedsbidrag af  

 ATP-indbetalingen fra og med den 1. juli 1998. Denne ændring er forudsat i  

 lov om seniorydelse.
Ad nr. 2 og 5 Ændringerne er en konsekvens af, at opkrævningen af den midlertidige  

 pensionsopsparing for 1998 fortsætter uændret samtidig med, at der etableres  

 en ny, særlig pensionsopsparing for indkomståret 1999 og fremefter.
Ad nr. 3 Ændringen vedrører den midlertidige pensionsopsparing for 1998 og er en  

 teknisk ændring som følge af lovforslagets § 1, nr. 9. Der henvises i øvrigt  

 til bemærkningerne til denne bestemmelse.
Ad nr. 4 Ændringen vedrører den midlertidige pensionsopsparing for 1998 og betyder,  

 at indestående på kontoen udbetales ved dødsfald.
Sker dødsfaldet i 1998 -  

 det vil sige det indkomstår, hvor der er opkrævet pensionsopsparing - sker  

 udbetalingen fra told- og skattemyndighederne.
 Der henvises i øvrigt til bemærkningerne til lovforslagets § 1, nr. 7.
Ad nr. 6 Med ændringen indsættes et nyt kapitel om en særlig pensionsopsparing i  

 lov om arbejdsmarkedets tillægspension.
 I § 17 f, stk. 1, fastsættes, at der fra og med 1999 opkræves en særlig  

 pensionsopsparing på 1,0 pct. af arbejdsmarkedsbidragsgrundlaget.  

 Bestemmelsen svarer i øvrigt til § 17 b, stk. 1, om midlertidig  

 pensionsopsparing.
 For så vidt angår § 17 f, stk. 2, henvises til bemærkningerne til  

 lovforslagets § 1, nr. 3.
 Det foreslås i § 17 f, stk. 3, at personer omfattet af § 2 a i ATP-loven -  

 modtagere af dagpenge m.v. - betaler 1,0 pct. af dagpengene m.v. i særlig  

 pensionsopsparing, og ikke det tidligere foreslåede faste beløb på 1.300 kr.  

 på årsbasis.
§ 17 f, stk. 4-5, svarer til, hvad der gælder i den midlertidige  

 pensionsopsparing, nemlig at opsparingen for beskæftigede m.v. indbetales til  

 told- og skattemyndighederne, der herefter overfører midlerne til ATP.
For  

 personer på dagpenge m.v. indbetaler arbejdsløshedskasserne m.v. til ATP.
Det foreslås i § 17 g, stk. 1, at de enkelte bidragyderes særlige  

 pensionsopsparing godskrives på særskilte konti i ATP.
Godskrivningen vil  

 ikke ske på den samme konto, som er oprettet til den midlertidige  

 pensionsopsparing, idet reglerne for godskrivning og udbetaling er  

 forskellige.
Den 1. november foretager ATP en fordeling af de beløb, som på  

 denne dato fremgår af årsopgørelserne.
§ 17 g, stk. 2-4, betyder, at der som udgangspunkt ved godskrivningen på  

 de enkelte konti sker en fordeling efter beskæftigelsesomfang.
Dette sker ved  

 at bruge det almindelige ATP-bidrag som fordelingsnøgle.
Ved omregningen vil  

 alle med samme beskæftigelsesomfang få godskrevet det samme  

 pensionsopsparingsbeløb på deres særskilte pensionskonto i ATP.
For selvstændigt erhvervsdrivende har man ikke noget grundlag at fastslå  

 beskæftigelsesomfanget på.
Derfor foreslås det i § 17 g, stk. 2, at de  

 selvstændige m.fl. får godskrevet det for dem opkrævede beløb, men dog højst  

 et beløb svarende til det, en fuldtidsbeskæftiget lønmodtager får tilskrevet  

 efter stk. 4.
Det samme foreslås i § 17 g, stk. 3, for den gruppe af lønmodtagere m.fl.,  

 for hvem der ikke er indbetalt ATP-bidrag eller kun et ganske beskedent  

 bidrag.
Grænsen foreslås ved 895 kr., det vil sige det mindste ATP-bidrag,  

 som gælder for personer med mindst 9 timers beskæftigelse om ugen.
Den  

 gruppe, der herved tilgodeses, omfatter bl.a. en del lavtlønnede kvinder med  

 mindre end de 9 timers ugentlig beskæftigelse hos en eller flere  

 arbejdsgivere.
Reglen vil også omfatte personer, der har været  

 heltidsbeskæftiget i op til 3 måneder.
Reglerne i stk. 2 og 3 medfører for  

 begge gruppers vedkommende, at de får godskrevet deres egen særlige  

 pensionsopsparing, uanset at der ikke er blevet betalt ATP-bidrag for dem  

 eller kun et meget beskedent bidrag.
For nogle offentligt ansatte lønmodtagere betales der et reduceret  

 ATP-bidrag på henholdsvis 43.5 pct. og 56.5 pct. af det fulde bidrag.
Det  

 foreslås i § 17 g, stk. 5, at de reducerede bidrag omregnes til fulde bidrag,  

 således at alle lønmodtagere med samme beskæftigelsesomfang får godskrevet  

 det samme beløb.
Da der for personer omfattet af § 2 a, stk. 1 og 2  

 indbetales dobbelt ATP-bidrag, medregnes kun det halve (lig med fuldt  

 ATP-bidrag) ved beregning af fordelingen af bidrag til denne gruppe.
For at sikre, at personer, der modtager deres skattemæssige årsopgørelse  

 efter den 1. november i året efter indkomståret ikke udelukkes fra ordningen,  

 godskrives pensionsopsparingen den indbetalendes konto.
Herved undgås, at man  

 i ATP skal genoptage den samlede fordelingsnøgle for det pågældende  

 indkomstår.
Derfor foreslås det i § 17 g, stk. 6, at det opkrævede beløb  

 godskrives kontoen, dog højst svarende til beløbet efter stk. 7.
Efter omstændighederne vil den samme person kunne være berettiget til  

 godskrivning af pensionsbidrag efter flere af de ovenstående regler på en  

 sådan måde, at summen ville overstige pensionsbeløbet for et  

 fuldtidsbeskæftiget medlem, jf. stk. 4. Det kan f.eks. gælde en person, der i  

 løbet af et indkomstår skifter status fra lønmodtager til selvstændig.
Det  

 foreslås derfor i § 17, stk. 7, at der indføres et samlet loft for  

 godskrivning, svarende til det, en fuldtidsbeskæftiget lønmodtager m.v. får  

 tilskrevet efter stk. 4.
 I § 17 g, stk. 8, foreslås det, at beløb, der ikke har kunnet indgå i  

 fordelingen efter stk. 2-7, indgår i fordelingen efter stk. 4. I puljen vil  

 endvidere indgå eventuel efteropkrævet pensionsopsparing i forbindelse med  

 ændring af de skattemæssige årsopgørelser, ligesom der kan tilføres midler  

 fra puljen til Told og Skat i det omfang, der er sket tilbagebetaling af for  

 meget opkrævet pensionsopsparing i forbindelse med ændring af den  

 skattemæssige årsopgørelse.
I § 17 h, fastsættes nærmere regler om administrationen af den særlige  

 pensionsopsparing i ATP.
Reglerne svarer til de regler, der gælder for  

 henholdsvis er foreslået for den midlertidige pensionsopsparing.
I § 17 i, fastsættes, at den særlige pensionsopsparing udbetales i rater  

 over 10 år.
Der henvises i øvrigt til lovforslagets bemærkninger til nr. 8.
 I § 17 k, fastsættes - i lighed med de gældende regler for den  

 midlertidige pensionsopsparing - at en række af ATP-lovens regler om tilsyn,  

 investering, revision, bestyrelse m.v. også finder anvendelse på Den Særlige  

 Pensionsopsparing.
Til nr. 7 Der er tale om konsekvensændringer af, at der etableres en ny, særlig  

 pensionsopsparing fra og med 1999.
Til nr. 8 Det forventes, at pensionsopsparingen vil blive administreret således, at  

 a-kasserne afregner opsparingen særskilt til ATP.
Bestemmelsen i § 85 e, stk.  

 4, 2. pkt. er herefter overflødig.
Der indsættes samtidig en almindelig  

 afrundingsbestemmelse.
Til nr. 9-11 Der er tale om konsekvensændringer af, at der etableres en ny, særlig  

 pensionsopsparing for indkomståret 1999 og fremefter.
Til nr. 12-13 Da reglerne om Den Særlige Pensionsopsparing med det foreliggende  

 ændringsforslag til L 108 foreslås at træde i kraft den 1. januar 1999, udgår  

 ændringerne under §§ 6-7, idet lov om social bistand og lov om kommunal  

 aktivering ophæves pr. 1. juli 1998.
Til nr. 14 Der er tale om konsekvensændringer af, at der etableres en ny, særlig  

 pensionsopsparing for indkomståret 1999 og fremefter.
Til nr. 15 Ændringen betyder, at arbejdsgiveren fra ferieoptjeningsåret 1. januar til  

 31. december 1999 skal yde feriegodtgørelse og ferietillæg af lønmodtagerens  

 særlige pensionsopsparing.
Hvis beregningen af feriegodtgørelse og  

 ferietillæg vedrører ferieoptjeningsåret 1. januar til 31. december 1998 skal  

 arbejdsgiveren yde feriegodtgørelse og ferietillæg af lønmodtagerens  

 midlertidige pensionsopsparing.
Til nr. 16-18 Der er tale om konsekvensændringer af, at der etableres en ny, særlig  

 pensionsopsparing for indkomståret 1999 og fremefter.
Til nr. 19 Der henvises til bemærkningerne til nr. 1.
Til nr. 20 Der er tale om konsekvensændringer af, at der etableres en ny, særlig  

 pensionsopsparing for indkomståret 1999 og fremefter.
Til nr. 21-22 Der er tale om konsekvensændringer af, at der etableres en ny, særlig  

 pensionsopsparing for indkomståret 1999 og fremefter.
Til nr. 23-24 Lovforslaget træder i kraft dagen efter bekendtgørelsen i Lovtidende.
Dog  

 træder bestemmelserne om den særlige pensionsopsparing og de deraf afledede  

 lovændringer først i kraft den 1. januar 1999.
Til nr. 25 Bestemmelsen vedrører den tekniske ændring vedrørende arbejdsmarkedsbidrag  

 af ATP-indbetalinger for personer på seniorydelse.
Til nr. 26-27 Bestemmelserne er konsekvenser af, at der etableres en ny, særlig  

 pensionsopsparing fra og med 1999.
Til nr. 28 Som følge af vedtagelsestidspunktet er det fundet nødvendigt at ændre  

 skæringstidspunktet for personer med forskudt indkomst fra den 1. juli til  

 den 1. august.
Carsten Hansen (S) Poul Erik Dyrlund (S) fmd.
Bjarne Laustsen  

 (S) Anne-Marie Meldgaard (S) Ole Vagn Christensen (S) Aage Frandsen (SF)  

 nfmd.
Susanne Clemensen (CD) Anders Samuelsen (RV) Jette Gottlieb (EL)  

 Charlotte Antonsen (V) Kirsten Jacobsen (FP) Ulla Tørnæs (V) Jens Vibjerg (V)  

 Knud Erik Kirkegaard (KF) Bendt Bendtsen (KF) Mogens Andreasen (DF) Ole M.  

 Nielsen (KRF) Bilag Et af udvalgets spørgsmål og finansministerens svar herpå Spørgsmål nr. 7 Ministeren bedes med eksempler redegøre for lovens virkning for  

 forskellige overførsels- og lønindkomstgrupper.
 Svar:
 Beskæftigede samt modtagere af dagpenge eller kontanthjælp skal ifølge  

 ændringsforslaget til Den Særlige Pensionsopsparing indbetale 1 pct. af  

 bruttoindkomsten (grundlaget for arbejdsmarkedsbidraget for beskæftigede og  

 dagpengene eller kontanthjælpen for ledige). Indbetalingen er  

 fradragsberettiget i indkomstskatten.
Pensionstilskrivningen afhænger af beskæftigelsesomfanget og  

 forsikringsgraden som ledig, så der f.eks. tilskrives ens beløb for  

 fuldtidsbeskæftigede/ledige.
Pensionsrettigheden vil dermed blive uafhængig  

 af det beløb, den enkelte indbetaler pr. år.
Princippet for pensionsindbetaling og -tilskrivning er illustreret i tabel  

 1. Indbetalingens størrelse afhænger af indkomsten.
En højtlønnet direktør  

 indbetaler et pensionsbidrag på 10.000 kr. før skat og 4.060 kr. efter skat.  

 Lavtlønnede og dagpengemodtagere indbetaler 1.400-1.600 kr. før skat og  

 850-1.000 kr. efter skat.
Alle fuldtidsbeskæftigede og fuldtidsforsikrede dagpengemodtagere får en  

 pensionstilskrivning på ca. 2.600 kr. før skat.
Personer med en lille  

 indkomst på udbetalingstidspunktet og dermed en lav skat får udbetalt godt  

 1.600 kr., mens den højtlønnede med en høj skat får udbetalt 1.074 kr.
Tabel 1. Pensionsbidrag og pensionstilskrivning Bidragsgrundlag 1-pct.-bidrag Pensionsbidrag efter skat  

 Pensionstilskrivning efter skat1) kr. pr. år Højtlønnet direktør 1.000.000 10.000 4.060 1.074 Gns.
LO-arbejder 220.000 2.200 1.223 1.602 Lavtlønnet 160.000 1.600 986 1.602 Dagpengemodtager 139.900 1.399 862 1.602 1) Pensionstilskrivningen før skat skønnes med nogen usikkerhed til 2.600  

 kr. ekskl. rentetilskrivninger.
Der er forudsat højeste marginalskat på 58,7  

 pct. for den højtlønnede direktør og laveste marginalskat på 38,4 pct. for de  

 tre øvrige persontyper.
Når ordningen er fuldt udbygget omkring år 2040, dvs. den enkelte har haft  

 mulighed for at bidrage i hele erhvervskarrieren, opnås en årlig pension på  

 omkring 20.000 kr. før skat.
Personer, der har bidraget til den ordinære ATP  

 i hele erhvervskarrieren, opnår til sammenligning en pension i samme  

 størrelsesorden.
Den forøgede pensionsudbetaling vil indebære en aftrapning af  

 pensionstillæg og boligydelse.
I kombination med skatten af pensionen  

 indebærer det en sammensat marginalskat af pensionen på typisk 40-45 pct. for  

 samgifte folkepensionister og 40-55 pct. for enlige folkepensionister.
 Modstykket til aftrapningen af sociale ydelser ved udbetalingen er en  

 forøgelse af boligstøtte og tilskud til økonomisk friplads i daginstitution  

 ved indbetalingen, idet bidraget reducerer den personlige indkomst.
