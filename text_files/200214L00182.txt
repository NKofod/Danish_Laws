Betænkning afgivet af Skatteudvalget den  

 27. november 2002 Betænkning over Forslag til lov om ændring af  

 virksomhedsskatteloven, ligningsloven og personskatteloven (Udligningsordning for kunstnere) [af  

 skatteministeren (Svend Erik Hovmand)] 1. Ændringsforslag Der er stillet 3 ændringsforslag til lovforslaget.  

 Skatteministeren har stillet ændringsforslag nr. 1 og 3. Socialistisk  

 Folkepartis medlem af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 7. november 2002 og var til  

 1. behandling den 19. november 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 7. november  

 2002 dette udkast til udvalget, jf. alm. del   bilag 84. Den 15. november  

 2002 sendte skatteministeren de indkomne høringssvar samt et notat  

 herom til udvalget.
Spørgsmål Udvalget har stillet 5 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, DF, KF og KRF)  

 indstiller lovforslaget til vedtagelse med de af skatteministeren  

 stillede ændringsforslag.
Flertallet vil stemme imod det af SF stillede  

 ændringsforslag.
Et mindretal i udvalget (RV og EL) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
Enhedslistens medlem af udvalget bemærker, at  

 Enhedslisten altid har været imod de muligheder, som erhvervslivet har  

 haft for at flytte rundt på underskud og overskud.
Enhedslisten stemte  

 derfor også imod, da regeringen i sidste folketingssamling foreslog og  

 fik vedtaget en yderligere lempelse af disse regler.
Enhedslisten har megen forståelse for, at kunstnere  

 økonomisk set ofte er dårligt stillet, og at svingende  

 indtægter kan medvirke til at øge de økonomiske  

 problemer.
Enhedslisten vil imidlertid ikke bruge skattesystemet til at  

 løse disse problemer.
Selvfølgelig kan der altid argumenteres  

 for at sprede erhvervslivets gunstige skattevilkår ud til andre  

 grupper, men det er efter vores opfattelse ikke den rigtige vej at gå.
Kunstnere skifter ofte mellem en status som  

 selvstændig producent og en status som lønarbejder, og systemet  

 med arbejdsløshedsforsikring fungerer dårligt i denne  

 særlige økonomiske situation for kunstnere.
I praksis bliver det  

 tit svært at klare sig økonomisk, og derfor skal der være  

 økonomiske støtteordninger for kunstnere i perioder, hvor de  

 ikke producerer særlig meget, har få og løse  

 ansættelsesforhold eller har svært ved at afsætte det, de  

 producerer.
Enhedslisten ønsker, at kunstneren skal sikres  

 gennem en social sikringsordning, hvis han eller hun ikke har en fast  

 ansættelse.
Det skyldes, at skabende kunstnere reelt ikke har mulighed  

 for at være medlem af en a-kasse og derfra hente midler til deres  

 overlevelse i perioder, hvor de ikke har nogen indtægter.
Betingelsen  

 for, at kunstnerne kan hæve penge i a-kassen, vil imidlertid som oftest  

 være, at de i denne periode helt ophører med deres kunstneriske  

 virksomhed, og denne situation skaber ikke blot en utryg og svær  

 situation for mange kunstnere.
Den bliver også en hindring for skabende  

 udfoldelse, der kan komme samfundet til gode.
Vækstlaget blandt kunstnerne får meget  

 dårlige vilkår, og mange talentfulde kunstnere presses ud af den  

 kunstneriske udfoldelse.
Det betyder, at de sociale og økonomiske  

 problemer for mange kunstnere stadig er uløste, og derfor er der brug  

 for en kulturpolitisk ordning, der baseres på såvel kunstfaglige  

 som sociale hensyn.
Men en skatteløsning vil Enhedslisten ikke  

 støtte.
 Et andet mindretal i udvalget (SF) indstiller  

 lovforslaget til vedtagelse med de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal  

(udvalget med undtagelse af RV og EL):
Til titlen 1) Titlen affattes således:
» til Lov om ændring af virksomhedsskatteloven og andre  

 skattelove (Udligningsordning for kunstnere)«.
[Redaktionel ændring] Af	et mindretal (SF):
Til § 1 2) I det under nr. 1 foreslåede § 22 d, stk. 1,  

 5. pkt., ændres »et grundbeløb på 96.500 kr. (i  

 1987-niveau)« til: »et grundbeløb på 64.300 kr. (i  

 1987-niveau)«.
[Nedsættelse af grundbeløb] Af	skatteministeren, tiltrådt af et flertal  

(udvalget med undtagelse af RV og EL):
Ny paragraf 3) Efter § 3 indsættes som ny paragraf:
»§ 01 I lov om kommunal indkomstskat, jf.  

 lovbekendtgørelse nr. 770 af 13. oktober 1999, som ændret senest  

 ved § 4 i lov nr. 145 af 25. marts 2002, foretages følgende  

 ændring:
1. I § 16 b, stk. 4, indsættes efter  

 »virksomhedsskattelovens § 22 b«: »og indkomstudligning efter  

 virksomhedsskattelovens § 22 d«.« [Teknisk konsekvensændring vedrørende  

 afregning med kommunerne] Bemærkninger Til nr. 1 Der er tale om en redaktionel ændring som  

 følge af ændringsforslag nr. 3.
Til nr. 2 Med ændringsforslaget foreslås det at  

 nedsætte grundbeløbet for, hvor stor den skattepligtige indkomst  

 skal være efter foretagne henlæggelser.
Det bemærkes, at et  

 grundbeløb på 96.500 kr. (i 1987-niveau) i 2003 svarer til  

 150.000 kr., og et grundbeløb på 64.300 kr. (i 1987-niveau) i  

 2003 svarer til 100.000 kr.
Til nr. 3 Der er tale om en teknisk konsekvensændring  

 vedrørende statens afregning af indkomstudligningsskatten over for  

 kommunerne.
Den foreslåede udligningsordning for kunstnere er i  

 vidt omfang bygget på den eksisterende konjunkturudligningsordning i  

 virksomhedsskattelovens § 22 b.
Ved kommuneafregningen indgår  

 konjunkturudligningsskatten på betalingstidspunktet i afregningen over  

 for kommunerne.
 Det er hensigten, at udligningsskatten i den  

 foreslåede ordning for kunstnerne skal behandles på samme  

 måde som konjunkturudligningsskatten. Ændringsforslaget sikrer,  

 at udligningsskatten i udligningsordningen for kunstnere indgår i  

 afregningen over for kommunerne på samme måde som  

 konjunkturudligningsskatten.
Lars Christian Lilleholt (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Mikkel Dencker (DF)  Colette L.
Brix (DF)  

 Charlotte Dyremose (KF)  

  Else Theill Sørensen (KF)  

  Mogens Nørgård Pedersen (KRF)  

  Erik Mortensen (S)  Henrik Sass Larsen (S)  

  Jacob Buksti (S)  

 Jens Peter Vernersen (S) fmd.  

  Sophie Hæstorp Andersen (S)  

  Morten Homann (SF)  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 78 Bilagsnr.
Titel 1 Høringssvar og tilhørende kommentarer, fra skatteministeren 2 Supplerende høringssvar og høringsnotat, fra  

 skatteministeren 3 Meddelelse om tidspunkt for betænkningsafgivelse og frist for  

 spørgsmål m.v.
