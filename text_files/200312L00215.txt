Fremsat den 31. marts 2004 af økonomi- og erhvervsministeren  

 (Bendt Bendtsen) Forslag til Lov om ændring af lov om fond til investeringer i  

 vækstmarkeder m.v.
(lov om nedlæggelse af IFV-fonden) § 1 I lov nr. 379 af 22. maj 1996 foretages følgende  

 ændringer:
 1.  

  

 Efter § 2  

 indsættes:
 »§ 2 a.  

  

 Efter den 1. juli 2004 kan  

 der ikke foretages investeringer i nye projekter som nævnt i § 2, stk. 3.
Stk. 2.  

  

 Fonden  

 tilbagebetaler statens indskud, jf. § 2, stk. 2, i takt med en  

 forretningsmæssig afvikling af de foretagne investeringer.  

 « 2.  

  

 Efter § 4  

 indsættes:
»§ 4 a.  

  

 Loven ophæves med virkning  

 fra den 1. januar 2011.  

 « § 2 Loven træder i kraft den 1. juli 2004.
Bemærkninger til lovforslaget Almindelige bemærkninger 1. Baggrund og formål Ifølge lov om fond til investeringer i vækstmarkeder m.v. (IFV)  

 har fonden til formål at styrke danske virksomheders investeringer i lande,  

 der  

 er optaget på DAC-listen (OECDs Development Assistance Committee) over  

 bistandsmodtagere, men samtidig har et BNP over grænsen for lån i  

 Verdensbanken.  

 Fondens geografiske område omfatter dog ikke de østeuropæiske lande, der er  

 omfattet af Investeringsfonden for Østlande.
I praksis er IFVs marked  

 begrænset  

 til ca. 30 lande, primært beliggende i Asien, Mellemøsten og Latinamerika.
Et udredningsarbejde om fremtiden for de tre investeringsfonde,  

 Industrialiseringsfonden for Udviklingslande (IFU), Investeringsfonden for  

 Østlande (IØ) og IFV, der i 2003 blev gennemført af Finansministeriet,  

 Udenrigsministeriet og Økonomi- og Erhvervsministeriet i fællesskab, viste,  

 at  

 det var hensigtsmæssigt at fortsætte IFU og IØ, hvorimod IFV har vist sig  

 ikke  

 at fungere efter hensigten, og erhvervslivet har kun udvist beskeden  

 interesse  

 for ordningen.
Der er derfor ikke grund til at opretholde IFV.
Ændringslovforslaget skal sikre, at IFV afvikles, og at  

 afviklingen sker forretningsmæssigt for at staten kan opnå størst mulig  

 forrentning i forbindelse med tilbagebetalingen af den af staten som  

 eneinvestor indskudte kapital på ca. 150 mio. kr.
Den lange afviklingsperiode  

 skal tillige sikre, at fonden ikke risikerer at skulle bryde kontrakter eller  

 at skulle gennemføre en forceret og dermed mindre udbytterig afvikling af de  

 investeringer, som er foretaget for det statslige indskud.
Tilbagebetalingen skal påbegyndes i 2004 og forventes afsluttet  

 i 2010, hvorefter fonden nedlægges.
Det forventes, at staten, når IFV er  

 endeligt afviklet i 2010 vil have modtaget omkring 190 mio. kr., der udgør  

 den  

 akkumulerede værdi af de foretagne investeringer.
Første tilbagebetaling på  

 ca.  

 27 mio. kr. er optaget på Finansloven for 2004. Midlerne tilbageføres til  

 statskassen d.v.s.
Finansministeriet.
 De vilkår, der gælder for IFVs virksomhed, vil fortsat gælde  

 under afviklingsperioden, herunder fritagelsen fra selskabsbeskatning, der  

 gennem ændring af skattelovgivningen blev sikret fonden ved dens oprettelse i  

 1996. IFV vil således også under afviklingsperioden være skattemæssigt  

 ligestillet med søsterfondene, IFU og IØ, der heller ikke beskattes af den  

 erhvervsmæssige indkomst.
2. Høring Forslaget er sendt i høring hos: Akademikernes  

 Centralorganisation (AC), Advokatsamfundet, Akademiet for de Tekniske  

 Videnskaber (ATV), Arbejdsgiverforeningen for Handel, Transport og Service  

 (AHTS), Arbejderbevægelsens Erhvervsråd,  


  

 Byg, Civiløkonomerne, CO-industri, Danmarks Eksportråd, Danmarks  

 Erhvervsråd, Danmarks Forskningsråd, Danmarks Rederiforening, Dansk  

 Arbejdsgiverforening, Dansk Handel & Service, Dansk Industri, Dansk  

 Managementråd, Danske Entreprenører, Finansieringsinstituttet for Industri og  

 Håndværk (FIH), Finansrådet, Forbrugerrådet, Foreningen af Registrerede  

 Revisorer, Foreningen af Rådgivende Ingeniører, Foreningen af  

 Statsautoriserede  

 Revisorer, Forsikring & Pension, HTS, Håndværksrådet, Ingeniørforeningen,  

 IFV, Landbrugsrådet, LO, PAR-F.R.I., VækstFonden, Beskæftigelsesministeriet,  

 Finansministeriet, Ministeriet for Videnskab, Teknologi og Udvikling,  

 Justitsministeriet, Miljøministeriet, Ministeriet for Fødevarer, Landbrug og  

 Fiskeri, Rigsrevisionen, Skatteministeriet og Udenrigsministeriet.
3. Økonomiske og administrative konsekvenser Afviklingen af IFV forventes at tilføre statskassen ca. 190 mio.  

 kr. i perioden fra 2004 til 2010. Indtægten er indbudgetteret på FL 2004.
4. Erhvervsøkonomiske konsekvenser Afviklingen af IFV forventes ikke at få erhvervsøkonomiske  

 konsekvenser.
5. Miljømæssige konsekvenser Afviklingen af IFV forventes ikke at få miljømæssige  

 konsekvenser.
6. Forholdet til EU-retten Loven om oprettelse af IFV er godkendt af Europa-Kommissionen  

 efter reglerne for statsstøtte.
Nedlæggelse af fonden skal ikke notificeres  

 efter reglerne for statsstøtte, men Europa-Kommissionen er imidlertid blevet  

 underrettet om, at IFV planlægges afviklet i perioden frem til 2010.
Vurdering af konsekvenser af lovforslaget Positive konsekvenser/mindreudgifter (hvis ja, angiv  

 omfang) Negative Konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

  

 amtskommuner Tilbagebetaling af statens indskudte kapital med ca.  

 190 mio. kr. i perioden frem til 2010 Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Loven om oprettelse af IFV er godkendt at  

 Europa-Kommissionen efter reglerne for statsstøtte.
Nedlæggelse af IFV skal  

 ikke notificeres efter statsstøttereglerne.
Bemærkninger til lovforslagets enkelte bestemmelser Til § 1 Til nr. 1 Paragraffen fastslår, at fonden skal standse investeringer i  

 nye projekter.
Dermed tilkendegives for offentligheden, herunder dansk  

 erhvervsliv, at henvendelse til fonden om deltagelse i nye projekter vil være  

 resultatløs.
Samtidig pålægges fonden at tilbagebetale statens indskud  

 tilbage i takt med, at de foretagne investeringer afvikles på en  

 forretningsmæssig forsvarlig måde.
På den måde sikres staten størst mulig  

 tilbagebetaling, og IFV tvinges ikke ud i aktioner, der af  

 forretningspartnerne  

 kunne opfattes som stridende mod god forretningsskik.
Tilbagebetalingen  

 påbegyndes i 2004 og forventes afsluttet i 2010. Det forventes, at der i alt  

 vil blive tilbagebetalt omkring 190 mio. kr. svarende til den akkumulerede  

 værdi af de foretagne investeringer.
Til nr. 2 Paragraffen ophæver IFV-loven med virkning fra udløbet af det  

 år (2010), hvor fonden vil have afviklet sine aktiviteter og tilbagebetalt  

 statens indskud.
Til § 2 Ikrafttrædelsesdatoen for ændringsloven fastsættes til den  

 1. juli 2004.
Bilag 1 Lovforslaget sammenholdt med gældende lov Gældende formulering Lovforslaget Målsætning § 1.  

  

 Formålet med denne lov er at forbedre erhvervslivets muligheder for at  

 etablere sig i vækstmarkeder med henblik på at styrke virksomhedernes  

 internationalisering samt bidrage til en positiv og miljømæssigt forsvarlig  

 erhvervsudvikling på de pågældende markeder.
Investeringsfond for vækstmarkeder § 2.  

  

 Der  

 oprettes en fond til fremme af investeringer i vækstmarkeder i samvirke med  

 erhvervslivet.
Fonden er en selvejende institution benævnt Investeringsfonden  

 for Vækstmarkeder (IFV-fonden).
Stk. 2.  

  

 Der kan af  

 statskassen indskydes kapital til fondens virksomhed.
Fonden kan endvidere  

 modtage kapital fra erhvervsorganisationer, enkeltvirksomheder eller private  

 i form af kontante indskud eller garantikapital.
 Stk. 3.  

  

 Fonden kan  

 medfinansiere direkte investeringer i vækstmarkeder ved aktietegning,  

 långivning, ydelse af garantier og kautioner samt andre foranstaltninger, der  

 efter bestyrelsens skøn kan fremme fondens formål.
Stk. 4.  

  

 Fonden ledes  

 af en bestyrelse, hvis medlemmer udnævnes af erhvervsministeren, der tillige  

 udpeger formand og næstformand blandt medlemmerne.
Fondens daglige  

 forretninger forestås af en direktør, der ligeledes udnævnes af  

 erhvervsministeren.
Udgifterne ved fondens administration udredes af fondens  

 midler.
 Stk. 5.  

  

 De nærmere  

 retningslinjer for fondens virksomhed fastlægges i en vedtægt, der godkendes  

 af erhvervsministeren.
 § 2 a.  

  

 Efter den 1. juli 2004 kan der ikke foretages yderligere investeringer som  

 nævnt i § 2, stk. 3.
 Stk. 2.  

  

 Fonden tilbagebetaler statens indskud, jf. § 2, stk. 2, i takt med en  

 forretningsmæssig afvikling af de foretagne investeringer.
 Ikrafttrædelse m.v.
 § 3.  

  

 Lov om  

 offentlighed i forvaltningen gælder ikke for fonden.
 § 4.  

  

 Erhvervsministeren fastsætter tidspunktet for lovens ikrafttræden, jf. dog  

 stk. 2.
 Stk. 2.  

  

 Ikrafttrædelsestidspunktet for lovens § 5 fastsættes efter forhandling med  

 skatteministeren.
 § 4 a.  

  

 Loven ophæves med virkning fra den 1. januar 2011.
 § 5.  

  

 I lov  

 om indkomstbeskatning af aktieselskaber m.v. (selskabsskatteloven), jf.  

 lovbekendtgørelse nr. 769 af 19. september 1995, som senest ændret ved § 4 i  

 lov nr. 312 af 24. april 1996, foretages følgende ændringer:
 1.  


  

 § 3, stk. 1, nr. 17,  

  

 affattes således:
»17)  

    

 Industrialiseringsfonden for  

 Udviklingslandene, Investeringsfonden for Østlandene og Investeringsfonden  

 for Vækstmarkeder.  

 « 2.  

  

 I  

  

 § 31, stk. 1, 4. pkt.,  

  

 ændres »eller  

 Investeringsfonden for Østlandene« til: », Investeringsfonden for Østlandene  

 eller Investeringsfonden for Vækstmarkeder«.
