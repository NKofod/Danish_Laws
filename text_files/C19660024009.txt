(Samtlige handelsskoler) MINISTERIALTIDENDE Afdeling A.
Nr.
XII 1966 Nr. 240-257 1. december 1966. 805 Nr. 240.
 I medfør af bestemmelserne i § 1 i undervisningsministeriets  

 bekendtgørelse nr. 268 af 28. juni 1965 om driftstilskud til handelsskoler,  

 tekniske skoler samt maskinmester- og maskinistskoler fastsættes herved  

 følgende bestemmelser vedrørende den tilskudsberettigende udgift til  

 lønninger m.v. ved handelsskoler:
I.
Generelle bestemmelser.
 § 1.  Handelsskolerne indsender een gang årligt til  

 undervisningsministeriet en oversigt over det ansatte personales  

 kvalifikationer, timetal m.m. samt det forventede behov for ændringer i det  

 følgende år.
II.
Fastansat personale.
 1. Oprettelse af faste stillinger.
 § 2.  Faste stillinger kan med  

 undervisningsministeriets godkendelse oprettes til forstandere, inspektører,  

 lektorer, adjunkter samt til handelsoverlærere og handelslærere.
 2. Ansættelse og afskedigelse.
 Ansættende og afskedigende myndighed.
 § 3.  Skolens bestyrelse ansætter og afskediger efter  

 forud indhentet godkendelse fra undervisningsministeriet personalet i de i §  

 2 nævnte stillinger.
 Opslag.
 § 4.  Ansættelse sker efter opslag i Statstidende og  

 så vidt muligt i den del af skolepressen, hvis læsere er naturlige ansøgere  

 til stillingerne.
Stk. 2.  Ansøgeren har ret til at få oplysning om  

 ansøgernes navne.
Tilsvarende gælder anerkendte organisationer, hvis  

 medlemmer er naturlige ansøgere til stillingen, for så vidt de fremsætter  

 anmodning herom over for vedkommende skole.
Offentliggørelse af disse  

 oplysninger kan kun finde sted med skolens samtykke.
 Stk. 3.  Hvis ikke ganske særlige forhold er til stede,  

 må ansøgningsfristen ikke være kortere end 14 dage.
 Stk. 4.  Hvis ansættelsesmyndigheden skønner, at ingen  

 af de ansøgere, der rettidigt har meldt sig til en opslået stilling, er  

 tilstrækkeligt egnet til stillingen, eller at man ved fornyet opslag kan  

 fremskaffe ansøgninger fra mere kvalificerede ansøgere, skal stillingen  

 opslås på ny.
 Ansættelsesbrev.
 § 5.  Det påhviler skolen umiddelbart efter  

 ansættelsen at tilstille den pågældende et ansættelsesbrev udfærdiget i  

 overensstemmelse med de af undervisningsministeriet givne retningslinier.  

 Genpart af ansættelsesbrevet tilstilles undervisningsministeriet og den  

 forhandlingsberettigede organisation.
 Aspiranttid.
 § 6.  Fastansættelse som adjunkt og som handelslærer  

 er betinget af mindst 2 års tilfredsstillende aspiranttjeneste efter det  

 fyldte 19. år.
Stk. 2.  Tidligere undervisningsvirksomhed kan, såfremt  

 den er af samme art som den, hvormed den pågældende lærer vil blive  

 beskæftiget, under hensyn til den tidligere undervisningsvirksomheds omfang  

 medføre en nedsættelse af aspiranttiden eller i særlige tilfælde dennes  

 bortfald.
I disse tilfælde kan fastansættelse gøres betinget af en passende  

 prøvetid.
Stk. 3.  I tilfælde, hvor den pågældende kan optages i  

 den for området godkendte pensionskasse, vil den første ansættelse eller  

 genansættelse efter afskedigelse være betinget af en i pensionsmæssig  

 henseende tilfredsstillende helbredsattest.
Ansættelse af personer med  

 invaliditet eller helbredsmangler, der ikke er til hinder for, at den  

 pågældende kan bestride stillingen, men som kan medføre forøget risiko med  

 hensyn til sygdom og for tidlig afgang fra tjenesten, vil dog kunne finde  

 sted på særlige vilkår.
 Stk. 4.  Den ansatte er forpligtet til på skolens  

 foranledning at lade sig undersøge for lungetuberkulose en gang årligt.
 Afskedigelse.
 § 7.  Fastansatte forstandere og lærere kan opsige  

 ansættelsesforholdet med 3 måneders varsel til udgangen af en måned.
Stk. 2.  Der tilkommer enhver fastansat forstander og  

 lærer, der afskediges uden ansøgning, et varsel på mindst 3 måneder til  

 fratræden ved udgangen af en måned dog ikke juni måned.
Har ansættelsen varet  

 i 3 år, forhøjes dette varsel med 1 måned for hvert 3. ansættelsesår, dog  

 højst til 6 måneder.
Opsigelse bør så vidt muligt ske til et skoleårs  

 slutning.
 Stk. 3.  Skolen kan benytte denne opsigelsesadgang i  

 følgende tilfælde:
a.
Hvis skolen ophører, eller en indskrænkning af dens virksomhed  

 nødvendiggør en reduktion af lærerantallet, eller hvis en varig ændring i  

 skolens fagkreds gør det nødvendigt at afskedige den ansatte.
b.
Hvis lærerens varetagelse af undervisningen eller hans forhold  

 i øvrigt er af en sådan beskaffenhed, at skolen med føje kan kræve, at han  

 ikke fortsætter som lærer ved denne.
 Stk. 4.  Hvis afskedigelsen er begrundet i forhold, der  

 er anført i §§ 60 og 61 i lov nr. 154 af 7. juni 1958 om lønninger og  

 pensioner m.v. til statens tjenestemænd, kan afskedigelse dog ske med kortere  

 varsel eller uden varsel.
 Stk. 5.  Ved opsigelse i medfør af stk.3 b og stk. 4 kan  

 den forhandlingsberettigede organisation inden 1 måned, efter at opsigelsen  

 er modtaget, kræve, at det i § 8 omhandlede nævn afgør, om opsigelsen er  

 berettiget.
 Stk. 6.  Uanset foranstående regler kan forstanderen og  

 læreren bringe ansættelsesforholdet til ophør, hvis dette er nødvendigt for  

 ham for at kunne tiltræde en anden stilling inden for undervisningsvæsenet.  

 Det er dog en betingelse herfor, at han senest 3 dage efter, at han har  

 indgivet sin ansøgning om en anden stilling, underretter den skole, hvor han  

 er ansat, herom, og senest 3 dage efter, at han har fået meddelelse om, at  

 han har fået stillingen, meddeler skolen dette.
Stk. 7.  Hvis en lærer søger anden ansættelse, kan han  

 kræve, at skolens forstander til den institution eller virksomhed, hvor han  

 søger ansættelse, afgiver en skriftlig udtalelse om hans kvalifikationer samt  

 om, hvor længe han har været ansat ved skolen.
I de tilfælde, hvor  

 forstanderens udtalelse går ud på, at læreren anses for uegnet til den  

 ansøgte stilling, skal udtalelsen indeholde oplysninger om, hvori uegnetheden  

 består.
Læreren har ret til gennem en afskrift at blive gjort bekendt med  

 forstanderens udtalelse.
 Stk. 8.  Enhver er forpligtet til at søge sin afsked fra  

 udgangen af den måned, i hvilken han fylder 70 år.
 Voldgiftsnævn.
§ 8.  Alle spørgsmål vedrørende afskedigelse afgøres i  

 tilfælde af uoverensstemmelse mellem parterne af et voldgiftsnævn bestående  

 af 2 pædagogiske medlemmer og 1 højesterets- eller landsdommer som formand.  

 Unddraget nævnets kompetence er dog spørgsmålet om skolens ophør som skole,  

 nedlæggelse af skolens afdelinger, klasser eller fag, samt en lærers egnethed  

 til at undervise i fag, hvori han ikke har normal uddannelse.
Af de 2  

 pædagogiske medlemmer vælges 1 af skolens ledelse og 1 af den  

 forhandlingsberettigede organisation efter samråd med den pågældende lærer,  

 medens formanden vælges af de 2 pædagogiske medlemmer i fællesskab.
Hvis  

 enighed om valg af formand ikke kan opnås, udpeges denne af  

 undervisningsministeriet.
 De 2 pædagogiske medlemmer må ikke være tilknyttet den pågældende skole  

 eller have en sådan tilknytning til sagen eller dens parterm at en dommer i  

 tilsvarende tilfælde ville have været inhabil efter retsplejelovens regler.
Stk. 2. .  De nævnet forelagte sager skal fremskyndes  

 mest muligt.
Afgørelsen, der skal være ledsaget af grunde, skal træffes  

 senest 6 uger efter, at parterne sidst har haft lejlighed til at udtale sig i  

 sagen.
Nævnets voteringer er hemmelige.
I øvrigt bestemmer nævnet selv sin  

 forretningsgang og kan herunder også fastsætte, at en sag skal afgøres efter  

 skriftlig votering, uden at det er nødvendigt, at nævnets medlemmer mødes.
Stk. 3.  Offentliggørelse af nævnets afgørelse kan finde  

 sted efter nævnets nærmere bestemmelse.
Oplysning om eventuelle  

 dissentierende vota må ikke gives.
 Stk. 4.  I voldgiftssager er parterne berettiget til at  

 give møde med en sagkyndig og/eller en juridisk kyndig bisidder.
 Stk. 5.  Enhver, der er ansat i henhold til  

 bestemmelserne i dette cirkulære er i det omfang, nævnet finder det af  

 betydning for sagen, forpligtet til på ære og samvittighed at udtale sig i  

 sagens anledning med de modifikationer, der følger af retsplejelovens regler  

 om fritagelse for vidnepligt.
 Stk. 6.  Nævnet bestemmer, om udtalelserne kan afgives  

 skriftligt, eller om de skal fremføres under en afhøring.
 Stk. 7.  Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
 3. Suspension.
§ 9.  Suspension af en fastansat kan kun finde sted,  

 såfremt den er begrundet i de i § 11, stk. 1 i lov nr. 154 af 7. juni 1958 om  

 lønninger og pensioner m.v. til statens tjenestemænd anførte forhold.
De i  

 nævnte paragrafs stk. 2 og 3 givne regler om afregning m.v finder tilsvarende  

 anvendelse.
Stk. 2.  Suspension foretages af skolens bestyrelse  

 efter indhentet godkendelse fra undervisningsministeriet.
Dog kan skolen  

 sætte den pågældende fra tjenesten, indtil undervisningsministeriets  

 afgørelse, der uopholdeligt skal indhentes, foreligger.
 4. De ansattes pligter.
 Tavshedspligt m.v.
 § 10.  Den ansatte skal i alle anliggender  

 samvittighedsfuldt overholde de for hans stilling givne forskrifter og  

 instrukser.
Stk.2.  Den ansatte skal iagttage tavshed med hensyn til  

 de forhold, som han i sin stillings medfør bliver bekendt med, og hvis  

 hemmeligholdelse ifølge sagens natur er påkrævet eller bliver foreskrevet af  

 hans foresatte.
Tavshedspligten ophører ikke ved hans udtræden af tjenesten.
 Stk. 3.  Enhver ansat er pligtig at underkaste sig de  

 forandringer i hans tjenesteforretningers omfang og beskaffenhed som måtte  

 blive bestemt, uden at det er fornødent at noget dertil sigtende forbehold er  

 optaget i hans ansættelsesbrev.
Andre pligter § 11.  Det påhviler enhver lærer at undervise i det  

 eller de fag, hvorom der ved ansættelsen er truffet aftale, idet det er en  

 forudsætning at den pågældendes uddannelse gør han egnet dertil.
 Stk. 2.  Lærerne deltager i eksamenstilsyn og udfører  

 det med prøverne i de fag og de klasser, hvori de har undervist, forbundne  

 arbejde med opgavegivning, mundtlige eksaminationer og rettelse af skriftlige  

 besvarelser samt disses bedømmelse, alt uden særligt vederlag, hvor ikke  

 andet er fastsat.
 Stk. 3.  Lærerne medvirker ved tilrettelæggelse af og  

 deltager i virksomhedsbesøg, studierejser i ind- og udland,  

 instruktionskursus o.lign., alt uden særlig godtgørelse, hvor ikke andet er  

 bestemt.
Stk. 4.  Lærerne medvirker ved censur ved egen skole i  

 fag, som de efter deres uddannelse skønnes egnet til.
Der kan i særlige  

 tilfælde som vederlag herfor ydes de til enhver tid fastsatte  

 censorhonorarer.
 5. Konstitution.
 § 12.  Den ansatte er til enhver tid pligtig at gøre  

 midlertidig tjeneste i højere stilling end hans egen inden for samme skole.
Stk. 2.  Varer sådan tjeneste ikke udover 4 uger, hvad  

 enten konstitution foreligger eller ikke, får den ansatte ikke ret til nogen  

 del af den højere stillings indtægter.
Varer tjenesten derimod over 4 uger,  

 får den fungerende for hele funktionstiden foruden sin egen stillings løn ret  

 til forskellen mellem den for hans egen stilling gældende lønning og den  

 lønning, han ville opnå ved udnævnelse i den højere stilling.
Ferie- og  

 sygedage inden for funktionstiden fradrages såvel ved afgørelsen af, om  

 funktionsvederlag skal ydes, som ved vederlagets beregning.
Fradrag som foran  

 nævnt finder dog ikke sted for den del af funktionsperioden, der strækker sig  

 ud over 3 måneder, dog således at sygdom ud over 4 uger fradrages ved  

 vederlagets beregning.
Funktionsvederlag ydes ikke, når den fungerende ikke  

 opfylder betingelserne for fastansættelse i den højere stilling.
Stk. 3.  Den, der fungerer i højere stilling, oppebærer  

 i alle tilfælde for sin funktionstid de med stillingen forbundne særlige  

 godtgørelser for de udgifter, der er foranlediget ved tjenesten, såsom  

 befordringsgodtgørelse, ligesom der tilkommer ham rejsediæter som fastsat for  

 den højere stilling.
De med stillingen forbundne uvisse indtægter oppebæres  

 af den, der fungerer i stillingen, hvis denne er ledig eller dens indehaver  

 suspenderet eller trådt uden for nummer, og det kan administrativt bestemmes,  

 at disse indtægter også i andre tilfælde af funktion eller konstitution,  

 såsom under sygdom og ferie, helt eller delvis skal tilfalde den, der  

 fungerer.
Tilsvarende gælder, for så vidt angår repræsentationstillæg, der  

 måtte være forbundet med den højere stilling, samt sådanne honorarer, der er  

 knyttet til den højere stilling uden hensyn til, hvem der er indehaver af  

 denne.
 6. Ferie, tjenestefrihed og sygdom m.v.
 Ferie og tjenestefrihed.
§ 13.  Der ydes ferie- og tjenestefrihed efter de for  

 tilsvarende statstjenestemænd gældende regler.
Hvis ganske særlige tjenstlige  

 forhold gør sig gældende, kan ferien bortfalde et enkelt år.
Der bør da i det  

 følgende ferieår gives vedkommende ansatte et ferietillæg af samme længde som  

 den bortfaldne ferie.
For så vidt sådan ferieforlængelse ikke kan skaffes,  

 ydes der efter bestyrelsens nærmere bestemmelse et passende vederlag i penge.
 Stk. 2.  Hvor særlige forhold taler derfor, kan  

 tjenestefrihed uden for den egentlige ferie indrømmes den ansatte af  

 bestyrelsen efter forud indhentet godkendelse fra undervisningsministeriet,  

 uden at der finder lønfradrag sted.
 Sygdom.
 § 14.  Ved et af undervisningsministeriet efter  

 indhentet udtalelse fra økonomiministeriet udstedt reglement vil der kunne  

 fastsættes regler, hvorefter der under langvarig eller gentagen sygemelding  

 foretages fradrag i lønningen samt gives vejledning i henseende til det  

 tidspunkt, da afskedigelse af en sygemeldt bør finde sted.
 Tilladelse til at træde uden for nummer.
§ 15.  Efter skolens skøn i det enkelte tilfælde kan  

 der gives en ansat tilladelse til at træde uden for nummer uden lønning i  

 begrænset tid, i almindelighed ikke ud over 1 år.
Under særlige forhold kan  

 tilladelsen dog udstrækkes til at gælde for indtil 3 år.
Sådan tid fradrages  

 ved beregning af alderstillæg, medmindre undervisningsministeriet i ganske  

 særlige tilfælde måtte give tilladelse til, at tiden medregnes.
 7. Fraværelse fra tjeneste under militære  

 indkaldelser.
§ 16.  Under den første indkaldelse til aftjening af  

 værnepligt oppebærer den ansatte af sin lønning med alle almindelige og  

 særlige tillæg fjerdedelen, når han er ugift, halvdelen, når han er gift.
Det  

 samme gælder, for så vidt den militære tjeneste forlænges, fordi vedkommende  

 udtages til befalingsmand.
Den nedsatte lønning beregnes fra  

 indkaldelsesdagen, og den fulde lønning genindtræder fra hjemsendelsesdagen.
Stk. 2.  Under frivillig tjeneste, herunder frivillig  

 tjeneste som befalingsmand, oppebærer den ansatte ingen lønning fra den  

 skole, hvor han er ansat, for det tidsrum i hvilket han er fraværende.
Denne  

 bestemmelse gælder dog ikke for tjeneste i krigstid eller for tjeneste, der  

 forrettes af hensyn til indtrædende krigsberedskab, eller fordi der skal  

 tilvejebringes en sikringsstyrke.
Stk. 3.  En lærer eller forstander, der er ansat som  

 befalingsmand af reserven, oppebærer for det tidsrum, i hvilket han er  

 indkommanderet til militærtjeneste, kun halvdelen af lønningen, indbefattet  

 alle almindelige og særlige tillæg, fra den skole, hvor han er ansat.
Falder  

 fraværelsen inden for den pågældendes ordinære årlige ferie, lider han dog  

 intet fradrag.
 Stk. 4.  Under pligtige genindkaldelser af kortere  

 varighed, bortset fra de i stk. 3 nævnte indkommanderinger, oppebærer den  

 ansatte fuld løn.
 Stk. 5.  Reglerne i denne paragraf bringes tillige til  

 anvendelse for månedslønnede aspiranters vedkommende.
 Stk. 6.  Det tidsrum, i hvilket en ansat er indkaldt til  

 pligtig militærtjeneste, medregnes i den pågældendes lønningsanciennitet.
 8. Særregler for kvindelige ansatte.
 Barnefødsel m.v.
§ 17.  Der tilstås kvindelige ansatte tjenestefrihed  

 uden lægeattest i indtil 6 uger efter barnefødsel, hvilken tjenestefrihed  

 ikke noteres som sygedage, der kan medføre fradrag i lønnen, jfr. § 14. De  

 perioder, hvori den pågældende i øvrigt er fraværende fra tjenesten på grund  

 af utjenstdygtighed som følge af svangerskab eller barnefødsel, noteres som  

 sygedage, og tilsvarende gælder, hvis den ansatte ved lægeattest godtgør, at  

 hun ikke uden skade for fostret kan udføre sin tjeneste.
Efter godkendelse af  

 undervisningsministeriet kan den pågældende få fradraget for de i 2. punktum  

 omhandlede fraværelser som følge af svangerskab og fødsel opgjort og  

 afregnet, når hun som tjenstdygtig vender tilbage til tjenesten.
 Nedsat arbejdstid.
§ 18.  Kvindelige ansatte, der har forsørgerpligt over  

 for børn under 18 år, har, såfremt det er foreneligt med de stedlige  

 tjenesteforhold, adgang til at få den dem påhvilende tjenesteydelse nedsat  

 til to tredjedele eller halvdelen mod kun at oppebære henholdsvis to  

 tredjedele eller halvdelen af lønningen, indbefattet alle almindelige og  

 særlige tillæg.
Sådan nedsættelse af tjenestetiden kan enten være varig eller  

 på begrænset tid, dog ikke under 1 år.
Genoptagelse af fuld tjeneste kan kun  

 ske, når det kan passe med tjenesteforholdene.
 9. Flyttegodtgørelse.
§ 19.  Undervisningsministeriet kan i tilfælde af en  

 lærers overgang fra en stilling under staten til en tilskudsberettiget  

 handelsskole eller fra en tilskudsberettiget handelsskole til en anden  

 godkende, at der som tilskudsberettigende udgift ydes flyttegodtgørelse efter  

 de for statens tjenestemænd gældende regler, dog med den undtagelse at  

 godtgørelse ikke kan tilstås, hvis vedkommende inden for de sidste 5 år har  

 oppebåret flyttegodtgørelse, medmindre forflyttelsen er sket i forbindelse  

 med forfremmelse.
Flyttegodtgørelse kan ikke ydes ved første ansættelse ved  

 en tilskudsberettiget handelsskole.
 10. Lønforskrivning.
 § 20.  De ansatte kan efter nærmere af  

 undervisningsministeriet fastsatte regler give forskrivninger på deres løn.  

 Sådanne forskrivninger må alene gives til lånefond eller pengeinstitutter,  

 som af undervisningsministeriet er anerkendt som berettigede til at modtage  

 dem, og de må ikke indeholde forpligtelse til afdrag af mere end 1/8 af de  

 lønningsbeløb, som ved lånets stiftelse udbetales til den ansatte.
 Stk. 2.  Tilsvarende regler gælder med hensyn til  

 forskrivninger på efterindtægt.
 11. Beskæftigelse uden for tjenesten.
 § 21.  En ansat kan kun have beskæftigelse uden for  

 tjenesten, for så vidt og i det omfang det er foreneligt med den  

 samvittighedsfulde udførelse af hans pligter og med den for stillingen  

 nødvendige agtelse og tillid.
Stk. 2.  Den ansatte skal skriftligt gøre anmeldelse for  

 skolens bestyrelse, inden han kan Stk. 3.  Hvis bestyrelsen skønner, at det vil stride  

 imod de i stk. 1 nævnte hensyn, at den ansatte overtager den anmeldte  

 beskæftigelse, meddeles det ham inden 4 uger efter, at anmeldelsen er  

 indgået, at det er ham forbudt at overtage posten.
Den ansatte kan forlange  

 den af bestyrelsen i så henseende trufne afgørelse forelagt  

 undervisningsministeriet.
 Stk. 4.  Skulle det vise sig, efter at en beskæftigelse  

 er overtaget, enten at de omstændigheder, som har været afgørende for sagens  

 bedømmelse, ændres væsentligt, eller at der allerede ved overtagelsen forelå  

 omstændigheder, som, hvis de havde været oplyst, ville have medført et  

 forbud, kan skolen på et hvilket som helst tidspunkt pålægge den ansatte, at  

 han skal frigøre sig for beskæftigelsen.
 12. Ombud.
 § 22.  De ansatte er pligtige at modtage borgerlige og  

 kommunale ombud efter lovgivningens almindelige regler.
 Stk. 2.  Eventuelle udgifter til tjenestens udførelse  

 under en ansats fraværelse som følge af et borgerligt eller kommunalt ombud  

 afholdes af skolen efter de for statstjenestemænd fastsatte regler.
 13. Lønningsklasser m. v.
 § 23.  Forstandere, inspektører og lærere aflønnes  

 efter følgende regler:
A.
Skoler med handelsmedhjælpereksamen.
Forstandere aflønnes med den for statstjenestemænd i henhold til  

 kapitel 4 i lov nr. 154 af 7. juni 1958 om lønninger og pensioner m. v. til  

 statens tjenestemænd (lønnings- og pensionsloven) i 24. lønningsklasse  

 fastsatte lønning.
Undervisningsministeriet kan dog i særlige tilfælde, når  

 skolernes størrelse eller forholdene i øvrigt taler derfor, efter indhentet  

 udtalelse fra økonomiministeriet godkende oprettelse af stillinger i 25., 26.  

 og 27. lønningsklasse.
 Handelslærere og handelsoverlærere aflønnes med de for  

 statstjenestemænd henholdsvis i 14. og 20. lønningsklasse fastsatte  

 lønninger. hvortil kommer et bestillingstillæg svarende til det, der i lov  

 nr. 5 af 7. juni 1958 om normering og klassificering af  

 statstjenestemandsstillinger (normerings- og klassificeringsloven) er fastsat  

 for tjenestemænd i 14. og 20. lønningsklasse ved statens gymnasieskoler.
 Lærere i 14. lønningsklasse kan, hvis deres tjenstlige forhold i enhver  

 henseende har været tilfredsstillende, oprykkes til 20. lønningsklasse fra  

 det tidspunkt, de i 3 år har oppebåret slutløn i 14. lønningsklasse.
En af lærerne kan med undervisningsministeriets tilladelse udpeges til inspektør.
Der kan ydes inspektøren et honorar, hvis størrelse fastsættes af undervisningsministeriet efter indhentet udtalelse fra økonomiministeriet.
 Ved de største skoler kan der med undervisningsministeriets tilladelse  

 oprettes inspektørstillinger i 23. lønningsklasse  eventuelt med et  

 bestillingstillæg, hvis størrelse fastsættes af undervisningsministeriet  

 efter indhentet udtalelse fra økonomiministeriet.
B.
Skoler med handelseksamen.
Forstandere aflønnes med den for statstjenestemænd i 25.  

 lønningsklasse fastsatte lønning.
Hvis skolernes størrelse samt antallet af  

 klasser til handelseksamen taler derfor, kan undervisningsministeriet dog  

 efter indhentet udtalelse fra økonomiministeriet godkende, at stillingerne  

 placeres i 26. lønningsklasse.
Adjunkter og lektorer aflønnes med de for statstjenestemænd  

 i henholdsvis 19. og 24. lønningsklasse fastsatte lønninger.
Adjunkter i 19.  

 lønningsklasse kan, hvis deres tjenstlige forhold i enhver henseende har  

 været tilfredsstillende, oprykkes til 24. lønningsklasse fra det tidspunkt,  

 de i 3 år har oppebåret slutløn i 19. lønningsklasse.
Handelslærere og handelsoverlærere aflønnes med de for  

 statstjenestemænd i 14. og 20. lønningsklasse eller 17. og 22. lønningsklasse  

 fastsatte lønninger.
Lærere og overlærere i 14. og 20. lønningsklasse  

 oppebærer endvidere et bestillingstillæg svarende til det, der i normerings-  

 og klassificeringsloven er fastsat for tjenestemænd i 14. og 20  

 lønningsklasse ved statens gymnasieskoler.
 Lærere i 14. og 17. lønningsklasse kan hvis deres tjenstlige forhold i  

 enhver henseende har været tilfredsstillende, oprykkes til henholdsvis 20. og  

 22. lønningsklasse fra det tidspunkt, de i 3 år har oppebåret slutløn i 14.  

 eller 17. lønningsklasse.
En af lærerne kan med undervisningsministeriets tilladelse udpeges til  

inspektør.
Der kan ydes inspektøren et honorar, hvis størrelse  

 fastsættes af undervisningsministeriet efter indhentet udtalelse fra  

 økonomiministeriet.
 Ved de største skoler kan der med undervisningsministeriets tilladelse  

 oprettes inspektørstillinger i 23. lønningsklasse  eventuelt med et  

 bestillingstillæg, hvis størrelse fastsættes af undervisningsministeriet  

 efter indhentet udtalelse fra økonomiministeriet.
C.
Skoler med højere handelseksamen.
Forstandere aflønnes med den for statstjenestemænd i 27.  

 lønningsklasse fastsatte lønning.
Der kan med undervisningsministeriets  

 godkendelse efter indhentet udtalelse fra økonomiministeriet ydes  

 forstanderen bestillingstillæg og repræsentationstillæg.
Adjunkter og lektorer aflønnes efter de under B. nævnte  

 regler.
Adjunkter og lektorer vil med undervisningsministeriets godkendelse i  

 hvert enkelt tilfælde kunne opnå aflønning med den for 26. lønningsklasse  

 fastsatte lønning efter samme retningslinjer, som følges af statens  

 gymnasieskoler og studenterkursus.
 Handelslærere og handelsoverlærere aflønnes efter de under  

 B. nævnte regler.
En af lærerne kan med undervisningsministeriets tilladelse udpeges til  

inspektør.
Der kan ydes inspektør et honorar, hvis størrelse  

 fastsættes af undervisningsministeriet efter indhentet udtalelse fra  

 økonomiministeriet.
 Stk. 2.  Der ydes til de i dette cirkulære nævnte  

 lønninger m. v. til fastansatte forstandere, inspektører og lærere de til  

 enhver tid for statstjenestemænd i henhold til kapitel 5 og 6 i lønnings- og  

 pensionsloven gældende tillæg.
 14. Kvalifikationskrav.
 § 24.  Til fastansættelse som forstander kræves at  

 vedkommende har den fornødne pædagogiske erfaring, har bestået  

 handelsfaglærereksamen eller anden af undervisningsministeren anordnet prøve  

 og i øvrigt opfylder betingelserne for fastansættelse som handelslærer  

 (adjunkt).
 Stk. 2.  Til fastansættelse som adjunkt efter de for  

 statstjenestemænd i 19. lønningsklasse gældende regler kræves, at vedkommende  

 har bestået skoleembedseksamen eller anden afsluttende embedseksamen fra  

 universiteterne eller andre højere læreanstalter under  

 undervisningsministeriet eller har bestået en af handelshøjskolernes  

 kandidateksaminer.
 Stk. 3.  Til fastansættelse som handelslærer efter de  

 for statstjenestemænd i 17. lønningsklasse gældende regler kræves, at  

 vedkommende enten har bestået en handelshøjskoles erhvervsøkonomiske eksamen  

 eller diplomprøve, den i § 75 i lov nr. 138 af 28. april 1931 omhandlede  

 translatørprøve, eller i øvrigt er i besiddelse af en uddannelse, der af  

 undervisningsministeriet måtte blive godkendt som ligestillet hermed.
Stk. 4.  Fastansættelse af lærere er i øvrigt betinget  

 af, at vedkommende har bestået handelsfaglærereksamen eller anden af  

 ministeriet anordnet prøve, eller at han inden for et tidsrum af 2 år består  

 nævnte eksamen eller prøve.
Indtil denne betingelse er opfyldt, betegnes de  

 pågældende som ansat på prøve.
 15. Lønningsanciennitet.
§ 25.  Lønningsancienniteten regnes fra den  

 pågældendes faste ansættelse i stillingen.
Aspiranttjeneste efter det fyldte  

 21. år, som ligger efter 1. april 1958, samt eventuel prøvetid vil dog, hvis  

 aspirantlønnen eller lønnen under prøvetjenesten har andraget et beløb  

 svarende til den fulde nettobegyndelsesløn for den pågældende stilling, ved  

 senere ansættelse være at medregne i lønningsancienniteten.
 Stk. 2.  Ved ansættelse vil tidligere  

 undervisningsvirksomhed, som ligger umiddelbart før ansættelsen og er af  

 væsentlig samme art som den, hvormed læreren skal beskæftiges, kunne  

 medregnes ved lønningsanciennitetens beregning efter nærmere af  

 undervisningsministeriet efter indhentet udtalelse fra økonomiministeriet  

 fastsatte regler.
 Stk. 3.  Efter nærmere af undervisningsministeriet efter  

 indhentet udtalelse fra økonomiministeriet fastsatte regler vil der ligeledes  

 kunne tillægges anciennitet ved ansættelse på grundlag af praktisk  

 virksomhed, som efter undervisningsministeriets skøn i særlig grad måtte  

 kvalificere en lærer til stillingen.
 16. Alderstillæg samt lønkrav under særlige forhold.
 § 26.  Ved oprykning fra en stilling til en højere,  

 hvis begyndelsesløn ligger over slutlønnen for den hidtidige stilling,  

 medtages ingen lønningsanciennitet.
 Stk. 2.  Ved nedrykning fra en stilling til en lavere,  

 hvis slutløn ligger under begyndelseslønnen for den hidtidige stilling, opnås  

 slutløn i den lavere stilling.
 Stk. 3.  Ved overgang fra en stilling til en anden med  

 samme normerede lønning (begyndelsesløn og alderstillæg) medtages den  

 erhvervede lønningsanciennitet.
 Stk. 4.  I tilfælde af oprykning til en stilling, hvis  

 begyndelsesløn ligger lavere end eller lige med slutlønnen i den lavere  

 stilling, kommer den ansatte straks på det løntrin i den nye stilling, som er  

 nærmest højere end den sidst oppebårne lønning i den hidtidige stilling,  

 hvorhos han, hvis der fremtidig i den hidtidige stilling ved alderstillæg  

 ville være opnået en lønning, der var højere end eller lige med hans lønning  

 i den nye stilling, allerede fra pågældende tidspunkt inden for slutlønnen  

 opnår nyt alderstillæg.
Stk. 5.  Opnår en ansat, der i forbindelse med  

 forfremmelse oprykkes til ny stilling, ikke en lønfremgang, der mindst  

 andrager et beløb, svarende til det sidst opnåede alderstillæg i den  

 hidtidige stilling, ydes forskellen ham som et personligt,  

 ikke-pensionsgivende tillæg.
Ved beregningen bortses fra stedtillæg,  

 eventuelle personlige tillæg samt bestillingstillæg, der ikke er fast knyttet  

 til stillingen.
Tillægget bortfalder helt eller delvis ved opnåelse af  

 alderstillæg eller højere lønning, hvad enten dette sker ved overgang til en  

 højere lønnet stilling eller ved, at lønningsreglerne ændres.
 Stk. 6.  Ved nedrykning mellem de i stk. 4 omhandlede  

 stillinger kommer den ansatte straks inden for slutlønnen i den lavere  

 stilling på det lønningstrin i denne, som er lige med eller nærmest højere  

 end den sidst oppebårne lønning i den højere stilling, hvorhos han, hvis der  

 fremtidig i den hidtidige stilling ved alderstillæg ville være opnået en  

 lønning, der var højere end hans lønning i den lavere stilling, allerede fra  

 pågældende tidspunkt inden for slutlønnen opnår nyt alderstillæg.
Stk. 7.  Såfremt en ansat efter at være nedrykket i en  

 lavere stilling på ny oprykkes i sin tidligere stilling eller en dertil i  

 lønningsmæssig henseende svarende stilling, har han ret til at genoptage den  

 inden nedrykningen erhvervede lønningsanciennitet.
Stk. 4 kan ikke anvendes i  

 det her omhandlede tilfælde.
 Stk. 8.  Hvis lønningen for en stilling ved ændring af  

 dette cirkulære forandres, betragtes indehaveren som henført til en ny  

 stilling i henseende til anvendelsen af ovennævnte regler.
 17. Tjenestebolig.
 § 27.  Tjenestebolig kan med undervisningsministeriets  

 godkendelse indrettes for de ansatte, af hvem det forlanges, at de også uden  

 for den egentlige tjenestetid skal være i stand til at føre et effektivt  

 tilsyn med den virksomhed, de leder eller overvåger.
 Stk. 2.  En ansat er pligtig at overtage en ham i  

 henhold til stk. 1 anvist tjenestebolig mod herfor at lide afkortning i  

 lønningen efter stk. 3, ligesom han er pligtig til at underkaste sig de for  

 disse boliger til enhver tid gældende bestemmelser.
Stk. 3.  For en ansat, som får tildelt tjenestebolig med  

 eller uden have, skal der i lønnen fradrages et boligbidrag, der fastsættes  

 under hensyn til boligens størrelse. alder, kvalitet og udstyr.
De nærmere  

 regler om bidragets fastsættelse svarer til de af økonomiministeren til  

 enhver tid efter stedfunden forhandling med den pågældende  

 forhandlingsberettigede centralorganisation af tjenestemænd fastsatte regler.
Stk. 4.  Den ydre og indre vedligeholdelse af  

 tjenesteboliger påhviler skolen.
Skatter og afgifter, som påhviler skolen som  

 ejer af ejendomme, hvori en tjenestebolig er beliggende, udredes af skolen  

 uden refusion fra den ansatte.
 Stk. 5.  Andre naturalydelser såsom brændsel, gas og  

 elektricitet samt forplejning med eller uden bolig, der måtte blive ydet en  

 ansat, skal denne betale efter de for statstjenestemænd gældende regler.
 18. Befordringsgodtgørelse samt time- og dagpenge.
 § 28.  Befordringsgodtgørelse samt time- og dagpenge  

 ved tjenesterejser og ved udstationeringer ydes, hvor ikke andre regler er  

 fastsat, efter de for statstjenestemænd til enhver tid herom fastsatte  

 regler.
 19. Udbetaling af løn m.v.
§ 29.  Lønninger, som er fastsat årsvis, udbetales  

 månedlig og forud ved hver måneds begyndelse, dog således at udbetaling kan  

 ske indtil 6 hverdage før den 1. Den ansattes død eller afskedigelse, efter  

 at sådan udbetaling har fundet sted, men før månedens udløb, giver ikke  

 skolen noget krav på tilbagebetaling af det for den efterfølgende måned  

 forudbetalte beløb.
Hvis efterindtægt oppebæres, vil beløbet dog være at  

 udligne i efterindtægten.
 Stk. 2.  Dødsfald eller uansøgt afgang i den måned, for  

 hvilken udbetaling har fundet sted, medfører ikke tilbagebetaling af nogen  

 del af det forud oppebårne månedsbeløb.
 Stk. 3.  Ved udregning af det månedlige beløb for de  

 enkelte lønningsdele eller af andre ydelser til den ansatte såvel som fradrag  

 i lønning forhøjes brøkdele af øre til hele øre.
 20. Undervisningspligt.
 § 30.  Det pligtige antal undervisningstimer  

 fastsættes for de i dette afsnit omhandlede forstandere og inspektører  

 (inspektorer)  i overensstemmelse med nedenstående regler:
A.
Skoler med handelsmedhjælpereksamen.
 Forstandere: 15 timer ugentlig, kan i henhold til stk. 2 nedsættes  

 til 9 timer ugentlig.
Inspektører.
I det i henhold til stk. 4 fastsatte pligtige timetal  

 ydes 6 timers ugentlig reduktion, der i henhold til stk. 2 kan forhøjes til  

 12 timers ugentlig reduktion.
B.
Skoler med handelseksamen.
 Forstandere: 12 timer ugentlig, kan i henhold til stk. 2 nedsættes  

 til 9 timer ugentlig.
 Inspektører: Som under A.
C.
Skoler med højere handelseksamen.
 Forstandere: 9 timer ugentlig.
 Inspektorer: Som under A.
 Stk. 2.  Hvor ganske særlige forhold gør sig gældende,  

 herunder skolernes størrelse, kan skolen med undervisningsministeriets  

 samtykke foretage timereduktion, jfr. stk. 1. For mindre skolers vedkommende  

 kan der dog fastsættes et højere timetal.
 Stk. 3.  Forstandere, inspektorer og inspektører bør så  

 vidt muligt ikke påtage sig overtimer, dog kan de - f.eks. på grund af  

 skemavanskeligheder eller i sygdomstilfælde - påtage sig timer ud over de  

 pligtige, jfr. stk. 1. De overskydende timer aflønnes i så fald som overtimer  

 efter de til enhver tid af undervisningsministeriet fastsatte regler.
 Stk. 4.  Undervisningspligten for fastansatte  

 lærere, der aflønnes efter 19., 24. og 26. lønningsklasse samt efter 17.  

 og 22. lønningsklasse, omfatter 24 løntimer ugentligt, og for lærere, der  

 aflønnes efter 14. og 20. lønningsklasse, 27 løntimer ugentligt, uanset i  

 hvilken skolekategori undervisningen besørges.
 Stk. 5.  For lærere, der er 60 år eller derover, kan det  

 pligtige timetal nedsættes til henholdsvis 20 og 23 løntimer ugentligt For  

 lærere, der den 1. april 1961 var fyldt 54 år, men ikke 60 år, kan det  

 pligtige timetal fra det fyldte 55. år og indtil det fyldte 60. år nedsættes  

 til henholdsvis 22 og 25 løntimer ugentligt.
 Stk. 6.  Efter nærmere af undervisningsministeriet efter  

 indhentet udtalelse fra økonomiministeriet fastsatte retningslinier kan  

 omregning af undervisningstimer og hjemmearbejde med rettelse af stile eller  

 opgaver indgå i det pligtige timetal.
 Stk. 7.  Underviser en lærer ud over det for ham  

 gældende pligtige timetal, ydes der ham vederlag for det overskydende antal  

 timer efter de til enhver tid af undervisningsministeriet efter indhentet  

 udtalelse fra økonomiministeriet fastsatte regler.
 21. Undervisningsår og undervisningstimer.
Undervisningsårets længde § 31.  Det er en betingelse for opnåelse af tilskud  

 til den ovenfor for fastansatte lærere anførte lønning, at undervisningsåret  

 har samme længde som ved statens gymnasieskoler og studenterkursus.
Såfremt  

 undervisningsåret er kortere end angivet, kan lærerlønningerne nedsættes  

 forholdsmæssigt.
Lønningerne fastsættes i så fald efter forholdet mellem et  

 normalt skoleår på 40 uger og det antal uger, undervisningsperioden varer  

 beregnet fra en måneds begyndelse til en måneds slutning.
Der bortses dog fra  

 sommerferier, medens andre ferier højst kan medregnes med 2 uger.
 Undervisningstimernes varighed.
§ 32.  De foranstående regler forudsætter  

 undervisningstimer af mindst 50 minutters varighed.
For undervisningstimer af  

 kortere varighed må den beregnede lærerløn reduceres forholdsvis.
 22. Efterindtægt.
§ 33.  Ægtefællen efter en fastansat, som ikke stod  

 uden for nummer, er berettiget til i 3 måneder efter ægtefællens død som  

 efterindtægt månedlig at oppebære en tolvtedel af hans tjenesteindtægt.
Hvis  

 den ansatte ikke efterlader sig ægtefælle, tilfalder samme ret den  

 efterladtes børn under 18 år, forudsat at disse ved dødsfaldet var undergivet  

 den pågældendes forældremyndighed.
Hvis den ansatte afgår ved døden som følge  

 af tilskadekomst i tjenesten, og dødsfaldet indtræffer som umiddelbar følge  

 af tilskadekomsten, vil den foran hjemlede adgang til efterindtægt omfatte et  

 tidsrum af 12 måneder efter dødsfaldet.
 23. Pension.
 § 34.  Det fastansatte personale er forpligtet til at  

 være medlem af Pensionskassen for tekniske undervisningsvirksomheder og  

 handelsskoler m.v. i den udstrækning, hvori der i pensionskassens vedtægter  

 er hjemmel for deres optagelse.
 24. Forhandlingsret.
 § 35.  For at en organisation kan opnå godkendelse som  

 anerkendt forhandlingsberettiget organisation, hvilken godkendelse meddeles  

 af undervisningsministeriet, må følgende betingelser være opfyldt:
Den må Undervisningsministeriet kan til enhver tid forlange, at de anerkendte  

 organisationer ved indsendelse af de nødvendige oplysninger godtgør deres ret  

 til vedvarende at nyde anerkendelse.
Sådanne oplysninger skal altid  

 indsendes, når der foretages principielle ændringer i de for organisationen  

 gældende love.
Stk.2.  Fra skolerne og de tilsynsførende myndigheder  

 afgives til de anerkendte organisationer til drøftelse forslag til ændringer  

 i love, regulativer og almindelige instrukser, som vil medføre forandringer i  

 bestående lønningsregler, den reglementsmæssige arbejdstid, de ansattes  

 personlige, retlige stilling og lignende ikke-tekniske forhold, der alene  

 vedrører en enkelt person.
Ved udvalgs- eller kommissionsbehandling af  

 spørgsmål, som henhører under denne paragraf, kan som personalerepræsentanter  

 kun medvirke sådanne, som er udpeget af den eller de forhandlingsberettigede  

 organisation(er).
Stk. 3.  De anerkendte organisationer kan træde i  

 forhandling med undervisningsministerium og skole om ethvert fagligt  

 spørgsmål vedrørende gruppen eller en enkelt person, herunder spørgsmål om en  

 enkelt persons ansættelse eller afskedigelse.
Denne adgang til forhandling  

 omfatter dog ikke spørgsmål om arbejdsledelsen.
 Stk. 4  Forhandlinger kan føres mundtligt eller  

 skriftligt, og efter mundtlig forhandling kan sagen af organisationen  

 forlanges forelagt undervisningsministeren.
Stk. 5.  Hvis en organisation mener, at skolerne og de  

 tilsynsførende myndigheder ved fastsættelsen af nye regler ikke har overholdt  

 de i dette cirkulære fastsatte forhandlingsregler, kan sagen forelægges  

 undervisningsministeren, der kan pålægge skolerne og de tilsynsførende  

 myndigheder at føre forhandling med organisationen og eventuelt kan  

 suspendere de pågældende nye regler, indtil forhandling er sket.
Hvis sådan  

 suspension ikke finder sted, anses reglerne for gældende indtil videre.
Stk. 6.  Der kan i forhandlingerne deltage en  

 forretningsfører eller sekretær for hver anerkendt organisation.
Den  

 pågældende behøver ikke at være ansat ved en handelsskole.
III.
Overenskomstansat personale.
 § 36.  Skolen kan ansætte lærere i henhold til  

 overenskomster indgået mellem økonomiministeriet, henholdsvis  

 økonomiministeriet og undervisningsministeriet, og vedkommende faglige  

 organisationer eller i henhold til overenskomster, som af  

 undervisningsministeriet måtte blive godkendt som gældende for området.
 IV Ikrafttræden m.v.
 1. Ikke-tilskudsberettigende løn.
 § 37.  Lønninger til forstandere og lærere må ikke  

 overstige de af undervisningsministeriet fastsatte.
 Stk. 2.  Hvis en skole uden at have indhentet  

 tilladelse, har ydet højere løn end ovenfor anført, kan  

 undervisningsministeriet midlertidigt standse udbetalingen af tilskud til den  

 pågældende skole.
Stk. 3.  Er der forud for dette cirkulæres  

 ikrafttrædelsesdato ydet højere løn, end cirkulæret hjemler ret til, tages de  

 enkelte forhold op til drøftelse mellem skolen, den forhandlingsberettigede  

 organisation og undervisningsministeriet.
Der kan ikke ske ændring af  

 erhvervet pensionsmæssig status, og der fastsættes ved den nævnte forhandling  

 personlige tillæg til udjævning af den ændrede løn.
Det personlige tillæg  

 bortfalder helt eller delvis ved opnåelse af alderstillæg eller højere  

 lønning.
 2. Ikrafttræden.
 § 38.  Dette cirkulære træder i kraft den 1. december  

 1966.
Undervisningsministeriet, Direktoratet for erhvervsuddannelserne,  

 den 1. december 1966.
O.I.
Mikkelsen. / Ida Dybdal.
