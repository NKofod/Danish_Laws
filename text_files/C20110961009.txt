 Cirkulære om organisationsaftale for helseassistenter og laboratoriemestre ved Dansk Dekommissionering mv.
Generelle bemærkninger 1. Ministeriet for Forskning, Innovation og Videregående Uddannelser har efter bemyndigelse fra Finansministeriet den 10. juni 2011 indgået aftale med Serviceforbundet om ny organisationsaftale for helseassistenter og laboratoriemestre ved Dansk Dekommissionering mv.
 2. Organisationsaftalen udgør sammen med den til enhver tid gældende OAO-S-fællesoverenskomst det samlede overenskomstgrundlag.
 3. Aftalen er indgået i henhold til den til enhver tid gældende Rammeaftale om nye lønsystemer.
 4. Den nye aftale er primært en sproglig og strukturel forenkling af organisationsaftalen.
 5. Organisationsaftalens dækningsområde er ændret.
 6. Med virkning fra 1. juni 2011 anvendes tjenestemændenes arbejdstidsregler, og samtidig ophører anvendelsen af organisationsaftalens arbejdstidsbestemmelser.
Cirkulærets ikrafttræden Dette cirkulære har virkning fra 1. april 2011. Samtidig ophæves cirkulære nr. 9697 af 20. august 2008 om organisationsaftale for helseassistenter og laboratoriemestre ved Dansk Dekommissionering mv.
Styrelsen for Universiteter og Internationalisering, den 7. november 2011 P.M.V.E.B.Mette Ring Rossing / Werner Sonne Bilag 1 Organisationsaftale for helseassistenter og laboratoriemestre ved Dansk Dekommissionering mv.
Nedennævnte bestemmelser supplerer og/eller fraviger OAO-S-fællesoverenskomsten § 1. Organisationsaftalens område Organisationsaftalen omfatter helseassistenter, der har aflagt en prøve, der er fastsat af Dansk Dekommissionering.
Prøven forventes afholdt inden for 1 år efter ansættelsen.
 Stk. 2. Organisationsaftalen omfatter tillige laboratoriemestre, der er ansat ved Dansk Dekommissionering og RisøDTU.
§ 2. Lønsystemet Lønsystemet består af en basisløn, jf. § 3, der kan suppleres med en tillægsdel.
 Stk. 2 Aftalen indgås i øvrigt i henhold til Rammeaftale mellem Finansministeriet og CFU om nye lønsystemer, hvis bestemmelser gælder, hvor intet andet måtte være nævnt i denne aftale.
§ 3. Basisløn Basislønnen pr. 1. april 2009 er (niveau 1. oktober 1997):
 § 4. Arbejdstid mv.
Den gennemsnitlige ugentlige arbejdstid er 37 timer.
Arbejdstiden opgøres månedsvis, medmindre andet aftales lokalt.
Stk. 2. Hvis der lokalt er enighed herom, kan arbejdstidsnedsættelse fra 40 timer ugentlig opspares til hele fridage til senere afvikling.
Opsparing kan ikke finde sted under afholdelse af ferie.
 Stk. 3. Ved ansættelse på deltid ydes forholdsmæssig løn.
 Stk. 4. Før der sker nyansættelse på deltid, skal det undersøges, om de pågældende arbejdsfunktioner lige så hensigtsmæssigt kan udføres af allerede ansatte på deltid, der har de krævede kvalifikationer, og som ønsker at overgå til en højere beskæftigelsesgrad.
§ 5. Overarbejde Hvis overarbejdets omfang har oversteget den i § 4 fastsatte norm, godtgøres den overskydende tid (overarbejde) med tillæg af 50 pct.
Overarbejde godtgøres med afspadsering eller betales kontant.
§ 6. Holddrift for helseassistenter Den gennemsnitlige arbejdstid for 2. og 3. skift ved holddriftsarbejde er 37 timer ugentlig.
 Stk. 2. For hver 37 timer, der arbejdes på 2. og 3. skift, opnås der ret til 3 timers betalt frihed, som opspares og gives som hele fridage i det følgende ferieår.
 Fridagene lægges efter aftale mellem Dansk Dekommissionering og helseassistenterne på disponible dage.
 Ved fratræden godtgøres det opsparede antal fridage/timer med almindelig timebetaling.
 Stk. 3. For deltagelse i holddrift (6 skiftehold) på reaktor DR 3 ydes en holddriftsbetaling på 2.112 kr. pr. måned i grundbeløb pr. 1. oktober 1997. I beløbet er inkluderet betaling for søn- og helligdagsvagter og natpenge.
 Hvis holddriften ændres fra 6 skiftehold, ændres betalingen i forhold hertil.
Stk. 4. For ekstravagter, som pålægges helseassistenterne ud over de i det faste 6-holdsskifte indeholdte, ydes betaling efter de for tjenestemænd gældende regler om natpenge, lørdag/søndagsgodtgørelse mv.
Betalingen ydes i så fald for hele vagten.
Stk. 5. Bestemmelsen i stk. 4 gælder dog ikke, hvis ekstravagterne skyldes andre helseassistenters fravær som følge af andet end sygdom eller ferie.
I sådanne tilfælde gives der kun ekstrabetaling, hvis fraværet strækker sig over 1 måned.
 Stk. 6. Vagtaftalen aftales lokalt.
 § 7. Ikrafttræden mv.
 Organisationsaftalen har virkning fra 1. april 2011 og kan af parterne opsiges skriftligt med 3 måneders varsel til en 31. marts - dog tidligst 31. marts 2013.
 Samtidig ophæves organisationsaftale af 7. august 2008 for helseassistenter og laboratoriemestre ved Dansk Dekommissionering mv.
 Stk. 2. Med virkning fra 1. juni 2011 bortfalder §§ 4, 5 og 6.
