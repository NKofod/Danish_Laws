Klageren K fik frastjålet sit dankort og PIN-kode opbevaret i  

 tegnebog, der lå i en taske i et uaflåst depotrum på en skole.
K hæftede for  

 1.200 kr. af misbruget. (Dissens).
 Kendelse af 26. oktober 1992 i sag nr. 307/1992 (Dankort, Misbrug).
Den 23. marts 1992 fik klageren K stjålet sin tegnebog indeholdende bl.a.  

 2 dankort.
Tyveriet skete i tidsrummet mellem kl. 14.25 og 17.15 og fandt  

 sted på en skole, hvor K havde rengøringsjob.
Tasken med tegnebogen blev  

 opbevaret i et uaflåst depotrum på skolen.
 Dankortet blev misbrugt ved hævning af 5.064 kr. samme dag.
 Kontoførende pengeinstitut P debiterede K's konto 5.000 kr. af misbruget.
 K indbragte sagen for Ankenævnet med påstand om, at P tilpligtedes at  

 tilbagebetale 3.800 kr.
 P nedlagde påstand om frifindelse.
Med stemmerne 3-2 tog Ankenævnet klagen til følge.
Ankenævnets  

 bemærkninger var således:
 3 medlemmer udtalte:
 »Selv om den ændrede affattelse af betalingskortlovens § 21 først  

 trådte i kraft den 31. marts 1992, har P erklæret sig indforstået med at  

 anvende de nye regler på det foreliggende tilfælde i det omfang, de stiller K  

 gunstigere end de hidtidige regler.
Efter § 21, stk. 1, hæfter kortindehaveren for op til 1.200 kr. af tabet,  

 når den til kortet hørende PIN-kode har været anvendt.
Efter stk. 3, nr. 2,  

 hæfter kortindehaveren dog for op til 8.000 kr., såfremt det godtgøres, at  

 indehaveren »ved groft uforsvarlig adfærd har muliggjort den  

 uberettigede brug«.
Efter en samlet vurdering finder vi det betænkeligt  

 at fastslå, at K's adfærd i det foreliggende tilfælde kan karakteriseres som  

 groft uforsvarlig.
Vi lægger herved vægt på, at opbevaringen i depotrummet af  

 tasken med tegnebogen indeholdende dankortet i hvert fald i det væsentlige  

 skete udenfor skoletiden, at kun en begrænset kreds af personer kan antages  

 at have haft naturligt ærinde i depotrummet, at billedet med PIN-koden  

 noteret på bagsiden vel var opbevaret i tegnebogen ligesom dankortet, men  

 ikke lå umiddelbart ved siden af dette, og at koden i et vist - omend  

 beskedent - omfang var kamufleret ved at være noteret sammen med 4 andre  

 cifre.
Vi lægger endvidere vægt på, at bestemmelsen om groft uforsvarlig  

 adfærd efter lovens forarbejder er forudsat kun at kunne gøres gældende i et  

 fåtal af tilfælde.
Efter det anførte er K's hæftelse efter de nye regler begrænset til  

 selvrisikobeløbet på 1.200 kr.
Idet bemærkes, at en vurdering efter § 21 i  

 den hidtidige affattelse må føre til, at K anses at have handlet groft  

 uagtsom, således at hun selv måtte bære 5.000 kr. af tabet, stemmer vi  

 herefter for at tage K s påstand til følge.' 2 medlemmer udtalte:
»I det foreliggende tilfælde har K i længere tid om eftermiddagen  

 mellem kl. 14.30 og 17.00 på et tidspunkt, hvor der stadig færdedes mange  

 fremmede og elever, efterladt sin taske indeholdende tegnebogen med dankortet  

 i et uaflåst depotrum på en skole, hvortil der må antages at have været fri  

 adgang for mange personer.
I tasken blev opbevaret to dankort, og PIN-koderne  

 til de to kort var noteret bagpå et billede, der lå i samme tegnebog som  

 dankortet.
Der foreligger således ingen kamuflage af koden.
Ved således at  

 have skabt såvel en let adgang til selve tyveriet som en let adgang for tyven  

 til at komme i besiddelse af koden, finder vi, at K har udvist en groft  

 uforsvarlig adfærd.
Hendes hæftelse efter de nye regler er derfor ikke  

 begrænset til selvrisikobeløbet på 1.200 kr.
K's adfærd må så meget mere betegnes som groft uagtsom, og K hæfter derfor  

 efter de hidtidige regler for 5.000 kr. af tabet.
Vi stemmer herefter for, at  

 klagen ikke tages til følge.« P har i medfør af Ankenævnets vedtægters § 11, stk. 2, meddelt, at P ikke  

 ønsker at være bundet af kendelsen.
