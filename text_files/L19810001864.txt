 Ved en i København mellem udenrigsministeriet og Amerikas forenede Staters  

 ambassade stedfunden noteveksling af 16. november 1978, 19. december 1979 og  

 10. oktober 1980 er der truffet aftale om følgende tillæg til bilag A til den  

 i bekendtgørelse nr. 14 af 20. februar 1950, Lovtidende C, omhandlede  

 overenskomst af 27. januar 1950 om gensidig bistand på forsvarets område.
Tillæg til bilag A Til iværksættelse af bestemmelserne i artikel V, stk. 1, i overenskomsten  

 om gensidig bistand på forsvarets område indbetaler den danske regering  

 danske kroner til et beløb af 2.074.985 på den af Amerikas forenede Staters  

 ambassade i København udpegede konto til dækning af de kontorholdsudgifter og  

 lignende i Danmark, som ambassaden på Amerikas forenede Staters regerings  

 vegne i tidsrummet fra 1. oktober 1977 til 30. september 1979 har afholdt i  

 forbindelse med gennemførelsen af den pågældende overenskomst.
