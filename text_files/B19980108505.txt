 Bekendtgørelse om betaling for kontrol  

 med skovfrø og   

 -planter m.m.
 I medfør af § 1, stk. 3, nr. 9, i lov nr. 834 af 18.  

 december 199l om frø, kartofler og planter, som ændret ved lov  

 nr. 1012 af 23. december 1998, samt efter bemyndigelse fastsættes:
 § 1. Virksomheder, der er registreret efter  

 bekendtgørelse om skovfrø og planter, skal betale afgifter og  

 gebyrer som fastsat i bilaget til dækning af Plantedirektoratets  

 udgifter i finansåret til administration og kontrol m.m. i henhold til  

 den nævnte bekendtgørelse.
 Stk. 2. Afgifter og gebyrer tillægges  

 merværdiafgift.
 § 2. Virksomheder, der kun er registreret en del  

 af finansåret, kan ikke kræve tilbagebetaling eller afkortning af  

 grundafgiften.
 § 3. Afgifter og gebyrer forfalder ved  

 påkrav, og betaling skal ske senest 30 dage efter fakturaens dato.
 Stk. 2. Betales forfaldne afgifter og gebyrer ikke rettidigt,  

 skal der betales en årlig rente svarende til renten i henhold til  

 rentelovens § 5. Den tillagte rente udgør dog mindst 50 kr.
 Stk. 3. Der er udpantningsret for afgifter, gebyrer og  

 renter.
 § 4. Dækker de opkrævede afgifter og  

 gebyrer ikke Plantedirektoratets udgifter, kan direktoratet indregne det  

 manglende beløb ved fastsættelsen af afgifts- og gebyrsatser for  

 følgende finansår.
 Stk. 2. Overstiger de opkrævede afgifter og gebyrer  

 Plantedirektoratets udgifter, kan direktoratet indregne det overskydende  

 beløb ved fastsættelsen af afgifts- og gebyrsatser for  

 følgende finansår.
 § 5. Bekendtgørelsen træder i kraft  

 den 1. januar 1999.
 Stk. 2. Bekendtgørelse nr. 1122 af 17. december 1997 om  

 betaling for kontrol med skovfrø og -planter m.m. ophæves.
Bilag Afgifter og gebyrer 1) Årlig grundafgift 3.400 kr.
2) Afgift for herkomstkontrol pr. påbegyndt hektar:
a) 	indtil 10 ha 190 kr.
b)	10,1 ha og derover 180 kr.
3) Gebyr for kontrol med indsamling af formeringsmateriale og ved kontrol af  

 indført formeringsmateriale samt for udstedelse af hvidt  

 oprindelsesbevis på dette formeringsmateriale, pr. bevis 1.200 kr.
4) Gebyr ved udstedelse af blåt, gult, eller grønt  

 oprindelsesbevis eller eksportbevis, pr. bevis 80 kr.
5) Årlig afgift for godkendte frøavlsbevoksninger/-plantager  

 nævnt i kåringsfortegnelsen, pr. kåringsenhed 200 kr.
6) Gebyr for godkendelse af frøavlsbevoksning/-plantage, pr.  

 kåringsdekleration 660 kr.
7) Gebyr for kåringsudvalgets syn af  

 frøavlsbevoksning/-plantage, pr. anmeldt enhed 1.930 kr.
