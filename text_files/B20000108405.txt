Bekendtgørelse om gevinstgivende  

 spilleautomater I medfør af § 21, § 31, stk. 2, § 34 og § 40,  

 stk. 2, i lov nr. 462 af 31. maj 2000 om gevinstgivende spilleautomater  

 fastsættes:
Gevinstgivende spilleautomater § 1. En spilleautomat skal udgøre en  

 selvstændig og identificerbar enhed.
Spilleautomater må ikke  

 være koblet til eller være sammenbygget med andre automater,  

 herunder andre spilleautomater eller vekselsystemer.
Stk. 2. En eller flere spilleautomater kan dog være  

 koblet til et eksternt topspil.
Ved en sådan tilkobling, skal  

 spilleautomaten og topspillet tilsammen opfylde kravene, der stilles til en  

 gevinstgivende spilleautomat.
Synsfri sammenkobling af spilleautomat og  

 topspil kan finde sted, når det pågældende topspil er  

 godkendt til den type spilleautomat, der tilkobles.
 Stk. 3. Elektroniske aflæsningssystemer, som benyttes  

 til tæller- og kontrollæsninger, kan godkendes.
§ 2. Spilleautomater skal være forsynet med  

 et tællerværk, der registrerer i 1 kr. step og indeholder mindst  

 8 cifre.
Tællerværket skal registrere værdien af de samlede  

 indkast og de udbetalte gevinster.
 Stk. 2. En spilleautomat skal være indrettet  

 således, at den ikke er funktionsdygtig, hvis tællerværket  

 frakobles eller nulstilles.
Kontrolcomputer § 3. Gevinstgivende spilleautomater, der opstilles  

 efter lovens ikrafttræden den 1. januar 2001, skal tilsluttes et  

 centralt overvågningssystem hos spillemyndigheden, cfr. dog § 4.  

 Overvågningssystemet etableres via telefonnettet.
 Stk. 2. Spilleautomater, der er forbundet elektronisk til det  

 centrale overvågningssystem, skal være indrettet således,  

 at de ikke er funktionsdygtige, hvis de er frakoblet systemet.
 § 4. Spillemyndigheden kan i en periode på 3  

 år dispensere fra kravet om opkobling til det centrale  

 overvågningssystem for spilleautomater, der opfylder de før  

 lovens ikrafttræden gældende regler, men som ikke er forberedt  

 for tilslutning til et elektronisk overvågningssystem.
Stk. 2. Spillemyndigheden kan endvidere dispensere fra kravet  

 om opkobling til det centrale overvågningssystem for spilleautomater,  

 der af tekniske årsager ikke kan eller kun meget van-skeligt kan  

 tilsluttes det elektroniske overvågningssystem.
I de tilfælde,  

 hvor dispensation gives, vil spillemyndigheden i stedet kræve, at  

 tilladelsesindehaver afgiver revisorerklæringer fra en statsautoriseret  

 eller registreret revisor om omsætning og gevinstudbetaling for hver  

 tilladelse omfattet af dispensationen.
Spillemyndigheden fastsætter de  

 nærmere retningslinier for udstedelse af revisorerklæringen.
Spillene § 5. Spillets udfald skal i hvert spil bero  

 på tilfældet.
§ 6. En spilleautomat kan være indrettet  

 således, at den udover grundspillet kan indeholde featurespil og  

 featurepoints, herunder hold- og nudgefunktion, hvorved gevinstchancer og  

 gevinststørrelser i det enkelte spil forøges.
Retten til  

 featurespil eller opnåede featurepoints, der måtte være  

 optjent på et tidspunkt, hvor et spil afsluttes, må ikke  

 slettes.
§ 7. Spillets afvikling må kun finde sted  

 ved manuel påvirkning fra selve automaten.
Dog tillades  

 påvirkninger fra spilleren som hold, nudge og lignende, som ikke  

 indebærer behændighed, men som beror på tilfældet.
 § 8. Det enkelte spil må aldrig have en  

 varighed af under 2 sekunder.
Betaling for spil § 9. Gevinstgivende spilleautomater må ikke  

 være indrettet således, at der ved betaling af spillet kan  

 anvendes seddellæsere, kreditkort eller kontantkort.
§ 10. Indsatsen pr. spil må ikke overstige  

 0,50 kr.
Indkast kan gøres i form af 25 ører og 50 ører  

 og i 1, 2, 5, 10 og 20 kroners mønter eller i spillemærker af  

 tilsvarende værdi.
Forudbetalinger tilføres automaten som  

 kreditter, der skal kunne aflæses på automaten.
 Stk. 2. Såfremt der i en spilleautomat er indkastet mere  

 end indsatserne, skal indkastet med fradrag af betalingen for  

 gennemførte spil til enhver tid kunne tilbagebetales, cfr. dog  

 § 11.
§ 11. Spilleautomater kan indrettes således,  

 at de ved indkast af 50 øre giver 1 eller 2 spil eller ved indkast af  

 1 kr. giver 2 eller 4 spil, uden at det er muligt at få eventuelt  

 overskydende beløb tilbagebetalt.
Det skal ved skiltning på  

 automaterne tydeligt fremgå, at de er indrettet på denne  

 måde.
Gevinster og gevinstandel § 12. Gevinsten i et spil med kontantgevinster  

 må ikke overstige 300 kr. og gevinsten i et spil med gevinster i form  

 af varer må ikke overstige værdien af 300 kr. i  

 spillemønter.
 Stk. 2. Spilleautomater må kun betjenes ved direkte  

 møntindkast og udbetaling af gevinster må kun kunne ske direkte  

 fra spilleautomaterne.
Stk. 3. Gevinster skal udbetales straks eller tilføres  

 automaten som kreditter.
Det er dog tilladt at tilbageholde gevinster  

 på 1 kr. eller derunder på betingelse af, at beløbet kan  

 benyttes til fortsat spil.
Det skal ved skiltning på automaterne  

 tydeligt fremgå, at de er indrettet på denne måde.
 § 13. Spilleautomatens deklarerede  

 udbetalingsprocent, der skal kunne aflæses på maskinen, må  

 ikke være under 74.
 Stk. 2. Gevinstudbetalingerne skal svare til en gevinsttabel,  

 som skal fremgå af automaten.
 § 14. Spilleautomater må ikke med faste  

 eller skiftende tal vise gevinstbanker større end gevinstmaksimum,  

 eller registrere skjulte banker, som kan give udbetalinger større end  

 gevinstmaksimum.
De akkrediterede institutter § 15. Et laboratorium, som er akkrediteret  

 på området af Dansk Akkreditering og godkendt af  

 spillemyndigheden, skal plombere de dele af automaten, som har betydning for  

 spillenes afvikling, herunder billedbånd og indekshjul eller  

 elektroniske komponenter samt tællerværk og eventuelle topspil  

 til sikring af, at der ikke foretages konstruktive ændringer eller  

 fjernes dele af automaten.
 § 16. For hver gevinstgivende spilleautomat og  

 hvert topspil, der opstilles, skal der fra et akkrediteret institut foreligge  

 en erklæring, der udstedes med en gyldighed i indtil 3 år.  

 Erklæringen skal attestere følgende:
1)	At de i § 1, stk. 1 og 2, § 2, § 3, stk. 2,  

 § 5, § 6, 2. pkt., § 8, § 9, § 10, stk. 1,  

 sidste pkt., § 13 og § 14, nævnte betingelser er opfyldt, 2)	at automaten er forsynet med et skilt fra det akkrediterede institut  

 med automatens navn og nummer og afprøvningens måned og  

 år, 3)	at instituttet har kontrolleret og plomberet den tekniske  

 installation eller lign., der på et opstillingssted forbinder  

 spilleautomaterne med kontrolcomputeren hos spillemyndigheden og 4)	at der ikke er sket konstruktive ændringer af automaten siden  

 sidste eftersyn.
§ 17. Hvis der foretages konstruktive  

 ændringer af en automat, må den ikke bruges, før  

 spillemyndigheden har fået forevist ny erklæring om  

 ændringen.
Ny erklæring kan dog undlades i det omfang  

 spillemyndigheden via det centrale overvågningssystem eller på  

 anden måde kan foretage kontrol af de pågældende dele.
 § 18. Udgifterne til syn og kontrol afholdes af  

 tilladelsesindehaveren.
Vilkår for tilladelelser § 19. Spillemyndigheden kan stille vilkår  

 for tilladelsen.
 Stk. 2. Tilladelsen kan helt eller delvis tilbagekaldes, hvis  

 vilkårene ikke overholdes.
Regnskabskrav § 20. Tilladelsesindehaveren skal for hvert  

 opstillingssted føre et regnskab over spilleindsatser og  

 gevinstudbetalinger, herunder manuelle gevinstudbetalinger på  

 spilleautomaterne.
Regnskabet skal føres således og indeholde  

 sådanne specifikationer, at det kan danne grundlag for  

 spillemyndighedens og de statslige told- og skattemyndigheders kontrol med  

 afgiftens beregning.
Stk. 2. Regnskabet skal føres i det almindelige  

 forretningsregnskab.
Tilladelsesindehavere skal, selvom de ikke er  

 bogføringspligtige efter bogføringsloven, opfylde de krav, der  

 er fastsat i bogføringsloven.
Stk. 3. Afgiftsregnskabet for en afgiftsperiode skal  

 være ført inden indsendelse af afgiftsangivelsen.
For hver  

 spilleautomat, hvor det ikke er muligt at foretage en opkobling til  

 kontrolcomputeren, skal tilladelsesindehaveren foretage en daglig  

 opgørelse af bruttospilleindtægten, der viser automatens  

 spilleindsatser og gevinstudbetalinger, herunder manuelle  

 gevinstudbetalinger, ved dagens begyndelse og slutning.
Stk. 4. Regnskabet efter stk. 1, 2 og 3 skal være  

 tilrettelagt således, at alle registreringer kan afstemmes med  

 oplysningerne på virksomhedens afgiftsangivelse.
Oplysningerne på  

 angivelsen og specifikationen eller specifikationerne skal kunne  

 opløses i de registreringer, hvoraf de er sammensat.
 § 21. Regnskabet skal indeholde følgende  

 særlige konti:
 1)	Konto for afgift efter lovens §§ 23 eller 24.
 2)	Konto for afgift efter lovens § 26.
 3)	Konto for gebyr efter lovens § 3, stk. 3.
 4)	Konto for nedslag i afgiften efter lovens § 25.
§ 22. Afgiftsbeløbene skal føres  

 på afgiftskontiene i forbindelse med beregningen af afgiften ved  

 udgangen af hver afgiftsperiode.
Gebyret skal føres på  

 gebyrkontoen i forbindelse med opstilling m.v. af spilleautomater.
 Stk. 2. Afgiftskontiene afsluttes for hver afgiftsperiodes  

 udløb.
§ 23. Ved udbetaling af gevinster fra kassen som  

 følge af automatnedbrud, skal der udstedes et udgiftsbilag, som  

 indeholder oplysning om tilladelsesindehaverens CVR-nr., navn og adresse,  

 navn og adresse på beløbsmodtageren, dato for udbetalingen samt  

 beløbets størrelse.
Endvidere skal bilaget være  

 underskrevet af beløbsmodtageren med navn og adresse.
§ 24. Tilladelsesindehavere, der udlodder midler  

 til velgørende formål efter lovens § 25 og § 38, skal  

 udstede udbetalingsbilag, der indeholder oplysninger om  

 tilladelsesindehaverens navn, adresse og CVR-nr., beløbsmodtagerens  

 navn, adresse og eventuelt CVR-nr., dato for udlodningen samt  

 størrelsen på det udloddede beløb.
Endvidere skal bilaget  

 være underskrevet af beløbsmodtageren.
Stk. 2. Tilladelsesindehaveren skal sammen med specifikationen  

 for stationære spillehaller til afgiftsangivelsen indsende en oversigt  

 over modtagere af beløb udloddet til velgørende formål  

 efter §§ 25 og 38 i loven.
Denne oversigt skal indeholde oplysning om  

 beløbsmodtagers navn, adresse og eventuelt CVR-nr., dato for  

 udlodningen samt størrelsen på det udloddede beløb.
 § 25. Bestemmelserne om bogføring ved  

 hjælp af edb og om mikrofilm i bogføringsloven, finder  

 også anvendelse på virksomheders regnskabsføring m.v.  

 efter denne bekendtgørelse.
Straffe- og ikrafttrædelsesbestemmelser § 26. Forsætlige eller groft uagtsomme  

 overtrædelser af § 2, § 3, § 6, 2. pkt., § 7,  

 § 10, stk. 2, §§ 11-13, § 16, § 17 og §§ 20-24  

 straffes med bøde, medmindre højere straf er forskyldt efter  

 lovens § 40.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 27. Bekendtgørelsen træder i kraft den 1.  

 januar 2001. § 2, stk. 2, og § 7, træder dog  

 først i kraft den 11. januar 2001.
