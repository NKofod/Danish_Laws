Skriftlig fremsættelse (18. april  

 2001) Statsministeren (Poul Nyrup Rasmussen):
 Herved tillader jeg mig for Folketinget at  

 fremsætte:
 Forslag til lov om ændring af lov om dronning  

 Margrethe den Andens civilliste, lov om årpenge for kronprins Frederik,  

 lov om årpenge for prins Joachim og lov om årpenge til medlemmer  

 af det kongelige hus samt om ophævelse af lov om årpenge for  

 dronning Ingrid og lov om udredelse af pensioner ved tronskifte.  

 (Ændring af ydelsernes grundbeløb og reguleringsordninger  

 m.v.).
(Lovforslag nr.
L 223).
 Formålet med lovforslaget er først og  

 fremmest at ajourføre og modernisere de pågældende  

 regelsæt, hvorved opnås dels større gennemskuelighed, dels  

 administrativ forenkling.
 Lovforslaget indeholder ajourførte  

 grundbeløb for statens ydelser til Dronningen, Kronprinsen, prins  

 Joachim og grev Ingolf, og der fastlægges en ensartet mekanisme for den  

 løbende regulering af disse ydelser i takt med lønudviklingen  

 for tjenestemænd.
Endvidere foreslås den nuværende  

 pensionsordning for hoffets tjenestemænd afskaffet;  staten overtager  

 herefter pensionsforpligtelserne.
Til gengæld skal hoffet fremover  

 indbetale pensionsbidrag for tjenestemænd på linie med  

 ministerier og styrelser.
 Dernæst lægges der op til en lovfæstelse  

 af den nuværende ordning vedrørende kongehusets adgang til  

 momsrefusion, som i dag hviler på et aktstykke, der blev tiltrådt  

 af Folketingets Finansudvalg i 1996.
Endelig foreslås en række moderniseringer af  

 reglerne, herunder vedrørende vedligeholdelse af de slotte m.v. og  

 deres inventar, der er stillet til rådighed for Dronningen.
Der  

 lægges bl.a. op til, at de nuværende ordninger, som i en vis  

 udstrækning hviler på praksis, fastlægges i egentlige  

 regelsæt.
 De foreslåede ændringer, der vurderes at  

 være udgiftsneutrale i forhold til såvel staten som modtagerne af  

 statsydelse og årpenge, forudses at træde i kraft 1. januar 2002,  

 men regeringen har fundet det mest hensigtsmæssigt at fremlægge  

 forslaget i indeværende folketingssamling.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til Folketingets velvillige behandling.
