 Indklagede som havde stillet garanti for entreprenøren,  

 påstår at garantien ikke længere er gældende og at  

 kravet overfor entreprenøren er forældet og derfor ikke nu kan  

 rettes mod indklagede.
Voldgiftsretten udtaler, at den aftalte forældelse afbrydes ved  

 reklamation og at der i denne sag ubestridt er reklameret.
Reklamationen skal  

 følges op af retlige skridt inden rimelig tid og i alt fald inden 5  

 år fra det tidspunkt da der første gang rejses mangelkrav jf.  

 forældelsesloven af 1908.
 Da dette ikke er sket er klagernes krav forældet hvorfor indklagede  

 frifindes.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 § 36 samt 1908-loven.
Ved klageskrift af 25. februar 2000 har 5 boligselskaber i  

 forening indklaget indklagede for en i henhold til "Regler for  

 behandling af sager ved Voldgiftsretten for Bygge- og  

 Anlægsvirksomhed" nedsat voldgiftsret bestående af  

 civilingeniør Peter M.
Thorup, murermester, ingeniør  

 Jørn Buch Andersen og landsdommer Knud A.
Knudsen, sidstnævnte  

 som formand.
 Klagerne har nedlagt påstand om betaling af 800.000  

 kr. med renter, subsidiært et mindre beløb.
 Indklagede har nedlagt påstand om frifindelse, i  

 første række under henvisning til, at kravet er  

 forældet.
 Efter parternes ønske er  

 forældelsesspørgsmålet udskilt til særlig  

 forhandling og afgørelse af voldgiftsrettens formand.
 Sagen drejer sig om renoveringsarbejder på en  

 bebyggelse, hvorunder membranarbejderne på altangangene viste sig at  

 være behæftet med mangler.
Det fremgår af fællesbetingelserne for  

 renoveringens etape 1 af 18. august 1989, at bl.a.
Byggestyrelsens  

 cirkulære af 25. juni 1986 om ansvar ved byggearbejder er  

 gældende som en del af grundlaget for entreprisen.
 Kontrakt om den relevante entreprise blev indgået  

 med en entreprenør og indklagede stillede den 21. juni 1990 en garanti  

 på 1,8 mio. kr. for entreprenøren.
 Det fremgår af garantien dels, at krav skal  

 fremsættes over for indklagede inden udløb af  

 afhjælpningsperioden og en eventuel yderligere frist for  

 afhjælpning af mangler, dels, at bygherren omgående skal  

 orientere indklagede, hvis bygherren formoder, at entreprenøren ikke  

 kan opfylde sine forpligtelser, således at indklagede får  

 mulighed for at varetage sine interesser.
Arbejdet blev udført i løbet af 1991, og der  

 blev afholdt afleveringsforretning den 17. december 1991. Det var dog  

 allerede i oktober 1991 på grund af revnedannelser i støbeskel  

 aftalt, at afhjælpningsperioden for betonreparationerne skulle udvides  

 til 2 år.
Ved årsgennemgangen den 15. december 1992 er i en  

 række tilfælde noteret "Revne i membran over fuge". Af  

 et mødereferat for den 14. maj 1993 fremgår, at  

 entreprenøren vil udbedre revner over fugerne, men hvis der kommer  

 revner, hvor der har været udbedret én gang, ville man ikke  

 umiddelbart foretage yderligere udbedring.
I skrivelse af 22. december 1993  

 meddelte klagernes rådgivende ingeniør entreprenøren, at  

 man igen havde fundet et antal revner i membranen.
Problemet drøftedes  

 på et møde den 13. april 1994 mellem rådgiveren og  

 entreprenøren.
Af et brev fra rådgiveren til klagerens advokat  

 af 7. november 1997 fremgår bl.a.:
 " ..
Alle involverede teknikere i sagen har været  

 uforstående over for årsagen til de opståede revner indtil  

 maj 1994, .." Der var i løbet af 1994 yderligere brevveksling om  

 spørgsmålet.
I forbindelse hermed blev garantien i  

 efteråret 1994 nedskrevet til 800.000 kr.
 Entreprenøren gik konkurs i oktober 1994, og det  

 fremgår af klageskriftet, at klagerne den 24. oktober 1994 anmeldte  

 krav vedrørende membranerne i konkursboet, og at man samtidig  

 orienterede indklagede om sagen.
 Efter entreprenørfirmaets konkurs blev  

 spørgsmålet forhandlet med boet under konkurs, og den 3. januar  

 1995 blev der ved henvendelse til Voldgiftsnævnet for Bygge- og  

 Anlægsvirksomhed anmodet om udmeldelse af en syns- og skønsmand,  

 da "der mellem parterne ikke har kunnet opnås enighed om  

 ansvarsplacering". Skønserklæringen forelå i august  

 1995.
Den 10. januar 1995 havde indklagede meddelt klagerne, at  

 man anså garantien for udløbet og derfor ikke ville dække  

 eventuelle krav i sagen.
Efter udveksling af synspunkter herom anlagde  

 klagerne ved klageskrift af 7. juni 1996 voldgiftssag ( sag 1) med  

 påstand om, at indklagede skulle tilpligtes at anerkende, at  

 "garantien ..fortsat er i kraft". Indklagede påstod  

 frifindelse.
 Dette spørgsmål blev forhandlet for en  

 voldgiftsret den 16. januar 1997. Indklagede tiltrådte den af  

 voldgiftsretten fremsatte tilkendegivelse om, at garantien fortsat var i  

 kraft.
Der blev i foråret 1997 udarbejdet et projekt for  

 udbedring af membranerne og på grundlag heraf indhentet tilbud.  

 Klagerne ønskede herefter i skrivelse af 10. juli 1997 til indklagede  

 garantien på 800.000 kr. udbetalt.
Der indledtes  

 forligsdrøftelser, men et af indklagede fremsat forligstilbud blev den  

 10. december 1997 afslået af klagerne.
 I løbet af foråret 1998 var der en del  

 brevveksling mellem parterne.
Den 4. august 1999 skrev klagernes advokat til indklagedes  

 advokat, at sagen desværre var gået noget i stå, men at det  

 ikke var udtryk for, at sagen var opgivet.
Klageskrift var udarbejdet, men  

 indleveringen afventede interne overvejelser mellem de 5 boligselskaber  

 på klagersiden.
I skrivelse af 10.september 1999 anførte  

 indklagede, at man forbeholdt sig igen at påberåbe sig, at  

 garantien ikke længere var gældende.
Det anførtes  

 yderligere bl.a., at kravet over for entreprenøren var forældet  

 senest den 22. december 1998, og at der derfor heller ikke nu kunne rettes  

 krav mod indklagede.
 I skrivelse af 3. februar 2000 meddelte indklagede, at  

 hvis der i 1993 havde været de krav, som klagerne påberåbte  

 sig, var kravene for længst forældede, og indklagede ville  

 betragte sagen som afsluttet, og garantien blive annulleret, hvis der ikke  

 inden den 1. marts 2000 var udarbejdet klageskrift.
 Klageskrift blev herefter indleveret den 25. februar  

 2000.
Klageren har anført, at byggesagen er  

 udbudt bl.a. med henvisning til cirkulæret af 25. juni 1986 svarende  

 til den senere indførte bestemmelse i AB 92 § 36, stk. 1, hvilket  

 sætter forældelsesloven af 1908 ud af kraft.  

 Forældelsesfristen afbrydes, når blot der er reklameret, hvilket  

 utvivlsomt er sket bl.a. i forbindelse med voldgiftssag nr. 1. Indklagede har  

 såvel i brevvekslingen gennem årene som i forbindelse med  

 voldgiftssag nr. 1 accepteret, at der var mangler ved det udførte  

 arbejde, og uenigheden mellem parterne har alene bestået i, hvor stor  

 en erstatning der skulle betales.
En sådan accept afbryder en  

 forældelsesfrist.
Nærværende sag er i realiteten en  

 fortsættelse af sag 1. i hvert fald har anlæggelse af sag 1  

 afbrudt forældelse, således at en eventuel forældelsesfrist  

 først kan begynde at løbe fra den 16. januar 1997. I  

 øvrigt har sagen også i perioden mellem den 16. januar 1997 og  

 den 25. februar 2000 været holdt i gang ved forhandlinger mellem  

 parterne.
Hverken cirkulæret fra 1986 eller AB 92 § 36 indeholder  

 regler om frist for anlæggelse af voldgiftssag, når reklamation  

 har fundet sted inden 5-års fristens udløb, og man kan ikke  

 bringe 1908-loven i anvendelse sideløbende med cirkulæret og AB  

 92 § 36. En reklamation kan muligt miste sin betydning ved længere tids  

 passivitet, men det er der ikke tale om i nærværende sag.
Indklagede har anført, at alle de  

 påberåbte mangler ligger mere end 5 år forud for  

 klageskriftets indlevering, og dermed er forældelse indtrådt.  

 Klagerne har i realiteten haft kendskab til de nu påberåbte  

 mangler helt tilbage i 1993, og det er ubestridt, at der er reklameret  

 før den 25. februar 1995. Retsstillingen er ikke, hverken efter  

 cirkulæret fra 1986 eller efter AB 92 § 36, således, at  

 1908-loven er sat ud af kraft, blot der er reklameret.
Der er ikke i de  

 nævnte regler taget stilling til, hvad der skal ske efter en  

 reklamation, og det må i overensstemmelse med 1908-loven betyde, at en  

 reklamation skal følges op af retlige skridt.
Det gælder navnlig  

 i nærværende sag, der skal afgøres efter cirkulæret  

 fra 1986, der ikke som AB 92 § 36 indeholder en udtrykkelig henvisning til  

 1908-loven.
Forliget den 6. januar 1997 i den tidligere sag er uden  

 betydning, og nærværende sag er ikke en fortsættelse af den  

 tidligere sag.
Det er i nærværende sag også uden betydning,  

 at indklagede ved årsskiftet 1994/95 var bekendt med, at der blev  

 iværksat syn og skøn.
 Voldgiftsrettens bemærkninger:
Den forældelsesfrist, der løber efter  

 cirkulæret af 25. juni 1986, kan afbrydes ved reklamation.
Det er  

 ubestridt, at der er reklameret såvel over for bygherren som over for  

 indklagede før den 25. februar 1995. En reklamation skal følges  

 op af retlige skridt inden rimelig tid, og i hvert fald inden 5 år  

 regnet fra det tidspunkt, da der første gang rejses mangelskrav, jf.  

 forældelsesloven af 1908, der må anses gældende  

 vedrørende dette spørgsmål.
Nærværende sag er  

 ikke en fortsættelse af den tidligere sag, og anlæggelse af den  

 sag og det forlig, der blev indgået, er uden betydning for  

 afgørelsen af nærværende sag.
Det er ligeledes uden  

 betydning, at der i de mellemliggende år har været korrespondance  

 mellem parterne om mangelsspørgsmålet, da indklagede på  

 intet tidspunkt har eller kan anses for at have anerkendt en  

 betalingsforpligtelse.
 Der gives derfor indklagede medhold i, at klagernes krav  

 er forældet, hvorfor indklagede frifindes.
 THI BESTEMMES:
Indklagede frifindes Inden 14 dage skal klagerne betale 25.000 kr. i  

 sagsomkostninger til indklagede.
 Klagerne skal endvidere efter opgørelse betale de  

 omkostninger, der er forbundet med voldgiftsrettens behandling af sagen.
