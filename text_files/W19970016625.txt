 Et byrådsmedlem havde foretaget overhaling af en cyklist uden at holde  

 tilstrækkelig afstand.
Den pågældende ansås for valgbar (Fra Valgbarhedsnævnet til et byråd, j.nr. 537/1997).
 I brev af 14. august 1997 har X-Kommune i henhold til § 101, stk. 4, i den  

 kommunale valglov indberettet, at byrådsmedlem NN af Vestre Landsret er idømt  

 14 dagbøder a 150 kr,- samt betinget frakendelse af førerretten i 3 år for  

 overtrædelse af færdselslovens § 118, stk. 1, nr. 1, § 3, stk. 1, og § 21,  

 stk. 3, samt straffelovens § 249.
 Det fremgår af sagen, at retten efter bevisførelsen fandt, at NN den 12.  

 juli 1996 under kørsel ad Y-vej ikke udviste den fornødne agtpågivenhed, idet  

 NN foretog overhaling af en cyklist uden at holde tilstrækkelig afstand  

 mellem sit køretøj og cyklisten, hvorved cyklistens styr blev ramt, hvilket  

 medførte, at cyklisten væltede og blev tilføjet betydelig skade.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
 Ingen:
