 Fredag den 8. november 1996 afholdtes møde i Ankenævnet for Fisk og  

 Fiskevarer til behandling af en af Saga Lax A/S indgiven anke af 17.  

 oktober 1996 over en af Fiskeriinspektoratet i Frederikshavn truffen  

 afgørelse af 8. oktober 1996, hvorefter et antal partier frossen laks på i  

 alt 3.823 kg blev erklæret uegnet til menneskeføde og henvist til tilvirkning  

 i destruktionsanstalt eller lignende, jf. § 3, stk. 2, litra a, jf. stk. 3,  

 jf. § 2, stk. 6, i lbk. nr. 649 af 4. august 1993 om kvalitetskontrol med  

 fisk og fiskevarer.
 Fiskerikontrollen udtog den 7. oktober 1996 prøver af 42 partier frossen  

 laksefilet samt 1 parti frosne laksestykker, opbevaret på Hjørring Frysehus,  

 Hjørring.
Parti nr. 839376 på i alt 3.823 kg var tilhørende Saga Lax A/S, og der  

 blev udtaget prøver på en sådan måde, at de må anses som værende  

 repræsentative for partierne.
Resultatet af den efterfølgende bedømmelse, som  

 fandt sted på Fiskeriinspektoratet i Frederikshavn, gav som resultat, at der  

 kunne konstateres fremskreden harskhed og i flere partier begyndende fordærv  

 samt misfarvning.
 Saga Lax A/S har anket afgørelsen uden nærmere begrundelse.
Fiskeriinspektoratet var repræsenteret ved fiskerikontrollør  

Poul Erik Kirkedal Saga Lax A/S var ikke repræsenteret ved mødet.
