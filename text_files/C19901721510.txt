Cirkulæreskrivelse til samtlige amtskommuners og kommuners tekniske forvaltninger, der bistår staten ved bestyrelsen af hovedlandevejene.
 Vedr.:
 Timelønninger pr. 1. september 1990 til brug ved sammenligning af  

 normerede timelønninger anvendt ved afregning for rådgivende ingeniør- og  

 arkitektvirksomhed efter honoraraftaler baseret på anvendt tid.
Med udarbejdlsen af ABR 89 er de hidtil gældende specialnormer til ABR 75  

 ophævet og dermed den opgørelse af timelønninger, som var beskrevet i  

 specialnormerne.
Da der ikke generelt er truffet ny aftale om opgørelse af  

 timelønninger, og da specialnormerne til ABR 75 stadig finder anvendelse på  

 de kontrakter, der er indgået med ABR 75 som grundlag, har Vejdirektoratet  

 besluttet, at oversigten over timelønninger indtil videre stadig udarbejdes  

 med ABR 75 og specialnormerne som grundlag.
På nærværende tidspunkt er endnu ikke alle overenskomster mellem  

 finansministeriet og teknikerorganisationerne færdigbehandlet og  

 underskrevet.
For at imødekomme behovet for en oversigt over teknikernes  

 timelønninger pr. 1. september 1990 udsendes oversigten hermed som en  

 midlertidig udgave.
For de teknikergrupper, hvor overenskomst enten ikker er  

 færdigforhandlet eller ikke underskrevet, er oversigten baseret på de  

 lønninger, der er anført i finansministeriets lønoversigter pr. 1. april 1990  

 med senere supplement. (I bilag 2 er anført, for hvilke teknikergrupper, der  

 foreligger overenskomst.) På oversigten, der er vedlagt som bilag 1, er angivet de timelønninger,  

 som gælder i perioden 1. september 1990 til 31. marts 1991. For  

 bygningskonstruktører (BtH) er der dog alene tale om en midlertidig  

 regulering af den før 1. april 1989 gældende løn.
 Udsendelsen skal for de teknikergrupper, hvor der ikke foreligger  

 overenskomst, også betragtes som midlertidig med hensyn til indplaceringen af  

 teknikerne på de forskellige løntrin, jf. afsnittet om indplaceringsregler  

 nedenfor.
 Som i de foregående udsendelser er bygningskomstruktører, uddannet på  

 Byggetekniske Højskoler i henhold til undervisningsministeriets  

 bekendtgørelse nr. 307 af 31. august 1966 med senere ændringer, benævnt:  

 Bygningskonstruktører (BtH), og bygningskonstruktører, der er uddannet efter  

 de indtil 1970 gældende regler for uddannelse på bygningskonstruktørskoler,  

 og hvis overenskomst er indgået af Teknisk Landsforbund, benævnt:  

 Bygningskonstruktører (TL).
 Timelønningerne er opgjort som anført i specialnormerne, bemærkninger til  

 pkt. 3.2.3, under ad d, pkt. 5 - 7. De er iøvrigt som tidligere baseret på  

 den overenskomstmæssige aflønning efter statens respektive overenskomster  

 eksklusive bidrag til ATP og med et årligt antal arbejdstimer på 1670.
I overenskomstmæssig aflønning indgår ikke tillæg efter - § 7, stk. 1 for ingeniører, arkitekter og landinspektører - § 8, stk. 1 for bygningskonstruktører BtH - § 1, stk. 2 for bygningskonstruktører TL - § 11, stk. 1 for tekniske tegnere/assistenter.
Ifølge beslutning i Revisionskomiteens Forretningsudvalg skal disse  

 timelønninger fra 1.4.1988 reguleres på en sådan måde, at der kompenseres for - det arbejdsmarkedsbidrag på 2,5%, der blev indført ved lov nr. 840 af  

 23. december 1987 - de personaleafhængige besparelser, der blev vedtaget samtidig med  

 ovennævnte lov.
Denne regulering af den ovenfor omtalte overenskomstmæssige timeløn træder  

 i stedet for det hidtil gældende socialbidragsbeløb.
Regulering vil blive  

 revideret een gang årligt pr. 1.4. og foretages pr. 1.4.1990 efter følgende  

 formel: 0 . 1,0204 - 729 kr.
Reguleret timeløn = -------------------- , 1670 Hvor 0 er den ovenfor omtalte overenskomstmæssige årsløn.
 Reguleringen er medtaget i timelønningerne i bilag 1.
 På vedlagte bilag 2 er angivet beregningsgrundlaget for timelønningerne i  

 bilag 1 og de anvendte beregningsformler.
Med Vejdirektoratets cirkkulæreskrivelse nr. 80 af 22. september 1988 blev  

 der udsendt et sæt indplaceringsregler for teknikernes indplacering på  

 overenskomsternes løntrin.
Der er ikke i de indtil nu indgåede overenskomster  

 sket nogen ændring i disse regler.
Såfremt der ved kommende overenskomster  

 sker ændring i reglerne, vil Vejdirektoratet orientere herom.
 Bilag 3 Side 1.
Timelønninger for tekniske tegnere/assistenter I den ny overenskomst for tekniske tegnere/assistenter er lønnen  

 differentieret efter statens stedtillægsområder.
 Sats VI finder anvendelse, hvor tjenestestedet er beliggende inden for  

 følgende kommuner:
 Albertslund, Ballerup, Birkerød, Brøndby, Dragør, Farum, Frederiksberg,  

 Gentofte, Gladsaxe, Glostrup, Greve, Herlev, Hvidovre, Høje-Tåstrup, Ishøj,  

 København, Ledøje-Smørum, Lyngby-Tårbæk, Rødovre, Søllerød, Tårnby,  

 Vallensbæk og Værløse.
 Sats II-V anvendes for tjenestesteder i det øvrige land.
