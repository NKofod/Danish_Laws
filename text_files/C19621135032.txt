 Erklæringer i prøveudskrivningssager.
 I anledning af, at det ofte hænder, at erklæringer fra hospitaler,  

 anstalter og fra retslægerådet, der afgives i forbindelse med sager om  

 foranstaltningsændringer i henhold til straffelovens § 70, stk. 3, (se nu §  

 72) indbindes sammen med den i anledning af § 70-sagen oprettede akt, skal  

 jeg gøre opmærksom på, at sådanne erklæringer er omfattet af de oplysninger  

 om personlige forhold, som ifølge justitsministeriets cirkulæreskrivelse af  

 10.2.1940 (se nu JMC 203 19.5.1967) skal anbringes i domfældtes mappe med  

 personlige oplysninger.
 Disse erklæringer bør derfor i reglen indhentes ved særskilt skrivelse,  

 således at anklagemyndighedens interne brevveksling og den eventuelle  

 brevveksling med andre myndigheder holdes adskilt fra de omhandlede  

 erklæringer.
