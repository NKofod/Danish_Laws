 I medfør af lodslovens - 7, stk. 4, og med forsvarsministerens  

 bemyndigelse fastsættes:
 § 1.  Bestilling af lods ved danske lodsstationer sker  

 til det pågældende lodseri med de varsler, som er anført i § 2. Bestillingen  

 skal indeholde oplysning om:
 § 2.  For skibe, der kommer fra søen, skal  

 bestillingen afgives mindst 6 timer før forventet ankomst til det sted,  

 hvorfra lodsningen ønskes, og bekræftes eller korrigeres 1 time før den  

 forventede ankomst, jfr. dog stk. 2.
 Stk. 2.  Ved transitlodsning gennem rute T fra farvandet  

 omkring Skagen til farvandet omkring Bornholm eller omvendt skal bestillingen  

 dog afgives mindst 12 timer før forventet ankomst og bekræftes eller  

 korrigeres 3 timer før den forventede ankomst.
 § 3.  Skibets fører skal manøvrere skibet således, at  

 lodsen kan gå om bord eller fra borde på sikreste og hurtigste måde.
 Stk. 2.  Hvis lodsen på grund af særlige omstændigheder  

 er forhindret i at komme om bord, kan lodsning foretages fra lodsbåden eller  

 fra land.
 § 4.  Skibsføreren har, medmindre særlige forhold  

 forhindrer det, pligt til under lodsning at tage lodsbåden på slæb, når  

 lodsen forlanger det.
 § 5.  Under lodsning har skibsføreren i øvrigt pligt  

 til at meddele lodsen alle oplysninger af betydning for lodsningen.
§ 6.  Ud over de lys, der er foreskrevet i medfør af  

 de internationale søvejsregler, skal et fartøj, der udfører lodstjeneste,  

 føre et flag, hvis øverste halvdel er hvid og nederste rød.
Desuden skal  

 fartøjet føre nationalflaget.
 § 7.  Overtrædelse af §§ 3-6 straffes i medfør af  

 lodslovens § 23, stk. 2, med bøde.
 § 8.  Bekendtgørelsen træder i kraft den 15. februar  

 1985.
 Stk. 2.  Samtidig ophæves farvandsdirektoratets  

 bekendtgørelse nr. 120 af 21. marts 1979 som ændret ved farvandsdirektoratets  

 bekendtgørelse nr. 643 af 16. december 1983 om tilkaldelse af lods m.v.
