(Til samtlige lærerseminarier) Hermed følger aftale af 17. december 1985 mellem undervisningsministeriet  

 og Dansk Magisterforening om indregning af undervisning på det  

 voksenpædagogiske kursus i læreruddannelsen i tjenestetiden for lærer ved  

 statsseminarierne og de private seminarier.
 Undervisningsministeriet forudsætter herved, at der ikke foruden 4:5  

 omregning sker omregning af timerne i forholdet 28:36, d.v.s. at det samlede  

 timetal pr. kursus inclusive omregning og timetillæg herefter vil udgøre  

 151,2 og at der stilles krav om vejledning med henblik på en sammenholden af  

 teori og praksis samt i tilknytning til den opgave, der skal udarbejdes af de  

 studerende i forbindelse med kursusafslutningen.
 I henhold til § 45, stk. 2, i lov af 18. juni 1969 om tjenestemænd i  

 staten, folkeskolen og folkekirken samt § 2, stk. 2, i den mellem ministeriet  

 for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende regler om indregning af undervisning på voksenpædagogisk kursus i  

 tjenestetiden for tjenestemandsansatte og tjenestemandslønnede  

 seminarieadjunkter og -lektorer.
 § 1.
 Undervisningstimer i forbindelse med det voksenpædagogiske kursus i  

 læreruddannelsen, jfr. § 31 a i bekendtgørelse af 26. august 1982 om ændring  

 af bekendtgørelse om uddannelse af lærere til folkeskolen, omregnes til  

 seminarieløntimer i forholdet 4:5. Hertil ydes et timetillæg på 10% af  

 skematimetallet (112) for eksamensforpligtelsen.
 § 2.
 Aftalen har virkning fra 1. august 1984 og kan af parterne opsiges med 3  

 måneders varsel til den 1. august, dog tidligst til 1. august 1987.
