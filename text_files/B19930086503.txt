 VI MARGRETHE DEN ANDEN, af Guds Nåde Danmarks Dronning,  

 gør vitterligt:
I henhold til § 1 i lov nr. 156 af 10. maj 1967 om visse forholdsregler i henhold til De Forenede Nationers pagt, som ændret ved lov nr. 228 af 6. juni 1985, og til § 1 og § 2 i lov om anvendelse af visse af De Europæiske Fællesskabers retsakter om ind- og udførsel af varer, jf. lovbekendtgørelse nr. 267 af 11. april 1988, samt under henvisning til Rådets forordning (EØF) nr. 2967/93 af 25. oktober 1993, fastsættes herved til opfyldelse af De Forenede Nationers Sikkerhedsråds resolution nr. 864 af 15. september 1993 om Angola § 1.  Udførsel af varer og præstationer af  

 ikke-finansielle tjenesteydelser til UNITA i Angola og handlinger, der har til formål at fremme sådanne aktiviteter, er forbudt efter bestemmelserne i Rådets forordning (EØF) nr. 2967/93 af 25. oktober 1993.
 Forordningen med bilag er optaget som bilag B til denne anordning.
 § 2.  Det er forbudt at foretage eller forsøge at  

 foretage salg, overdragelse, transport eller anden form for levering til  

 UNITA i Angola, af:
 Stk. 2.  Udførsel til Angola af de i stk. 1 nævnte varer  

 og tjenesteydelser kan lovligt kun finde sted gennem de i bilag A nævnte  

 toldindklareringssteder, som er udpeget af Angolas regering og meddelt FN's  

 Generalsekretær.
 § 3.  Personer, herunder bestyrelsesmedlemmer i  

 virksomheder, der overtræder § 2 eller bestemmelserne i Rådets forordning  

 (EØF) nr. 2967/93 af 25. oktober 1993, straffes efter § 110 c, stk. 2, i  

 straffeloven med bøde, hæfte eller under skærpende omstændigheder med fængsel  

 i indtil 4 år.
 Stk. 2.  Er overtrædelser af bestemmelserne i Rådets  

 forordning (EØF) nr. 2967/93 af 25. oktober 1993 begået af et aktieselskab,  

 andelsselskab, anpartsselskab eller lignende, kan der pålægges den juridiske  

 person som sådant bødeansvar.
§ 4.  Udbytte ved handlinger, der er strafbare efter §  

 3, konfiskeres.
Straffelovens § 75, stk. 1, 2. pkt., § 76, stk. 1 og stk.  

 3-5, og § 77, stk. 1 og 3, finder tilsvarende anvendelse på konfiskation  

 efter denne bestemmelse.
 § 5.  Forholdsreglerne i denne anordning omfatter også  

 danske statsborgere, der opholder sig uden for den danske stat.
 § 6.  Anordningen træder i kraft ved bekendtgørelse i  

 Lovtidende.
 § 7.  Anordningen gælder ikke for Færøerne og  

 Grønland.
Givet på Christiansborg Slot, den 15.  

 november 1993 Under Vor Kongelige Hånd og Segl MARGRETHE R.
/ Niels Helveg Petersen Bilag A Fortegnelse over toldindklareringssteder udpeget af Angolas regering og  

 meddelt til FN's Generalsekretær i henhold til Sikkerhedsrådsresolution 864  

 (1993) af 15. september 1993:
Bilag B RÅDETS FORORDNING (EØF) Nr. 2967/93 af 25. oktober 1993 om forbud mod levering af visse varer til UNITA RÅDET FOR DE EUROPÆISKE FÆLLESSKABER HAR - ud fra følgende betragtninger:
De Forenede Nationers Sikkerhedsråd vedtog på grundlag af kapitel VII i De  

 Forenede Nationers pagt den 15. september 1993 resolution 864 (1993) om  

 foranstaltninger, som alle stater skal træffe vedrørende samhandelen med  

 Angola, for at få UNITA til at efterkomme kravene i Sikkerhedsrådets  

 tidligere resolutioner og efterleve »Acordos de Paz«; Sikkerhedsrådet har også opfordret FN's medlemsstater til at lade disse  

 foranstaltninger gælde uanset eventuelle bestående rettigheder eller  

 forpligtelser i medfør af internationale aftaler, kontrakter, licenser eller  

 tilladelser, der er indgået eller indrømmet forud for datoen for vedtagelsen  

 af resolutionen; fjerde AVS-EØF-konvention, undertegnet den 15. december 1989  

 i Lome, som Fællesskabet og Angola er parter i, udgør derfor ikke en hindring  

 for gennemførelsen af de af Sikkerhedsrådet vedtagne foranstaltninger; Fællesskabet og dets medlemsstater, forsamlet inden for rammerne af Det  

 Politiske Samarbejde har udtalt, at de fuldt ud støtter disse  

 foranstaltninger; under disse omstændigheder bør Fællesskabet efterkomme Sikkerhedsrådets  

 nævnte resolution vedrørende samhandelen; i henhold til nævnte resolution anvender FN's medlemsstater de vedtagne  

 foranstaltninger, når FN's generalsekretær har meddelt, hvilke  

 indførelsessteder på Angolas område der ikke er omfattet af disse  

 foranstaltninger; Kommissionen modtog nævnte meddelelse den 7. oktober 1993; Fællesskabet og dets medlemsstater er enige om at anvende et  

 EF-instrument, bl.a. for at sikre en ensartet gennemførelse af disse  

 foranstaltninger i hele Fællesskabet; under henvisning til Traktaten om Oprettelse af Det Europæiske Økonomiske  

 Fællesskab, særlig artikel 113, under henvisning til forslag fra Kommissionen  

 - UDSTEDT FØLGENDE FORORDNING:
Artikel 1 1. Fra den 7. oktober 1993 forbydes:
- salg eller levering af olie og olieprodukter som anført i bilag I,  

 uanset om varerne har oprindelse i Fællesskabet, til Angolas område via andre  

 indførselssteder end anført i bilag II - enhver aktivitet, der har til formål eller virkning direkte eller  

 indirekte at fremme de i første led anførte transaktioner.
 2. Kommissionen kan ændre listen i bilag II i  

 overensstemmelse med meddelelser herom fra De Forenede Nationers  

 generalsekretær. Ændringerne offentliggøres i De Europæiske Fællesskabers  

 Tidende.
Artikel 2 Salg eller levering til Angola af olie og olieprodukter opført i bilag I,  

 der ikke er forbudt i medfør af artikel 1, er betinget af en  

 forhåndstilladelse, som meddeles af de kompetente myndigheder i  

 medlemsstaterne.
Artikel 3 Denne forordning finder anvendelse uanset rettigheder eller forpligtelser  

 i medfør af internationale aftaler, kontrakter, licenser eller tilladelser,  

 som er indgået eller indrømmet før denne forordnings ikrafttræden.
Artikel 4 Hver medlemsstat fastlægger, hvilke sanktioner der skal anvendes, såfremt  

 denne forordnings bestemmelser overtrædes.
Artikel 5 Denne forordning gælder for medlemsstaternes områder, hvor Traktaten om  

 Oprettelse af Det Europæiske Økonomiske Fællesskab finder anvendelse, og på  

 de betingelser, der er fastsat i nævnte traktat, herunder deres luftrum, på  

 fly og skibe under en medlemsstats jurisdiktion, og alle andre steder på  

 fysiske personer, der er statsborgere i medlemsstaterne, og organer, der er  

 registreret eller stiftet efter medlemsstaternes lovgivning uden for nævnte  

 område.
Artikel 6 Denne forordning træder i kraft på dagen for offentliggørelsen i De  

 Europæiske Fællesskabers Tidende.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Luxembourg, den 25. oktober  

 1993.
På Rådets vegne Ph.
MAYSTADT Formand Bilag I BILAG II Indførelsessteder omhandlet i artikel 1 Luanda og Katumbela lufthavnene (Benguela-provinsen), havnene i Luanda,  

 Malongo (Cabinda-provinsen), Lobito (Benguela-provinsen) og Namibe  

 (Namibe-provinsen).
