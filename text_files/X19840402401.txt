En stiftelse fandtes omfattet af lejelovens § 1, og dermed lov om  

 midlertidig regulering af boligforholdene kap.
II-V, jfr. § 4, og dermed af  

 boligreguleringslovens § 18 b, da beboerne betalte afgift, der medgik til  

 ejendommens udgifter udover betaling af varme.
 Stiftelsen fandtes omfattet af boligreguleringslovens § 18 b, da beboerne  

 betalte afgift, der medgik til ejendommens udgifter udover betaling af varme.
 I huslejenævnets forhandlingsprotokol hedder det:
 »Sagen er indbragt af Stiftelsen ved skrivelse af 1.5.1984, hvori man  

 anfører, at man ikke finder, at stiftelsen er omfattet af bindingspligt efter  

 lov om midlertidig regulering af boligforholdene, § 18 b.
 Stiftelsen anfører, at en binding efter § 18 b vil være ødelæggende for  

 det formål, der danner baggrund for Stiftelsens eksistens, nemlig at yde  

 friboliger til værdigt trængende.
 Det er Stiftelsens opfattelse, at det ikke har været lovens intention, at  

 stiftelser af denne art skulle være omfattet af loven.
Grundeejernes Investeringsfond har ved skrivelse af 3.7.1984 anført, at  

 man finder stiftelsen omfattet af bindingspligten under hensyn til, at  

 beboerne erlægger boligbidrag til dækning af ejendommens udgifter ud over  

 betaling for varme.
Dette medfører, at ejendommen er omfattet af lov om leje,  

 § 1, og dermed omfattet af kap.
II - V i boligreguleringsloven, jfr. § 4.
Under sagens forhandling fremførte repræsentanter for Stiftelsen påny de i  

 skrivelsen af 1.5.1984 anførte synspunkter, samt redegjorde yderliger for  

 Stiftelsens forhold og økonomi.
Man fastholdt primært påstanden om, at  

 ejendommen ikke skulle være omfattet af § 18 b og fremførte subsidiært, at  

 sagen burde udsættes til nærmere undersøgelse af grundlaget for at inddrage  

 ejendommen under § 18 b.
Nævnets flertal er af den opfattelse, at det fremgår at Stiftelsens  

 regnskab for året 1983, at beboerne betaler afgift, der medgår til  

 ejendommens udgifter udover betaling af varme, hvorfor ejendommen findes at  

 være omfattet af lejeloven, jfr. § 1, og dermed lov om midlertidig regulering  

 af boligforholdene, kap.
II - V, jfr. § 4. De øvrige betingelser for  

 indragelse af ejendommen under § 18 b findes ligeledes opfyldt.
 Et medlem kan ikke tilslutte sig denne afgørelse under hensyn til, at det  

 findes i strid med lovens formål at inddrage en stiftelse, som den  

 pågældende, under bindingspligten efter § 18 b.
 På grundlag af foranstående afsiges således kendelse:
