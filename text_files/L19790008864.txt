 Ved kgl. resolution af 4. april 1978 har Danmark ratificeret den af Den  

 internationale Arbejdskonference i Geneve i 1966 vedtagne konvention nr. 126  

 om opholdsrum i fiskerfartøjer.
 Konventionen har følgende ordlyd:
KONVENTION nr. 126 om opholdsrum i fiskerfartøjer Den internationale Arbejdsorganisations generalkonference, der er blevet sammenkaldt i Geneve af Det internationale Arbejdsbureaus  

 styrelsesråd, og som den 1. juni 1966 er trådt sammen til sin 50. samling, og som er blevet enig om vedtagelsen af visse forslag med hensyn til  

 opholdsrum ombord i fiskerfartøjer, der er optaget som 6. punkt på mødets  

 dagsorden, og som har besluttet, at disse forslag skal tage form af en international  

 konvention, vedtager i dag den 21. juni 1966 følgende konvention, der betegnes  

 konvention af 1966 om mandskabets opholdsrum (fiskere):
Almindelige bestemmeler Artikel 1 1. Denne konvention finder anvendelse på alle  

 søgående, mekanisk fremdrevne skibe og fartøjer af enhver art, hvadenten de  

 er i offentlig eller privat eje, som driver saltvandsfiskeri i et område, for  

 hvilket nærværende konvention er gældende.
 2. Det skal fastsættes i de enkelte landes lovgivning  

 eller administrative forskrifter, under hvilke betingelser skibe og fartøjer  

 skal anses for søgående i nærværende konventions forstand.
 3. Denne konvention finder ikke anvendelse på skibe og  

 fartøjer på under 75 tons; konventionen finder dog anvendelse på skibe og  

 fartøjer på mellem 25 og 75 tons, såfremt vedkommende myndighed efter  

 forhandling med fiskerierhvervets arbejdsgiver- og  

 arbejderorganisationer,hvor sådanne findes, bestemmer, at dette er rimeligt  

 og praktisk gennemførligt.
4. Vedkommende myndighed kan efter forhandling med  

 fiskerierhvervets arbejdsgiver- og arbejderorganisationer, hvor sådanne  

 findes, anvende fartøjets længde i stedet for dets tonnage som kriterium, i  

 hvilket tilfælde konventionen ikke finder anvendelse på skibe og fartøjer på  

 mindre end 24,4 meters længde.
Konventionen finder dog anvendelse på skibe og  

 fartøjer på mellem 13,7 og 24,4 meters længde, såfremt vedkommende myndighed  

 efter forhandling med fiskerierhvervets arbejdsgiver- og  

 arbejderorganisationer, hvor sådanne findes, bestemmer, at dette er rimeligt  

 og praktisk gennemførligt.
5. Denne konvention finder ikke anvendelse på 6. Følgende af denne konventions bestemmeler finder  

 ikke anvendelse på fartøjer, som normalt er borte fra deres hjemsted i et  

 tidsrum af mindre end 36 timer, og hvor mandskabet ikke har fast bopæl i  

 fartøjet, når det er i havn:
 I sådanne fartøjer skal der dog findes tilstrækkelige sanitære  

 installationer og muligheder for indtagelse og tilberedning af måltider samt  

 hvilerum.
7. Bestemmelserne i afsnit III kan fraviges, såfremt  

 vedkommende myndighed efter forhandling med fiskerierhvervets arbejdsgiver-  

 og arbejderorganisationer, hvor sådanne findes, finder det godtgjort, at de  

 påtænkte ændringer frembyder tilsvarende fordele, således at de almindelige  

 vilkår ikke er mindre gunstige end dem, der ville følge af en fuldstændig  

 gennemførelse af konventionens bestemmeler.
Nærmere oplysninger om sådanne  

 ændringer skal fremsendes til Det internationale Arbejdsbureaus  

 generaldirektør, som skal underrette Den internationale Arbejdsorganisations  

 medlemsstater herom.
Artikel 2 I denne konvention Artikel 3 1. Enhver medlemsstat, for hvilken denne konvention er  

 gældende, forpligter sig til at opretholde lovgivning eller administrative  

 bestemmelser, der sikrer gennemførelsen af bestemmelserne i nærværende  

 konventions afsnit II, III og IV.
2. De pågældende love eller administrative forskrifter  

 skal Planlægning af og kontrol med mandskabets  

 opholdsrum Artikel 4 Før bygningen af et fiskerfartøj påbegyndes, og før mandskabets opholdsrum  

 i et bestående fartøj ændres eller ombygges i væsentligt omfang, skal  

 detaljerede planer for og oplysninger om disse opholdsrum forelægges  

 vedkommende myndighed til godkendelse.
Artikel 5 1. Vedkommende myndighed skal inspicere ethvert  

 fiskerfartøj og sikre sig, at mandskabets opholdsrum opfylder de  

 lovgivningsmæssige og administrative krav ved følgende lejligheder:
 2. Vedkommende myndighed kan foretage periodiske  

 inspektioner efter skøn.
Krav vedrørende manskabets opholdsrum Artikel 6 1. Beliggenheden, opførelsen og indretningen af  

 mandskabets opholdsrum samt adgangen til dem i forhold til andre rum skal  

 frembyde tilstrækkelig sikkerhed, beskyttelse mod vejr og sø samt isolation  

 mod varme og kulde, utilbørlig støj eller spildprodukter fra andre rum.
 2. De forskellige dele af mandskabets opholdsrum skal  

 i nødvendigt omfang være forsynet med nødudgange.
3. Der skal så vidt muligt drages omsorg for at undgå  

 direkte tilgang til soverum fra lastrum for fisk eller fiskemel, fra  

 maskinrum, fra kabys, lanternerum og malerskabe eller fra maskin-, dæks- og  

 andre lasterum, tørrerum, fælles vaskesteder eller toiletter.
Den del af  

 skottet, der adskiller sådanne rum fra soverum og udvendige skotter, skal  

 være forsvarligt opført af stål eller andet godkendt materiale og skal være  

 vand- og gastætte.
4. Sove- og spiserummenes udvendige skotter skal være  

 tilstrækkeligt isoleret.
Alle maskincasings og alle skotter, der afgrænser  

 kabysser og andre rum, hvor der udvikles varme, skal være tilstrækkeligt  

 isoleret, når der er risiko for, at en sådan varme kan være til gene i  

 tilstødende rum eller gange.
Der skal ligeledes drages omsorg for at  

 tilvejebringe beskyttelse mod varmepåvirkninger fra damp- og/eller  

 varmtvandsrør.
 5. Indvendige skotter skal være af godkendt materiale,  

 der er modstandsdygtigt mod angreb af skadedyr.
 6. Sove-, spise- og hvilerum samt gange inden for  

 mandskabets opholdsrum skal være tilstrækkeligt isoleret for at undgå nedslag  

 af vanddamp eller overophedning.
 7. De større damp- og udblæsningsrør til spil og  

 lignende hjælpeapparater må, såfremt det er teknisk muligt, ikke passere  

 gennem mandskabets opholdsrum eller gennem gange, der fører til mandskabets  

 opholdsrum; hvis dette ikke er muligt skal sådanne rør være tilstrækkeligt  

 isoleret eller indesluttet.
8. Indvendig træbeklædning eller anden beklædning skal  

 være af et materiale, hvis overflade er let at holde ren.
Der må ikke  

 anvendes pløjede brædder eller nogen anden form for konstruktion, der kan  

 angribes af skadedyr.
 9. Vedkommende myndighed skal træffe bestemmelse om, i  

 hvilket omfang der skal træffes brandforebyggende eller brandhæmmende  

 foranstaltninger ved indretningen af opholdsrummene.
 10. Vægge og lofter i sove- og spiserum skal være  

 lette at holde rene, og hvis de er malet, skal farven vær lys; hvidtekalk må  

 ikke anvendes.
 11. De indvendige vægge skal fornyes og restaureres i  

 fornødent omfang.
 12. Brodækkene i alle mandskabets opholdsrum skal være  

 af godkendt materiale og konstruktion og skal have en overflade, der er  

 uimodtagelig for fugt og let at holde ren.
 13. De åbne dæk over mandskabets opholdsrum skal være  

 beklædt med træ eller lignende isoleringsmateriale.
 14. Hvor gulvbelægningen er af komposit materiale,  

 skal sammenføjningen med væggene være afrundet for at undgå sprækker.
 15. Der skal tilvejebringes afløb i tilstrækkeligt  

 omfang.
 16. Der skal i videst muligt omfang træffes  

 foranstaltninger til, at fluer og andre insekter ikke kan trænge ind i  

 mandskabets opholdsrum.
Artikel 7 1. Sove- og spiserum skal være tilstrækkeligt  

 ventileret.
 2. Ventilationssystemet skal kunne reguleres, således  

 at luften til stadighed er tilfredsstillende og luftcirkulationen  

 tilstrækkelig under alle vejrmæssige og klimatiske forhold.
 3. Skibe, der går i regelmæssig fart i troperne og  

 andre områder med lignende klimatiske forhold, skal i det omfang, forholdene  

 måtte kræve det, være udstyret både med mekaniske ventilationsapparater og  

 elektriske ventilatorer; dog behøver der kun anvendes et af disse midler i  

 områder, hvor dette sikrer tilstrækkelig ventilation.
 4. Skibe, der går i anden fart, skal enten være  

 udstyret med mekaniske ventilationsmidler eller med elektriske ventilatorer.  

 Vedkommende myndighed kan undtage skibe, der normalt driver fiskeri i de  

 kolde have på den nordlige eller sydlige halvkugle, fra dette krav.
 5. Den nødvendige drivkraft til de i stk. 3 og 4  

 omhandlede ventilationsmidler skal, om muligt, forefindes i hele den tid,  

 mandskabet opholder sig eller arbejder ombord, og forholdene kræver det.
Artikel 8 1. Der skal sørges for tilstrækkelig opvarmning af  

 mandskabets opholdsrum i det omfang, de klimatiske forhold gør dette  

 påkrævet.
 2. Opvarmningsapparatet skal om muligt være i gang i  

 hele den tid, mandskabet opholder sig eller arbejder ombord, og forholdene  

 kræver det.
 3. Opvarmning ved åben ild er forbudt.
 4. Opvarmningssystemet skal kunne opretholde en  

 tilfredsstillende temperatur i mandskabets opholdsrum under de normale  

 vejrmæssige og klimatiske forhold, som fartøjet må antages at komme ud for  

 under ekspeditionen; de nærmere bestemmelser herom skal fastsættes af  

 vedkommende myndighed.
 5. Radiatorer og andre varmeapparater skal være  

 således anbragt og, om nødvendigt, afskærmet og forsynet med  

 sikkerhedsanordninger, at risikoen for brand, fare eller gene for beboerne  

 bortelimineres.
Artikel 9 1. Alle rum der er forbeholdt mandskabet, skal være  

 tilstrækkeligt belyst, Den naturlige belysning i opholdsrummene skal mindst  

 være af en sådan styrke, at en person med normalt syn på en klar dag kan læse  

 en almindelig avis hvorsomhelst i opholdsrummene.
Såfremt det ikke er muligt  

 at skaffe tilgang af tilstrækkeligt dagslys, skal der tilvejebringes kunstig  

 belysning af samme styrke.
2. Der skal så vidt muligt installeres elektrisk lys i  

 mandskabets opholdsrum.
Såfremt der ikke er to selvstændige  

 elektricitetskilder til belysning, skal der tilvejebringes ekstra belysning  

 ved dertil egnede lamper eller belysningsapparater til brug i nødstilfælde.
 3. Det elektriske lys, skal være således anbragt, at  

 rummets indehavere får størst mulig gavn af det.
 4. Der skal installeres læselamper ved de enkelte  

 køjer foruden den normale belysning i kahytten.
 5. Desuden skal der til stadighed være en blålig  

 belysning i soverummet om natten.
Artikel 10 1. Soverummene skal anbringes midtskibs eller agter;  

 vedkommende myndighed kan i særlige tilfælde tillade, at soverummene  

 anbringes i den forreste del af skibet, men i intet tilfælde foran for  

 kollisionsskottet, såfremt fartøjets størrelse, art eller påtænkte drift gør  

 enhver anden anbringelse urimelig eller umulig.
2. Gulvarealet pro persona i soverummene, ud over det  

 areal, der optages af køjer og skabe, skal mindst være 4. Den fri højde i mandskabets soverum skal om muligt  

 være mindst 1,90 m.
 5. Der skal være så mange soverum, at der kan være et  

 eller flere særskilte rum for hver mandskabsgruppe; vedkommende myndighed kan  

 dog slække på dette krav, hvor det drejer sig om mindre fartøjer.
6. Antallet af personer i hvert soverum må ikke  

 overstige 7. Såfremt vedkommende myndighed i medfør af artikel  

 1, stk. 4, bestemmer, at fartøjets længde skal anvendes som målestok i  

 nærværende konvention må antallet af menige i hvert soverum ikke overstige  

 følgende:
 8. Vedkommende myndighed kan i særlige tilfælde  

 dispensere fra de i stk. 6 og 7 fastsatte krav, såfremt fartøjets størrelse,  

 art eller påtænkte drift gør disse krav urimelige eller umulige at  

 gennemføre.
 9. Det højeste antal personer, der må indlogeres i de  

 enkelte soverum, skal klart og tydeligt angives på et sted i rummet, hvor det  

 let kan ses.
 10. Besætningsmedlemmerne skal have hver sin køje.
 11. Køjerne må ikke anbringes ved siden af hinanden på  

 en sådan måde, at man kun kan få adgang til en køje ved at gå hen over en  

 anden.
 13. Der må ikke være mere end 2 køjer over hinanden;  

 hvor det drejer sig om køjer, der er anbragt langs skibssiden, må der ikke  

 anbringes køjer over hinanden på steder, hvor der sidder et koøje over en  

 køje.
 13. Hvor køjerne er anbragt over hinanden, skal den  

 underste køje være anbragt mindst 30 cm over gulvet, medens den øverste køje  

 skal være anbragt nogenlunde midt imellem bunden af den den nederste køje og  

 undersiden af loftsbjælkerne.
 14. Køjernes indvendige minimumsdimensioner skal om  

 muligt være 1,90 X 0,68 m.
 15. Køjerammen og det eventuelle køjebræt skal være af  

 godkendt materiale, hårdt, glat og rustfrit samt modstandsdygtigt mod angreb  

 af skadedyr.
 16. Såfremt de anvendes rørformede rammer til  

 indretning af køjer, skal de være helt tætte og uden perforeringer, som kunne  

 muliggøre angreb af skadedyr.
17. Hver køje skal forsynes med en springmadras af  

 godkendt materiale eller med en spiralbund og en madras af godkendt  

 materiale.
Halm eller andet materiale, der ikke er modstandsdygtigt mod  

 angreb af skadedyr, må ikke benyttes til fyld.
 18. Hvor køjerne er anbragt over hinanden, skal der  

 være en støvtæt bund af træ, lærred eller andet egnet materiale unde den  

 øverste køje.
 19. Soverummene skal være således indrettet og  

 udstyret, at det er let at holde orden i dem, og at de sikrer beboerne en  

 rimelig komfort.
20. Møblementet skal for hver person omfatte at  

 klædeskab, der er udstyret med krog til hængelås og en stang til ophængning  

 af tøj på bøjler.
Vedkommende myndighed skal drage omsorg for, at skabet er  

 så rummeligt som muligt.
 21. Der skal i hvert soverum være et bord eller  

 skrivebord af fast model, med klap eller udtræk, og med tilstrækkelige  

 siddepladser efter behov.
 22. Møblementet skal være af glat, hårdt materiale,  

 der ikke er tilbøjeligt til at slå sig eller ruste, og som er  

 modstandsdygtigt mod angreb af skadedyr.
 23. Møblementet skal omfatte en kommode eller  

 tilsvarende plads for hver beboer af mindst 0,056 kubikmeter, om muligt.
 24. Soverummene skal forsynes med gardiner for  

 koøjerne.
 25. Soverummene skal udstyres med et spejl, små  

 vægskabe til toiletartikler, en boghylde og et tilstrækkeligt antal knager.
 26. Køjerne skal så vidt muligt være fordelt således,  

 at vagtmandskabet bliver adskilt, og at ingen dagarbejdere deler rum med  

 vagtmandskabet.
Artikel 11 1. Der skal i alle skibe, der medfører et mandskab på  

 over 10 personer, være spiserum, der er adskilt fra soverummene.
Såfremt det  

 er muligt, skal dette også være tilfældet i skibe, der medfører en mindre  

 besætning; hvor dette ikke kan lade sig gøre, kan spiserummet dog kombineres  

 med soverummene.
 2. I skibe, der driver fiskeri på de store have og  

 medfører en besætning på over 20 personer, kan der indrettes særskilt  

 spiserum for skipper og officerer.
 3. De enkelte spiserum skal være tilstrækkeligt store  

 og veludstyret til det antal personer, der til enhver tid må antages at  

 benytte dem.
 4. Spiserummene skal udstyres med borde og godkendte  

 stole i tilstrækkeligt antal under hensyntagen til det antal personer, der  

 til enhver tid må antages at benytte dem.
 5. Spiserummene skal anbringes så nær ved kabyssen som  

 muligt.
 6. Hvor der ikke hører stirrids til spiserummene, skal  

 der være tilstrækkelig skabsplads til spisegrejer og passende muligheder for  

 opvask.
 7. Bordplader og stolesæder skal være af et materiale,  

 der er modstandsdygtigt mod fugt uden revner og lette at holde rene.
 8. Spiserummene skal om muligt være således indrettet,  

 møbleret og udstyret, at de giver muligheder for afslapning.
Artikel 12 1. Der skal i alle fartøjer indrettes tilstrækkelige  

 sanitære installationer, herunder vaskekummer og/eller brusebad.
 2. For alle besætningsmedlemmer, som ikke har kahytter  

 med selvstændigt toilet og bad, skal der, om muligt, indrettes sanitære  

 installationer for hver gruppe af mandskabet af følgende omfang:
 Hvor antallet af personer i en gruppe overstiger et lige mangefold af det  

 fastsatte antal med mindre end halvdelen af det fastsatte antal, kan der dog  

 bortses fra det overskydende antal ved gennemførelsen af nærværende  

 bestemmelse.
3. Koldt og varmt ferskvand eller muligheder for  

 opvarmning af vand skal forefindes på alle fælles vaskesteder.
Vedkommende  

 myndighed kan efter forhandling med fiskerierhvervets arbejdsgiver- og  

 arbejderorganisationer, hvor sådanne findes, fastsætte, hvor meget ferskvand  

 der som minimum skal tilføres pr. mand pr. dag.
 4. Vaskekummer og badekar skal være tilstrækkeligt  

 store og forarbejdet af godkendt materiale med en glat overflade, der ikke er  

 tilbøjelig til at revne, skalle af eller ruste.
 5. Alle toiletter skal have ventilation til den fri  

 luft, uafhængigt af nogen anden del af beboelsesrummene.
 6. Det sanitære udstyr til toiletterne skal være af  

 godkendt model og forsynes med rigelig vandudskylning, der fungerer til  

 enhver tid, og som kan betjenes individuelt.
7. Toiletafløb og affaldsrør skal være af  

 tilstrækkelige dimensioner og således indrettet, at risikoen for tilstopning  

 reduceres til det mindst mulige, og at det er let at holde dem rene.
De må  

 ikke passere gennem ferskvands- eller drikkevandsbeholdere og heller ikke, så  

 vidt det er muligt, passere under loftet i spise- eller soverum.
 8. Sanitære installationer, der skal benyttes af flere  

 end 1 person, skal opfylde følgende krav:
 9. Der skal være passende muligheder for vask og  

 tørring af tøj under hensyntagen til besætningens størrelse og ekspeditionens  

 normale varighed.
10. Indretningerne til vask af tøj skal omfatte egnede  

 kummer forsynet med afløb, der kan installeres i vaskerum, såfremt det ikke  

 er praktisk muligt at indrette et særksilt vaskehus.
Kummerne skal have en  

 tilstrækkelig tilførsel af koldt og varmt ferskvand eller muligheder for  

 opvarmning af vand.
 11. Der skal være muligheder for tørring af tøj i et  

 rum, der er adskilt fra sove- og spiserum samt toiletter, og som er  

 tilstrækkeligt ventileret og opvarmet samt forsynet med snore eller andre  

 indretninger til ophængning af tøj.
Artikel 13 1. Der skal om muligt indrettes en speciel kahyt til  

 syge eller tilskadekomne medlemmer af besætningen.
I fartøjer på over 500  

 tons skal der være et sygelukaf.
Såfremt vedkommende myndighed i medfør af  

 artikel 1, stk. 4, bestemmer, at fartøjets længde skal anvendes som målestok  

 i nærværende konvention, skal der indrettes et sygelukaf i fartøjer på 45,7  

 meters længde eller derover.
2. Ethvert fartøj, som ikke medbringer læge, skal være  

 forsynet med et godkendt skibsapotek med let forståelige instruktioner.
I  

 denne forbindelse skal vedkommende myndighed have opmærksomheden henvendt på  

 henstillingen af 1958 om skibapoteker og henstillingen af 1958 om  

 lægekonsultation til søs.
Artikel 14 Der skal indrettes tilstrækkeligt og passende ventileret garderobeplads  

 til ophængning af olietøj uden for soverummene, men let tilgængelig fra  

 disse.
Artikel 15 Mandskabets opholdsrum skal holdes i ren og pæn stand og må ikke tjene som  

 opbevaringssted for varer og forsyninger, som ikke er beboernes personlige  

 ejendom.
Artikel 16 1. Fisketøjerne skal være udstyret med passende  

 installationer til madlavning, som, om muligt, skal være anbragt i en  

 særskilt kabys.
 2. Kabyssen skal være tilstrækkelig stor til formålet  

 og der skal være god belysning og ventilation.
3. Kabyssen skal være udstyret med kogegrejer, skabe  

 og hylder i det fornødne omfang, vaske og tallerkenrækker af rustfrit  

 materiale og med tilstrækkeligt afløb.
Drikkevand skal tilføres kabysset  

 gennem rørledninger; såfremt tilførslen sker under tryk, skal der træffes  

 foranstaltninger til undgåelse af tilbageslag.
Hvor kabysset ikke har  

 varmtvandsinstallation, skal der forefindes et apparat til opvarmning af  

 vand.
 4. Kabyssen skal være forsynet med passende materiel  

 til tilberedning af varme drikke til besætningen til enhver tid.
5. Der skal indrettes et tilstrækkeligt stort  

 proviantrum, som kan holdes tørt, køligt og velventileret for at undgå  

 fordærvelse af madvarer.
Om nødvendigt, skal der indrettes køleskabe eller  

 andre indretninger til opbevaring af levnedsmidler ved lav temperatur.
 6. Hvor der anvendes butan- eller propangas til  

 madlavning i kabyssen, skal gasbeholderne opbevares på det åbne dæk.
Konventionens anvendelse på bestående skibe Artikel 17 1. Denne konvention finder anvendelse på skibe, hvor  

 kølen er lagt til efter konventionens ikrafttræden for det område, hvor  

 skibet er indregistreret, jfr. dog bestemmelserne i stk. 2, 3 og 4 nedenfor.
2. Hvor det drejer sig om et skib, der er helt færdigt  

 på tidspunktet for konventionens ikrafttræden for det område, hvor skibet er  

 indregistreret, og som ikke opfylder de i afsnit III i nærværende konvention  

 fastsatte normer, kan vedkommende myndighed efter forhandling med  

 fiskerierhvervets arbejdsgiver- og arbejderorganisationer, hvor sådanne  

 findes, kræve, at der foretages sådanne ændringer med henblik på at bringe  

 skibet i overensstemmelse med konventionens krav, som den anser for mulige  

 under hensyntagen til de dermed forbundne praktiske problemer, når 3. Hvor det drejer sig om et skib, der er under  

 opførelse og/eller under ombygning på tidspunktet for konventionens  

 ikrafttræden for det område, hvor skibet er indregistreret, kan vedkommende  

 myndighed efter forhandling med fiskerierhvervets arbejdsgiver- og  

 arbejderorganisationer, hvor sådanne findes, kræve, at der foretages sådanne  

 ændringer med henblik på at bringe skibet i overensstemmelse med  

 konventionens krav, som den anser for praktisk mulige under hensyntagen til  

 de dermed forbundne praktiske problemer; gennemførelsen af sådanne ændringer  

 betyder en endelig opfyldelse af konventionens bestemmelser, medmindre og  

 indtil skibet bliver indregistreret påny.
 4. Hvor det drejer sig om et andet skib end de i stk.  

 2 og 3 omhandlede skibe eller skibe, som var omfattet af denne konvention,  

 medens de var under opførelse, og som indregistreres påny i et område efter  

 tidspunktet for nærværende konventions ikrafttræden for det pågældende  

 område, kan vedkommende myndighed efter forhandling med fiskerierhvervets  

 arbejdgiver- og arbejderorganisationer, hvor sådanne findes, kræve, at der  

 foretages sådanne ændringer med henblik på at bringe skibet i  

 overensstemmelse med konventionens krav, som den anser for mulige under  

 hensyntagen til de dermed forbundne praktiske problemer; gennemførelsen af  

 sådanne ændringer betyder en endelig opfyldelse af nærværende konventions  

 bestemmelser, medmindre og indtil skibet indregistreres påny.
Afsluttende bestemmelser Artikel 18 Intet i nærværende konvention berører nogen lov, kendelse, sædvane eller  

 overenskomst mellem ejere af fiskerfartøjer og fiskere, der sikrer de  

 pågældende mere gunstige vilkår end denne konventions bestemmelser.
Artikel 19 De officielle ratifikationer af denne konvention skal fremsendes til Det  

 internationale Arbejdsbureaus generaldirektør til indregistrering.
Artikel 20 1. Denne konvention er kun bindende for de medlemmer  

 af Den internationale Arbejdsorganisation, hvis ratifikationer er blevet  

 indregistreret hos generaldirektøren.
 2. Den træder i kraft 1 år efter det tidspunkt, da 2  

 medlemsstaters ratifikation er blevet indregistreret hos generaldirektøren.
 3. Derefter træder denne konvention i kraft for enhver  

 medlemsstat 1 år efter, at dens ratifikation er blevet indregistreret.
Artikel 21 1. En medlemsstat, som har ratificeret nærværende  

 konvention, kan opsige den efter 10 års forløb fra tidspunktet for  

 konventionens første ikrafttræden ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering.
En sådan opsigelse træder først i kraft 1 år efter datoen  

 for dens indregistrering.
 2. Enhver medlemsstat, som har ratificeret nærværende  

 konvention, og som ikke inden for 1 år efter udløbet af den i stk. 1  

 omhandlede 10 års periode benytter sig af den i nærværende artikel hjemlede  

 opsigelsesret, er forpligtet i yderligere 10 år og kan derefter opsige  

 konventionen ved udløbet af hver 10-års periode på de i nærværende artikel  

 fastsatte betingelser.
Artikel 22 1. Det internationale Arbejdsbureaus generaldirektør  

 skal underrette samtlige Den internationale Arbejdsorganisations medlemmer om  

 indregistreringen af de ratifikationer og opsigelser, han modtager fra  

 Organisationens medlemmer.
 2. Samtidig med at generaldirektøren underretter  

 Organisationens medlemmer om ratifikation nr. 2, skal han gøre dem opmærksom  

 på konventionens ikrafttrædelsesdato.
Artikel 23 Det internationale Arbejdsbureaus generaldirektør skal i medfør af artikel  

 102 i De forenede Nationers pagt fremsendes udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foregående artikler, til De forenede Nationers  

 generalsekretær til indregistrering.
Artikel 24 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af nærværende konvention og overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
Artikel 25 1. Såfremt konferencen vedtager en ny konvention, der  

 helt eller delvis ændrer nærværende konvention, skal, medmindre andet måtte  

 være bestemt i den nye konvention, 2. Denne konvention skal under alle omstændigheder  

 forblive i kraft i den foreliggende form og det foreliggende indhold for de  

 medlemsstater, som har ratificeret den, men som ikke har ratificeret den  

 ændrede konvention.
Artikel 26 De engelske og franske gengivelser af denne konventions tekst har samme  

 gyldighed.
 Ovenstående er konventionens autentiske tekst, behørigt vedtaget af Den  

 internationale Arbejdsorganisations generalkonference under dens 50. møde,  

 der blev afholdt i Geneve og erklæret afsluttet den 22. juni 1966.
 Til bekræftelse heraf har vi undertegnet denne konvention i dag den 24.  

 juni 1966.
 Konventionen trådte i kraft den 6. november 1968.
 Danmarks ratifikationsinstrument deponeredes hos ILO den 6. juni 1978,  

 hvorefter konventionen i medfør af artikel 20, stk. 3, trådte i kraft for  

 Danmarks vedkommende den 6. juni 1979.
 Konventionen er foruden af Danmark ratificeret af:
 Belgien, Frankrig, Jugoslavien, Nederlandene, Norge, Panama, Sierra Leone,  

 De socialistiske Sovjetrepublikkers Union, Spanien, Forbundsrepublikken  

 Tyskland og Den ukrainske socialistiske Sovjetrepublik.
