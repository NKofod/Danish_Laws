Bekendtgørelse om bevaring og kassation  

 af arkivalier hos  

 forskningsinstitutioner I medfør af § 7, stk. 1, i Kulturministeriets  

 bekendtgørelse nr. 554 af 31. maj 2001 om offentlige arkivalier og  

 offentlige arkivers virksomhed fastsættes:
I.
Område § 1. Bestemmelserne gælder for arkivalier,  

 som er skabt eller tilvejebragt, og som fremtidig skabes eller tilvejebringes  

 af sektorforskningsinstitutioner, forskningscentre, museer,  

 forskningsbiblioteker og arkiver med flere, herunder biblioteker og museer  

 med flere, der er tilknyttet universiteterne.
 Stk. 2. Bestemmelserne gælder i øvrigt ikke for  

 universiteterne.
 Stk. 3. Bestemmelserne gælder ikke for arkivalier, der  

 er lagret på elektronisk medium.
II.
Bevaring og kassation § 2. Arkivalier, som er angivet i bilag 1,  

 bevares.
 Stk. 2. Hvor Statens Arkivers vurdering i henhold til bilaget  

 er påkrævet, skal en sådan indhentes, før kassation  

 iværksættes.
 § 3. Arkivalier, der ikke skal bevares i henhold  

 til § 2, kasseres.
 Stk. 2. Arkivalier, der ikke skal bevares, kasseres, når  

 opbevaringspligt efter andre bestemmelser er opfyldt, og når de efter  

 Forskningsinstitutionernes egen vurdering i øvrigt ikke længere  

 har retlig eller administrativ betydning.
III.
Ikrafttrædelse m.v.
 § 4. Bekendtgørelsen træder i kraft  

 den 16. januar 2002.
Rigsarkivet, den 19. december 2001 Johan Peter Noack /Kirsten Villadsen Kristmar Bilag 1 Bevaringsliste for arkivalier, der er skabt eller  

 tilvejebragt af forskningsinstitutioner 1. Alle arkivalier fra før 1850 2. Forskningsinstitutionens ledelse, administration, økonomi og  

 personale A:	Vedtægter og fundatser m.v., direktionens eller bestyrelsens  

 forhandlings- og beslutningsprotokoller (dagsordener og  

 mødereferater).
 B:	Sags- og dokumentregistre m.v., som er søgemiddel til  

 bevarede sager.
C:	Journalsager, som er resultat af en selvstændig  

 sagsbehandling, og 1)	som ikke er af rutinemæssig
karakter, og 2)	som ikke er omfattet af Statens Arkivers bekendtgørelse nr.  

 639 af 27. juni 2001 om kassation af visse arkivalier hos statslige  

 myndigheder.
 D:	Mødereferater, kommissorier og rapporter fra  

 ledermøder, institutråd, interne udvalg og kollegier og lignende  

 samt væsentlige arbejdsgrupper.
 E:	Et eksemplar af forskningsinstitutionens årsplaner,  

 forskningsårsplaner, årsberetninger,  

 forskningsårsberetninger, interne cirkulærer m.v., dog kun i det  

 omfang de ikke er pligtafleveret i henhold til gældende lov om  

 pligtaflevering.
 F:	Årsregnskaber fra før 1980.
 G:	Personalesager om ansatte født den 1. i en måned samt  

 om ansatte i chefstillinger, herunder professorer og tilsvarende.
 H:	Materiale om besættelse af videnskabelige stillinger på  

 professor- og seniorforskerniveau.
 I:	Statutter og forhandlingsprotokoller for legater og fonde,  

 administreret af forskningsinstitutionen.
 J:	Sager om støtte til forskning fra legater og fonde,  

 administreret af forskningsinstitutionen, såfremt Statens Arkiver  

 vurderer, at de er af interesse for fremtidig forskning eller af  

 væsentlig kulturel betydning.
3. Forskningen A:	Materiale om institutionens forskningspolitik og udviklingen af  

 forskningen.
 B:	Materiale om de administrative rammer omkring væsentlige  

 forskningsprojekter, som forskningsinstitutionen eller dens medarbejdere har  

 haft andel i, bortset fra ansøgninger til forskningsrådene.
C:	Arkivalier, som stammer fra konkrete forskningsprojekter, og  

 som 1)	Statens Arkiver efter samråd med forskningsinstitutionen  

 vurderer af interesse for fremtidig forskning eller af væsentlig  

 kulturel betydning, og som 2)	er ordnet og registreret på en sådan måde, at de  

 er tilgængelige for andre, og som 3)	ikke allerede er udnyttet i bøger, artikler, rapporter, og  

 lignende, 4)	ikke i sin helhed er overført til elektronisk  

 medium.
 D:	Et eksemplar af upublicerede rapporter, der er skrevet som led i et  

 forskningsprojekt.
4. Laboratorievirksomhed, herunder undersøgelser, vurderinger,  

 diagnostik, certificering, konservering og overvågning A:	Særlige og principielle sager om laboratorievirksomhed,  

 herunder diagnostik, certificering, konservering og overvågning.
 B:	Journaler og andre registre samt tilhørende sager om  

 rekvirerede laboratorieundersøgelser, diagnostik, certificering,  

 konservering og overvågning, såfremt Statens Arkiver vurderer, at  

 de er af interesse for fremtidig forskning eller af væsentlig kulturel  

 betydning.
 C:	Indberetninger og indsamlinger til forskningsinstitutionen som led i  

 overvågning, såfremt Statens Arkiver vurderer, at de er af  

 interesse for fremtidig forskning eller af væsentlig kulturel  

 betydning.
5. Rådgivning, information, formidling, undervisning, udstilling  

 og udlån A:	Særlige og principielle sager om 1)	rådgivning, information, formidling, undervisning, udstilling  

 og udlån, 2)	indretning og drift af læsesale og udstillinger, 3)	ind- og udlån fra samlinger, 4)	andre henvendelser fra borgere, firmaer, organisationer og  

 myndigheder.
 B:	Konkrete ind- og udlånssager, hvor der i forbindelse med  

 lånet er tegnet forsikring for genstandene.
 C:	Konkrete sager vedrørende forskellige  

 rådgivningsfunktioner i forhold til andre institutioner og private  

 virksomheder, såfremt Statens Arkiver vurderer, at de er af interesse  

 for fremtidig forskning eller af væsentlig kulturel  

 betydning.
6. Forvaltning og varetagelse af statslige arkivers, museers og  

 bibliotekers samlinger A:	Arkivers, bibliotekers og museers særlige og principielle  

 sager om 1)	indkøb, erhvervelser, gaver, overdragelser, modtagelser og  

 deponeringer, 2)	bevaring, kassation, restaurering og konservering, 3)	registrering, klassificering og emneindeksering, 4)	sikkerhed, opbevaringsforhold og logistik.
B:	Konkrete sager om arkivers, bibliotekers og museers 1)	indkøb, erhvervelser, gaver, overdragelser, modtagelser og  

 deponeringer, 2)	bevaring, kassation, restaurering og konservering, såfremt Statens Arkiver vurderer, at de er af interesse for  

 fremtidig forskning eller af væsentlig kulturel betydning.
 C:	Bestandsregistre, herunder accessionslister, samt  

 genstandsbeskrivelser.
 D:	Alfabetiske og systematiske plads- og opstillingsregistre,  

 såfremt de i ganske særlig grad belyser en samlings eller en  

 delsamlings historik.
7. Videnskabelige samlinger A:	Videnskabelige samlinger, som 1)	Statens Arkiver i samråd med forskningsinstitutionen vurderer  

 af interesse for fremtidig forskning eller af væsentlig kulturel  

 betydning, og som 2)	ikke i sin helhed er overført til elektronisk  

 medium.
8. Særlige enheder A:	Arkivalier, der er skabt ved forskningsinstitutionens 1)	værtskab for nationale og internationale organisationer,  

 forskningsenheder, centre, selskaber, og lignende, 2)	betydelige feltstationer, feltlaboratorier, naturområder,  

 forsøgscentre, kursusejendomme, museumslokaliteter, skibe, m.v., 3)	kommercielle virksomhed, såfremt Statens Arkiver vurderer, at de er af interesse for  

 fremtidig forskning eller af væsentlig kulturel betydning.
9. Kongresser, konferencer, seminarer, festivaler A:	Arkivalier, der vedrører kongresser, konferencer, seminarer,  

 festivaler m.v., som forskningsinstitutionen har arrangeret, hvis 1)	Statens Arkiver vurderer, at arkivalierne er af interesse for  

 fremtidig forskning eller af væsentlig kulturel betydning, og hvis 2)	arkivalierne er ordnet og registreret således, at de er  

 søgbare, og hvis 3)	arkivaliernes indhold ikke er publiceret i rapporter, abstracts,  

 referater og lignende.
