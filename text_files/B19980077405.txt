Bekendtgørelse om indbetaling af Den  

 Særlige Pensionsopsparing ved udbetaling af hjælp efter lov om  

 aktiv socialpolitik Efter § 80 a, stk. 2, i lov nr. 455 af 10. juni 1997 om aktiv  

 socialpolitik, som ændret ved § 8 i lov nr. 803 af 24. oktober  

 1997, § 26 i lov nr. 980 af 17. december 1997, § 5 i lov nr. 1077  

 af 29. december 1997, § 2 i lov nr. 1108 af 29. december 1997, § 2  

 i lov nr. 1112 af 29. december 1997, § 2 i lov nr. 262 af 6. maj 1998,  

 § 2 i lov nr. 345 af 15. juni 1998 og § 6 i lov nr. 468 af 1. juli  

 1998, fastsættes efter indstilling fra bestyrelsen for Arbejdsmarkedets  

 Tillægspension.
Personkreds § 1. Der indbetales for 1999 og senere år en  

 særlig pensionsopsparing for personer, der modtager hjælp efter  

 §§ 25, 36 og 52, stk. 1, i lov om aktiv socialpolitik, og som i  

 henhold til § 79 betaler ATP-bidrag.
Beregning og indeholdelse § 2. For personer omfattet af § 1 indbetales  

 1 pct. af hjælpen til Den Særlige Pensionsopsparing.
Beregningen  

 foretages efter fradrag af ydelsesmodtagerens andel af ATP-bidraget.  

 Opsparingsbeløb pr. måned afrundes til nærmeste hele  

 kronebeløb.
 Stk. 2. Kommunen tilbageholder opsparingsbeløbet ved  

 udbetaling af ydelsen.
Indbetaling § 3. Det samlede opsparingsbeløb af de  

 enkelte ydelser opgøres kvartalsvis af kommunen.
Indbetaling sker  

 på de girokort, som Arbejdsmarkedets Tillægspension udsender ved  

 hvert kvartals udløb til en særlig konto for Den Særlige  

 Pensionsopsparing.
Stk. 2. Det samlede opsparingsbeløb forfalder til  

 betaling den 1. i måneden efter hvert kvartals udløb.
Kommunen  

 indbetaler det samlede opsparingsbeløb til Arbejdsmarkedets  

 Tillægspension senest den 14. i måneden efter kvartalets  

 udløb.
For opsparingsbeløb, der skal indbetales i januar  

 måned, er den sidste rettidige indbetalingsdag dog den 20. januar.
 Stk. 3. Sker indbetaling af opsparingsbeløbet ikke  

 rettidigt, skal kommunen betale renter af beløbet med 1½ pct. for hver  

 påbegyndt måned fra kvartalets udløb.
Indberetning § 4. Kommunerne indberetter senest den 1. juni det  

 samlede opsparingsbeløb for det foregående år for den  

 enkelte ydelsesmodtager.
Indberetningen sker særskilt og direkte til  

 Arbejdsmarkedets Tillægspension.
Tilbagebetaling § 5. Hvis en ydelsesmodtager skal tilbagebetale en  

 social ydelse, der er nævnt i denne bekendtgørelse, skal det  

 indbetalte opsparingsbeløb af denne ydelse overføres fra  

 Arbejdsmarkedets Tillægspension til kommunen.
Beløb under 50 kr.  

 tilbagebetales ikke.
Ikrafttræden § 6. Bekendtgørelsen træder i kraft den 1. januar  

 1999 og finder anvendelse ved udbetaling af sociale ydelser, der er  

 nævnt i denne bekendtgørelse, og som vedrører tiden fra  

 og med den 1. januar 1999.
