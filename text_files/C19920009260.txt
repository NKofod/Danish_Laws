 I vejledning nr. 226 af 29. november 1990 om kommunal  

 beskæftigelsesindsats som ændret ved vejledning nr. 113 af 26. juni 1991  

 foretages følgende ændringer:
 I punkt B, afsnit 3 indsættes som nyt afsnit:
»3.4. Oprettelse af en servicefunktion (ad §§ 14a-14e) Den 1. juli 1992 oprettes en servicefunktion som en forsøgsordning frem  

 til den 1. januar 1994.
 Kommunerne har ansvaret for oprettelse af servicefunktionen.
Servicefunktionen har bl.a. til formål at begrænse arbejdsgivernes  

 administrative belastning i forbindelse med ansættelse af ledige  

 kontanthjælpsmodtagere i private virksomheder med løntilskud.  

 Servicefunktionen yder bistand i forbindelse med administration af  

 skattebetaling, ATP, AUD, feriepenge m.v. for virksomheder med færre end 5  

 beskæftigede.
Ordningen er frivillig for arbejdsgiveren.
Servicefunktionen kan udsende ledige kontanthjælpsmodtagere til  

 omsorgsarbejde i private husstande.
Arbejdet kan være indkøb, snerydning,  

 havearbejde, rengøring, børnepasning eller andre former for arbejde, hvor der  

 ikke opstår en situation, der kan virke konkurrenceforvridende.
 Servicefunktionen kan endvidere bistå iværksættere med udfyldning af  

 blanketter m.v. i forbindelse med start af egen virksomhed med tilskud efter  

 kap. 4 i lov om arbejdstilbud til ledige eller § 42 a i lov om social  

 bistand.
Servicefunktionen er placeret i kommunen, og andre myndigheder har som  

 udgangspunkt ikke adgang til at efterprøve kommunens afgørelser.
Dog kan  

 arbejdsmarkedsnævnet - i lighed med andre afgørelser efter loven - afprøve,  

 om der foreligger konkurrenceforvridning, hvor kommunalbestyrelsen udsender  

 ledige til private husstande.
Servicefunktionen kan oprettes i kommunen som en del af det lokale  

 beskæftigelsessekretariat.
Opgaven kan også udliciteres til private, for  

 eksempel et lokalt vikarbureau.
Endelig kan kommunalbestyrelsen indgå aftale  

 med arbejdsformidlingen om, at denne helt eller delvis varetager  

 servicefunktionen.
