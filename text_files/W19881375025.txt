Der blev for afgiftsåret 1984/85 søgt om en supplerende basisandel på  

 grundllag af gældssanering.
Ansøgningen blev ikke imødekommet, fordi det  

 planlagte koantal ikke var realiseret.
Klagefristerne blev ikke respekteret,  

 men da Landbrugsministeriet fandt, at der ved første behandling af sagen var  

 begået en fejl, blev der dispenseret således, at der blev skabt mulighed for  

 at realisere produktionsmålet, som det fremgik af gældssaneringsplanen.
 I skrivelse af 17. august 1988 har De rettet henvendelse til  

 landbrugsministeren om tildeling af basisandel (afgiftsfri mælkeleverance)  

 til ejendommen Tingvejen 251, 6818 Årre.
 Henvendelsen er senere fulgt op af et møde med ministeren den 14.  

 september 1988.
 Det fremgår af sagen, at der for afgiftsåret 1984/85 blev indgivet  

 ansøgning om et forhøjet tildelingsgrundlag på grundlag af gældssanering,  

 hvor tilsagn om lån fra hypotekbanken forelå den 25. juni 1982.
Produktionsmålet i planens 4. år (kalenderåret 1985) var 252.000 kg 4 %  

 mælk (42 køer x 6.000 kg). Korrigeret for gårdens gennemsnitsfedtprocent på  

 5,9 svarede det til et tildelingsgrundlag på 186.460 kg mælk.
Bedriftens  

 mælkeleverance i 1983 var 172.491 kg baseret på 37 køer.
 Ansøgningen blev ikke imødekommet, og mælkeudvalgets afgørelse blev ikke  

 indbragt for EF-direktoratet.
Der blev på ny indgivet ansøgning for afgiftåret 1985/86 baseret på  

 gældssaneringen og investeringer.
Mælkeudvalget kunne heller ikke imødekomme  

 denne ansøgning, og der blev tilsyneladende først indgivet klage til  

 EF-direktoratet herom et år efter, at mælkeudvalgets afgørelse forelå.
 Der er ikke senere indgivet ansøgning om forhøjelse af  

 tildelingsgrundlaget.
 I skrivelsen til ministeren henvises der til sygdom i besætningen, hvilket  

 medførte en mindre mælkeleverance end planlagt.
 Landbrugsminsteriet finder, at der bør foretages en forhøjelse af  

 tildelingsgrundlaget beregnet på basis af produktionsmålet i  

 gældssaneringsplanens 4. år (kalenderåret 1985), hvor der var planlagt en  

 mælkeleverance på 252.000 kg 4 % mælk (42 køer x 6.000 kg), og korrigeret for  

 ejendommens oprindelige fedtprocent på 5,9.
 Tildelingsgrundlaget skal således forhøjes til 186.480 kg med virkning fra  

 afgiftåret 1988/89.
Man har samtidig anmodet EF-direktoratet om at foretage de videre  

 foranstaltninger i sagen.
Oplysning om den nye basisandel vil blive meddelt  

 af Danske mejeriers mælkeudvalg.
 P.M.V.
 E.B.
