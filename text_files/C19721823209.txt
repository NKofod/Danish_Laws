 Kildeskattedirektoratet modtager til stadighed klager over, at der ved  

 ændring af skattekort er påført en gyldighedsdato, som ligger forud for det  

 tidspunkt, hvor ændringen tidligst kan nå at blive taget i betragtning ved  

 den indeholdelsespligtiges udbetaling af A-indkomst.
Efter de gældende regler skal den indeholdelsespligtige, hvor løn m.v.  

 udbetales efter udløbet af den pågældende lønperiode, tage de nye eller  

 ændrede skattekortoplysninger i betragtning.
Det er der en forudsætning, at  

 oplysningerne foreligger inden lønberegningen for perioden er afsluttet.
Hvor  

 denne forudsætning ikke er opfyldt, giver det ofte anledning til irritation  

 og misforståelser i forholdet mellem lønmodtagerne og de  

 indeholdelsespligtige, at den indeholdelsespligtige således ikke har mulighed  

 for at tage de nye eller ændrede skattekortoplysninger til følge med virkning  

 fra gyldighedsdatoen.
 Man skal derfor anmode kommunen om nøje af overholde de regler, der er  

 angivet i KD-meddelelse 1971-1 og i vejledningen »Kommunernes maskinelle  

 beregningssystem«, afsnit 2.7., side 5, jf. afsnit 7., side 2, samt i  

 øvrigt at påse, at der gives de indeholdelsespligtige, herunder ikke mindst  

 EDB-arbejdsgiverne, en passende frist til forberedelse af det ændrede  

 skattetræk.
