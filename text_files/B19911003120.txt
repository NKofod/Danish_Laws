(Meddelelser B) Radiotelegrafi og radiotelefoni Regel 1. Anvendelsesområde Medmindre andet udtrykkeligt er bestemt, finder dette kapitel anvendelse  

 på alle skibe, der er omfattet af disse bestemmelser.
Dette kapitel finder ikke anvendelse på skibe, som ellers ville være  

 omfattet af disse bestemmelser, når disse skibe besejler de store  

 nordamerikanske indsøer og de vandløb, der løber ud i dem eller støder op til  

 dem så langt øst på som den nedre udmunding af St.
Lambertslusen ved Montreal  

 i Provinsen Quebec i Canada. (* 1) Ingen bestemmelser i dette kapitel er til hinder for at et skib eller en  

 redningsbåd eller redningsflåde, der er i nød, anvender ethvert til rådighed  

 stående middel for at påkalde opmærksomhed, angive sin position og få hjælp.  

Regel 2 Udtryk og definitioner.
I dette kapitel har følgende udtryk de nedenfor angivne betydninger.
Alle  

 andre udtryk, som anvendes i dette kapitel, og som også er defineret i  

 radioreglementet, har de betydninger, som er angivet i det nævnte reglement.
 »Radioreglementet« betyder det radioreglement, som er knyttet  

 til eller anses for at være knyttet til den seneste internationale  

 telekommunikationskonvention, som til enhver tid måtte være gældende.
 »Radiotelegrafisk autoalarmapparat« betyder en automatisk  

 virkende alarmmodtager, som reagerer på det radiotelegrafiske alarmsignal og  

 er godkendt.
 »Radiotelefonisk autoalarmapparat« betyder en automatisk  

 virkende alarmmodtager, som reagerer på det radiotelefoniske alarmsignal og  

 er godkendt.
 »Radiotelefonstation«, »radiotelefonanlæg« og  

 »radiotelefonisk vagttjeneste« anses for at referere sig til  

 mellemfrekvensbåndet, medmindre andet udtrykkeligt er bestemt.
 »Radioofficer« betyder en person, som er indehaver af mindst et  

 første eller anden klasses certifikat som radiotelegrafist eller et generelt  

 certifikat som radioofficer i den maritime radiotjeneste i overensstemmelse  

 med bestemmelserne i radioreglementet, og som gør tjeneste ved  

 radiotelegrafstationen i et skib, der er udstyret med en sådan station i  

 henhold til bestemmelserne i dette kapitels regel 3 eller regel 4.
 »Radiotelefonist« betyder en person, som er indehaver af det  

 fornødne certifikat i overensstemmelse med bestemmelserne i radioreglementet.
 »Eksisterende anlæg« betyder:
 »Nyt anlæg« betyder ethvert anlæg, som ikke er et eksisterende  

 anlæg.
 »EPIRB« (emergency position indicating radio beacon) betyder et  

 anlæg i den mobile tjeneste, hvis udsendelser tilsigter at lette  

 eftersøgnings- og redningsoperationer.
 »Godkendt« betyder godkendt af Telestyrelsen.
Regel 3 Radiotelegrafstation Passagerskibe, uanset størrelse, og lastskibe på 1600 registertons brutto  

 og derover skal, medmindre de er undtaget herfra i henhold til dette kapitels  

 regel 5, være udstyret med en radiotelegrafstation, der opfylder  

 bestemmelserne i dette kapitels regel 9 og 10.  Regel 4  

 Radiotelefonstation Lastskibe på 300 registertons brutto og derover, men under 1600  

 registertons brutto, som ikke er udstyret med en radiotelegrafstation, der  

 opfylder bestemmelserne i dette kapitels regel 9 og 10, skal, medmindre de er  

 undtaget herfra i henhold til dette kapitels regel 5, være udstyret med en  

 radiotelefonstation, der opfylder bestemmelserne i dette kapitel regel 15 og  

 16.  Regel 4-1 VHF-radiotelefonanlæg Passagerskibe, uanset størrelse, og lastskibe på 300 registertons brutto  

 og derover skal være udstyret med et VHF-radiotelefonanlæg, der opfylder  

 bestemmelserne i regel 17.
Bestemmelserne i regel 17 skal ligeledes finde anvendelse på  

 VHF-radiotelefonanlæg foreskrevet af en kontraherende regering for alle skibe  

 omfattet af kapitel V, som besejler et område under denne regerings  

 jurisdiktion, og for hvilke skibe et VHF-radiotelefonanlæg ikke er gjort  

 oblikatorisk ifølge litra (a).  Regel 5 Undtagelser fra Regel 3 og 4 De kontraherende regeringer anser det for i høj grad ønskeligt, at  

 bestemmelserne i dette kapitels regel 3 og 4 ikke fraviges.
Dog kan  

 administrationen delvis og/eller på visse betingelser, eller helt, fritage  

 visse passagerskibe eller lastskibe for at opfylde kravene i dette kapitels  

 regel 3 eller regel 4.
Dispensationer i henhold til litra (a) må kun meddeles, dersom det  

 pågældende skib foretager en rejse, hvor skibets længste afstand fra land,  

 rejsens længde, den omstændighed at den almindelig sørisiko ikke er til stede  

 samt andre forhold af betydning for sikkerheden, gør det urimeligt eller  

 unødvendigt at kræve bestemmelserne i dette kapitels regel 3 eller regel 4  

 fuldtud opfyldt.
Ved afgørelsen af, hvorvidt der skal meddeles visse skibe  

 dispensation, skal administrationen tage hensyn til de konsekvenser, som en  

 dispensation måtte have for nødtjenestens almindelig effektivitet og for  

 andre skibes sikkerhed.
Administrationerne bør være opmærksomme på  

 ønskeligheden af, at skibe, der fritages for at opfylde bestemmelsen i dette  

 kapitels regel 3, som betingelse herfor skal udstyres med en  

 radiotelefonstation, der opfylder bestemmelserne i dette kapitels regel 15 og  

 16.
Enhver administration skal snarest muligt efter 1. januar hvert år sende  

 Organisationen en redegørelse for alle dispensationer meddelt i henhold til  

 litra (a) og (b) i det foregående kalenderår med begrundelse herfor.  

Afsnit B Vagttjeneste Regel 6 Radiotelegrafisk vagttjeneste Ethver skib, som ifølge dette kapitels regel 3 eller regel 4 er udstyret  

 med en radiotelegrafstation, skal, når det er i søen, have mindst en  

 radioofficer om bord, og hvis det ikke er udstyret med et radiotelegrafisk  

 autoalarmapparat, skal der - under iagttagelse af bestemmelserne i litra (d)  

 - til stadighed holdes vagt på den radiotelegrafiske nødfrekvens af en  

 radioofficer ved hjælp af hovedtelefoner eller en højttaler.
 I ethvert passagerskib, som ifølge dette kapitels regel 3 er udstyret med  

 en radiotelegrafstation, skal der, når skibet er i søen, og hvis det er  

 udstyret med et radiotelegrafisk autoalarmapparat, under iagttagelse af  

 bestemmelserne i litra (d), holdes vagt på den radiotelegrafiske nødfrekvens  

 af en radioofficer ved hjælp af hovedtelefoner eller en højttaler i de  

 nedenfor anførte tidsrum:
 Udtrykket »nødvendigt radioarbejde« omfatter presserende  

 reparationer af:
- radiokommunikationsudstyr, som bruges af sikkerhedsmæssige grunde; - radionavigationsudstyr; - andet elektronisk navigationsudstyr samt reparation heraf; forudsat:
 I alle skibe, som er udstyret med radiotelegrafisk autoalarmapparat, skal  

 dette apparat være i virksomhed, så længe skibet er i søen, når der ikke  

 holdes vagt i henhold til litra (b), (c) eller (d) og, om muligt, under  

 radiopejling.
 De vagtperioder, der er foreskrevet i denne regel, herunder de af  

 administrationen fastsatte, bør fortrinsvis falde sammen med de perioder, der  

 i radioreglementet er foreskrevet for radiotelegraftjeneste.
 Bortset fra de i litra (d) anførte tilfælde, skal enhver foreskreven vagt  

 ved radioofficer holdes på radiotelegrafstationen.
 Vagttabel for radiostationer med 8 og 16 timers vagt pr. døgn.
Vagttider Skibstid eller zonetid For så vidt angår skibe på 300 registertons brutto og derover men under  

 1600 registertons brutto, der er udstyret med radiotelegrafstation, jfr.  

 regel 3, bestemmes vagttiden af vedkommende skibsfører.
Regel 7 Radiotelefonisk vagttjeneste I ethvert skib, som ifølge bestemmelserne i regel 4 er udstyret med en  

 radiotelefonstation, skal der, når skibet er i søen, af sikkerhedsmæssige  

 grunde til stadighed holdes vagt på den radiotelefoniske nødfrekvens på det  

 sted om bord, hvorfra skibet sædvanligvis navigeres, ved hjælp af en  

 vagtmodtager for den radiotelefoniske nødfrekvens og ved brug af en  

 højttaler, en højttaler med filter eller en signalspærre-enhed, som bevirker,  

 at højttaleren kun tilføres signal, når foreskrevne alarmsignaler er  

 modtaget.
 Ethvert skib omfattet af litra (a) skal medføre kvalificerede  

 radiotelefonister (det kan være skibsføreren, en skibsofficer eller et  

 besætningsmedlem) i følgende antal:
I ethvet skib, som ifølge regel 3 eller regel 4 er udstyret med en  

 radiotelegrafstation, skal der, når skibe er i søen, til stadighed holdes  

 vagt på den radiotelefoniske nødfrekvens på et sted, der fastsættes af  

 administrationen, ved hjælp af en vagtmodtager for den radiotelefoniske  

 nødfrekvens og ved brug af en højttaler, en højttaler med filter eller en  

 signalspærre-enhed, som bevirker, at højttaleren kun tilføres signal, når  

 foreskrevne alarmsignaler er modtaget.
Vagten kan holdes enten på broen  

 eller på skibets radiostation.
Regel 8 Radiotelefonisk vagttjeneste på VHF-radiotelefon I ethvert skib, som er udstyret med et VHF-radiotelefonanlæg i henhold til  

 regel 4-1, skal der, når skibet er i søen, til stadighed holdes vagt på  

 kommandobroen:
Regel 9 Radiotelegrafstationer Radiotelegrafstationen skal være således placeret, at fremmed mekanisk  

 støj eller anden støj ikke forårsager skadelig forstyrrelse af modtagelsen af  

 radiosignaler.
Stationen skal anbringes så højt i skibet som muligt, således  

 at man opnår den største mulige sikkerhed.
Radiorummet skal være tilstrækkeligt stort og passende ventileret for at  

 sikre en effektiv drift af de radiotelegrafiske hoved- og reserveanlæg, og  

 det må ikke benyttes til noget formål, som vil gribe forstyrrende ind i  

 driften af radiotelegrafstationen.
Fra radiorummet skal der være bekvem  

 adgang til frit dæk.
Sovestedet for mindst een radioofficer skal ligge så nær ved radiorummet  

 som muligt.
I nye skibe må sovestedet ikke være beliggende i radiorummet.
 Mellem radiorummet og broen og - hvis der er et andet sted, hvorfra skibet  

 navigeres - mellem radiorummet og dette andet sted skal der være tilvejebragt  

 et effektivt tovejssystem for opkald og taleforbindelse, der skal være  

 uafhængig af skibets hovedkommunikationssystem.
Radiotelegrafanlægget skal være installeret på et sådant sted, at det vil  

 være beskyttet mod skadelig påvirkning af vand eller store  

 temperatursvingninger.
Det skal være let tilgængeligt såvel for øjeblikkeligt  

 brug i nødsituationer som for reparationer.
Der skal findes et driftssikkert ur med en urskive på mindst 12,5 cm (5  

 inches) i diameter og en koncentrisk sekundviser.
Urskiven skal være mærket  

 med de tavshedsperioder, der ved radioreglementet er foreskrevet for  

 radiotelegraftjeneste.
Uret skal være fast monteret på et sådant sted i  

 radiorummet, at det let og nøjagtigt kan aflæses af radioofficeren fra  

 ekspeditionspladsen og fra det sted, hvor den radiotelegrafiske  

 autoalarmmodtager afprøves.
Der skal i radiorummet findes en driftssikker nødbelysning bestående af en  

 elektrisk lampe, som er fast installeret på en sådan måde, at den giver  

 tilstrækkeligt lys til betjeningshåndtagene til de radiotelegrafiske hoved-  

 og reserveanlæg samt til det i litra (f) omhandlede ur.
I nye anlæg skal  

 denne lampe, såfremt den får strøm fra den reserveenergikilde, der er  

 foreskrevet i dette kapitels regel 10, litra (a)(iii), betjenes ved hjælp af  

 korrespondanceafbrydere anbragt nær ved hovedindgangen til radiorummet og ved  

 ekspeditionspladsen, medmindre rummets indretning ikke gør dette nødvendigt.  

 Disse afbrydere skal være klart mærket med oplysning om deres formål.
 Der skal i radiorummet findes og opbevares enten en elektrisk  

 inspektionslampe, der får strøm fra den reserveenergikilde, der er  

 foreskrevet i dette kapitels regel 10, litra (a)(iii), og er forsynet med en  

 bøjelig ledning af passende længde eller en elektrisk håndlygte.
Radiotelegrafstationen skal være forsynet med sådanne reservedele samt  

 værktøj og afprøvningsmateriel, at den kan holdes i brugbar stand, når skibet  

 er i søen.
Afprøvningsmateriellet skal indbefatte et eller flere instrumenter  

 til måling af vekselspænding, jævnspænding og modstand.
Såfremt der findes et særskilt rum for den radiotelegrafiske  

 nødinstallation, er dette omfattet af bestemmelserne i litra (d)-(h).  

Regel 10 Radiotelegrafanlæg Medmindre andet udtrykkeligt er bestemt i denne regel, gælder følgende  

 regler:
 I anlæg om bord i lastskibe (bortset fra anlæg i lastskibe på 1600  

 registertons brutto og derover, der er installeret den 19. november 1952  

 eller senere) er reservesenderen ikke obligatorisk, hvis hovedsenderen  

 opfylder alle kravene for denne.
 Alle reserveanlæggets dele skal anbringes så højt i skibet som muligt,  

 således at den størst mulige sikkerhed kan opnås.
Hoved- og reservesenderne skal kunne sendes på den radiotelegrafiske  

 nødfrekvens med anvendelse af en bølgetype, som er fastsat i radioreglementet  

 for denne frekvens.
Desuden skal hovedsenderen kunne sende på mindst to  

 arbejdsfrekvenser i de godkendte bånd mellem 405 og 535 kHz med anvendelse af  

 bølgetyper, der er fastsat i radioreglementet for disse frekvenser.  

 Reservesenderen kan være et skibs nødsender, således som radioreglementet  

 definerer den og begrænser dens brug.
 Hoved- og reservesenderne skal, såfremt modulerede udsendelser er  

 foreskrevet i radioreglementet, have en modulationsgrad på mindst 70% og en  

 tonefrekvens mellem 450 og 1350 Hz.
 Hoved- og reservesenderne skal, når de er tilsluttet hovedantennen, mindst  

 have den nedenfor angivne normale rækkevidde, dvs. de skal om dagen og under  

 normale forhold og omstændigheder kunne sendes tydelige signaler fra skib til  

 skib over de anførte afstande (* 2) (Tydelige signaler vil normalt kunne  

 modtages, når feltstyrken ved modtageren har en effektiv værdi af mindst 50  

 mikrovolt pr. meter).
 Produktet af afstanden (i meter) fra den højeste del af antennen til den  

 dybeste lastevandlinie og strømstyrken i antennen (i ampere).
Værdierne angivet i tabellens 2. kolonne svarer til en gennemsnitsværdi af  

 forholdet antennens effektive højde -------------------------- = 0,47 antennens maksimumshøjde Denne størrelse afhænger af de lokale antenneforhold og kan variere mellem  

 0,3 og 0,7.
 B.
 Hvor det drejer sig om selv-understøttede sendeantenner:
Produktet af afstanden (i meter) fra den højeste del af antennen til den  

 dybeste lastevandlinie og strømstyrken (målt i ampere) målt ved fødepunktet  

 for antennens udstrålende del.
Værdierne i 2. kolonne er baseret på  

 udbredelseskurvene angivet i CCIR-rekommandation 368-2 og også på metoden,  

 forsøgsresultaterne og beregningerne i CCIR-rapport 502-1 og erklæring 43-1.  

 Den nødvendige værdi af meterampere varierer betydeligt med de lokale  

 antenneforhold.
Radiotelegrafanlægget skal omfatte udstyr til radiotelefonisk transmission  

 og modtagelse på den radiotelefoniske nødfrekvens.
Dette krav er opfyldt,  

 hvis sådant udstyr er indeholdt i hoved- eller reserveanlægget eller anden  

 udrustning.
Sendereffekten og modtagerfølsomheden i den radiotelefoniske del  

 af anlægget skal opfylde bestemmelserne i regel 16,(c)(i), henholdsvis litra  

 (f), hvis denne del er installeret efter 1. september 1986. Hvad angår  

 installationer foretaget før nævnte dato, skal sendereffekten og  

 modtagerfølsomheden være, som administrationen måtte bestemme.
Placeringen og andre forhold i forbindelse med det radiotelefoniske  

 udstyr, der er foreskrevet i denne regel, skal bestemmes af administrationen,  

 medmindre det udgør en del af det radiotelegrafiske hoved- eller  

 reserveanlæg.
Søfartsstyrelsen kan kræve feltstyrkemålinger, foretaget af  

 anerkendt myndighed eller institution, forelagt.
ANM.
Samtidig med, at der skal træffes alle rimelige foranstaltninger til  

 at holde apparaterne i brugbar stand, skal en funktionsfejl i det  

 radiotelefoniske senderudstyr, som er foreskrevet i denne regel, ikke anses  

 for at gøre skibet usødygtigt eller for at begrunde skibets forsinkelse i  

 havne, hvor der ikke er let adgang til udførelse af reparationer.
Hovedmodtageren skal have tilstrækkelig følsomhed til at frembringe  

 signaler i hovedtelefoner eller ved hjælp af en højttaler, når modtagerens  

 indgangsspænding er så lav som 50 mikrovolt.
Reservemodtageren skal have  

 tilstrækkelig følsomhed til at frembringe sådanne signaler, når modtagerens  

 indgangsspænding er så lav som 100 mikrovolt.
I nye skibe skal  

 reservemodtageren være af godkendt type.
Der skal til stadighed, når skibet er i søen, være tilstrækkelig elektrisk  

 energi til rådighed til drift af hovedanlægget med den normale rækkevidde  

 foreskrevet i litra (g) samt til opladning af alle de batterier, der hører  

 til radiotelegrafstationen.
I nye skibe skal spændingen for forsyningen til  

 hovedanlægget holdes inden for +- 10% af den normerede spænding, mens den i  

 eksisterende skibe skal holdes så nær den normerede spænding som muligt, og  

 helst inden for +- 10%.
 Reserveanlægget skal være forsynet med en energikilde, som er uafhængig af  

 skibets fremdrivningsmidler og af dets elektriske anlæg.
 Reserveenergikilden skal fortrinsvis bestå af akkumulatorbatterier, som  

 kan oplades ved kjælp af skibets elektriske anlæg; den skal under alle  

 omstændigheder hurtigt kunne tages i brug og levere strøm til reservesenderen  

 og reservemodtageren i mindst 6 timer i træk under normale driftsforhold og  

 desuden til de yderligere belastninger, der er nævnt i litra m) og n) (* 3).
 Reserveenergikilden skal benyttes til drift af reserveanlægget og den  

 automatiske alarmsendeanordning, der er nærmere omtalt i litra (r), hvis den  

 er elektrisk drevet.
 Reserveenergikilden kan endvidere benyttes til drift af:
 Uanset bestemmelserne i litra (m) kan administrationen tillade, at  

 reserveenergikilden i lastskibe anvendes til drift af et mindre antal  

 nødstrømkredse med ringe effektforbrug, som i deres helhed er begrænset til  

 den øverste del af skibet, som f.eks. nødbelysning på båddækket, forudsat at  

 disse strømkredse let kan afbrydes, hvis det skulle blive nødvendigt, og at  

 energikilden har tilstrækkelig kapacitet til at bære den eller de yderligere  

 belastninger.
Reserveenergikilden og dens strømtavle skal være anbragt så højt i skibet  

 som muligt og let tilgængeligt for radioofficeren.
Strømtavlen skal, hvor det  

 er muligt, være anbragt i radiorummet; i modsat fald skal den kunne belyses.
 Når skibet er i søen, skal alle akkumulatorbatterier, hvadenten de hører  

 til hoved- eller reserveanlægget, dagligt oplades til den normale fuldt  

 opladede stand.
Man skal på enhver måde søge at fjerne årsagen til radioforstyrrelser  

 hidrørende fra elektriske og andre ombordværende apparater og bringe disse  

 forstyrrelser til ophør; om nødvendigt skal der tages skridt til at sikre, at  

 antenner hørende til radiofonimodtagere ikke forstyrrer  

 radiotelegrafanlæggets effektive og fejlfrie drift.
Man skal i særlig grad  

 være opmærksom på dette krav ved konstruktion af nye skibe.
Foruden midler til manuel udsendelse af det radiotelegrafiske alarmsignal  

 skal der tilvejebringes en automatisk sendeanordning for det  

 radiotelegrafiske alarmsignal, hvormed hoved- og reserveanlæggene kan nøgles  

 automatisk til sending af det radiotelegrafiske alarmsignal.
Anordningen skal  

 når som helst kunne tages ud af drift, således at senderen øjeblikkeligt kan  

 betjenes manuelt.
Hvis denne sendeanordning er elektrisk drevet, skal den  

 kunne drives af reserveenergikilden.
Anordning for automatisk udsendelse  

 af det radiotelegrafiske alarmsignal skal være godkendt.
I søen skal reservesenderen, hvis den ikke benyttes til korrespondance,  

 dagligt afprøves under anvendelse af en passende kunstig antenne og mindst  

 een gang på hver rejse under anvendelse af reserveantennen, hvis en sådan  

 findes.
Også reserveenergikilden skal afprøves dagligt.
 Alt udstyr, som indgår i radiotelegrafanlægget, skal være driftssikkert og  

 således konstrueret, at det er let tilgængeligt for vedligeholdelse.
Uanset bestemmelsen i dette kapitels regel 4, kan administrationen, for så  

 vidt angår lastskibe på under 1600 registertons brutto, lempe kravene i dette  

 kapitels regel 9 og i denne regel, dog således, at radiotelegrafstationens  

 standard i intet tilfælde må være ringere end den i dette kapitels regel 15  

 og 16 foreskrevne for radiotelefonstationer i det omfang, disse bestemmelser  

 finder anvendelse.
Navnlig kan administrationen, hvor det drejer sig om  

 lastskibe på 300 registertons brutto og derover, men under 500 registertons  

 brutto, undlade at kræve:
 Ethvert radiotelegrafisk autoalarmapparat, der er installeret efter 26.  

 maj 1965, skal opfylde følgende minimumskrav:
 Radiotelegrafiske autoalarmapparater skal være af godkendt type.  

 Endvidere skal modtageren være forsynet med et måleinstrument i sidste  

 feltstyrkeafhængige kreds, der påvirker vælgeanordningen, og dette skal være  

 forsynet med et mærke, der angiver den foreskrevne minimale signalstyrke.
 Forinden et radiotelegrafisk autoalarmapparat af ny type godkendes, skal  

 det ved praktiske prøver foretaget under driftsforhold, der svarer til de  

 faktiske forhold, være godtgjort over for administrationen, at apparatet  

 opfylder kravene i litra (a).
I skibe, der er udstyret med et radiotelegrafisk autoalarmapparat, skal  

 dettes effektivitet afprøves af en radioofficer mindst een gang i døgnet, når  

 skibet er i søen.
Er det ikke i driftssikker stand, skal radioofficeren  

 indberette dette til skibsføreren eller den vagthavende officer på broen.
 En radioofficer skal med visse mellemrum kontrollere, om den  

 radiotelegrafiske autoalarmmodtager med sin normale antenne tilsluttet  

 virker, som den skal, ved at aflytte signaler og sammenligne disse med  

 lignende signaler modtaget på den radiotelegrafiske nødfrekvens på  

 hovedanlægget.
Når det radiotelegrafiske autoalarmapparat er tilsluttet en antenne, må  

 det så vidt muligt ikke påvirke radiopejlapparatets nøjagtighed.  Regel 12  

 Radiopejlapparater Det i kapitel III, regel 6.2.2., foreskrevne radiotelegrafiske udstyr skal  

 omfatte en sender, en modtager og en energikilde.
Det skal være således  

 konstrueret, at det i en nødsituation kan betjenes af en ukyndig person.
 Radiotelegrafisk udstyr i motorredningsbåde skal være af godkendt  

 type.
Senderen skal kunne sende på den radiotelegrafiske nødfrekvens med en  

 bølgetype fastsat i radioreglementet for den nævnte frekvens.
Senderen skal  

 endvidere kunne sende på den frekvens og med den bølgetype, der er  

 foreskrevet i radioreglementet for redningsbåde og redningsflåder til brug i  

 båndene mellem 4.000 og 27.500 kHz.
 Såfremt modulerede udsendelser er påbudt i radioteglementet, skal senderen  

 have en modulationsgrad på mindst 70% og en tonefrekvens mellem 450 og 1350  

 Hz.
 Foruden en nøgle til manuel udsendelse skal senderen være forsynet med en  

 automatisk sendeanordning til udsendelse af det radiotelegrafiske alarmsignal  

 og nødsignal.
På den radiotelegrafiske nødfrekvens skal senderen have en normal  

 rækkevidde (som nærmere angivet i dette kapitels regel 10, litra (g) på  

 mindst 25 sømil ved benyttelse af den faste antenne. (* 4) Modtageren skal kunne modtage den radiotelegrafiske nødfrekvens og de  

 bølgetyper, som er foreskrevet i radioreglementet for denne frekvens.
Energikilden skal bestå af et akkumulatorbatteri, hvis kapacitet er  

 tilstrækkelig til, at senderen kan arbejde fire timer i træk under normale  

 driftsforhold.
Er batteriet af en type, som skal oplades, skal opladningen  

 kunne foretages ved hjælp af skibets hovedenergikilde.
Der skal desuden  

 findes midler til at oplade det, efter at redningsbåden er sat i vandet.
 Når det i kapitel III, regel 41.8.29 foreskrevne søgelys får strøm fra  

 samme batteri som det radiotelegrafiske udstyr, skal dette batteri have  

 tilstrækkelig kapacitet til at bære den yderligere belastning, der forårsages  

 af søgelyset.
Der skal forefindes en antenne beregnet til fast opsætning tillige med  

 midler til dens oprigning i den største mulige højde.
Desuden skal der så  

 vidt muligt findes en antenne til opsætning med drage eller ballon.
Når skibet er i søen, skal en radioofficer een gang om ugen afprøve  

 senderen ved anvendelse af en egnet kunstig antenne og fuldt oplade  

 batteriet, hvis det er af en type, der skal oplades.  Regel 14  

 Transportabelt radioudstyr for redningsbåde og redningsflåder Det i kapitel III, regel 6.2.1.1. foreskrevene udstyr skal omfatte en  

 sender, en modtager, en antenne og en energikilde.
Det skal være således  

 konstrueret, at det i en nødsituation kan betjenes af en ukyndig person.  

Transportabelt radioudstyr for redningsbåde og redningsflåder skal være af  

 godkendt type.
Udstyret skal være let at transportere, vandtæt og i stand til at flyde i  

 havvand, ligesom det skal kunne tåle at blive kastet i søen uden at tage  

 skade.
Nyt udstyr skal veje og fylde så lidt som muligt og skal helst kunne  

 anvendes såvel i redningsbåde som i redningsflåder.
Udstyret skal være  

 forsynet med en line til brug ved dets nedfiring.
Senderen skal kunne sende på den radiotelegrafiske nødfrekvens med en  

 bølgetype foreskrevet i radioreglementet for denne frekvens og skal i båndene  

 mellem 4.000 og 27.500 kHz kunne sende på den radiotelegrafiske frekvens og  

 med den bølgetype, der i radioreglementet er foreskrevet for redningsbåde og  

 redningsflåder.
Administrationen kan dog tillade, at senderen er i stand til  

 at sende på den radiotelefoniske nødfrekvens og anvende den bølgetype, som er  

 fastsat i radioreglementet for denne frekvens, i stedet for eller ved siden  

 af den radiotelegrafiske frekvens, der i radioreglementet er fastsat for  

 redningsbåde og redningsflåder i båndene mellem 4.000 og 27.500 kHz.
 Såfremt modulerede udsendelser er foreskrevet i radioreglementet, skal  

 senderen have en modulationsgrad på mindst 70% og, for så vidt angår  

 radiotelegrafiske udsendelser, en tonefrekvens mellem 450 og 1.350 Hz.
Foruden en nøgle til manuel udsendelse skal senderen være forsynet med en  

 automatisk sendeanordning til udsendelse af det radiotelegrafiske alarmsignal  

 og nødsignal.
Er senderen i stand til at sende på den radiotelefoniske  

 nødfrekvens, skal den være forsynet med en automatisk virkende anordning, der  

 opfylder kravene i dette kapitels regel 16, litra (e), for udsendelse af det  

 radiotelefoniske alarmsignal.
Modtageren skal kunne modtage den radiotelegrafiske nødfrekvens og de  

 bølgetyper, som er foreskrevet for denne frekvens i radioreglemenet.
Er  

 senderen i stand til at sende på den radiotelefoniske nødrekvens, skal  

 modtageren også kunne modtage denne frekvens med den bølgetype, som er  

 foreskrevet for den i radioreglementet.
Antennen skal enten kunne bære sig selv eller være beregnet itl at  

 understøttes af redningsbådens mast i den størst mulige højde.
Det ville være  

 ønskeligt, om der også fandtes en antenne til opsætning med drage eller  

 ballon, hvis dette er muligt.
Der skal forefindes en sammenfoldelig  

 stavantenne, hvis længde er mindst 5 m, og hvis diamenter ved foden ikke  

 overstiger 5,1 cm, og som let og hurtigt kan installeres i en redningsflåde.
Senderen skal forsyne den i litra (a) påbudte antenne med den fornødne  

 radiofrekvensenergi (* 5) og skal helst drives ved energi fra en hånddrevet  

 generator.
Hvis den drives af et batteri, skal dette opfylde de krav, som  

 administrationen har fastsat for at sikre, at det er af holdbar type og har  

 tilstrækkelig kapacitet.
 Når skibet er i søen, skal en radioofficer eller eventuelt en  

 radiotelefonist een gang om ugen afprøve senderen med en egnet kunstig  

 antenne og oplade batteriet fuldt ud, hvis det er en type, der skal oplades.
 I denne regel betyder et nyt anlæg et anlæg, som leveres efter datoen for  

 denne konventions ikrafttræden (25. maj 1980).
Regel 14-1 EPIRB for redningsbåde og -flåder EPIRB, som i henhold til kapitel III, 6.2.3. skal føres i redningsbåde og  

 -flåder, skal kunne foretage udsendelser, der gør det muligt for fly at  

 lokalisere redningsbåden eller -flåden.
Den kan evt. tillige foretage  

 udsendelser med henblik på alarmering.
 EPIRB skal mindst være i stand til vekslende eller samtidigt at udsende  

 signaler i overensstemmelse med de relevante standarder og principper  

 anbefalet af den internationale cilvile luftfartsorganisation (ICAO) på  

 frekvenserne 121,5 MHz og 243,0 MHz.
 EPIRB for redningsbåde og -flåder skal:
EPIRB, der er foreskrevet i overensstemmelse med kapitel III, regel  

 6.2.3., skal med mellemrum, der ikke overstiger 12 måneder, inspiceres,  

 afprøves og - hvis nødvendigt - have sin energikilde fornyet.
Imidlertid kan  

 administrationen i tilfælde, hvor det skønnes forsvarligt og rimeligt,  

 forlænge denne periode til 17 måneder.  Regel 14-3 Tovejs  

 radiotelefonudstyr for redningsbåde og -flåder Udstyr foreskrevet i kapitel III, regel 6.2.4. skal være således  

 konstrueret, at det kan benyttes i en nødsituation af en ukyndig person.
 Udstyret skal være transportabelt og egnet til kommunikationsbrug om bord.
Udstyret skal være i overensstemmelse med bestemmelserne i det relevante  

 radioreglement for udstyr, der benyttes i den maritime mobile tjeneste for  

 kommunikation om bord, og skal kunne operere på de kanaler, der er  

 foreskrevet i radioreglementet, og som er krævet af administrationen.
Hvis  

 udstyret opererer i VHF-området, skal der tages forholdsregler imod uagtsomt  

 valg af VHF-kanal 16, såfremt udstyret kan benyttes på denne kanal.
 Udstyret skal strømforsynes fra et batteri med tilstrækkelig kapacitet til  

 at sikre 4 timers brug med en duty-cycle på 1:9.
Til søs skal udstyret holdes i driftsklar stand, og når det er nødvendigt,  

 skal batteriet lades fuldt op eller fornys.  Regel 15  

 Radiotelefonstationer Radiotelefonstationen skal være anbragt i den øverste del af skibet og  

 være således indrettet, at den størst mulig udstrækning er beskyttet mod  

 støj, som vil kunne hindre en korrekt modtagelse af meldinger og signaler.
Der skal være effektiv forbindelse mellem radiotelefonstationen og broen.  

Mellem radiorummet og broen skal der være tilfredsstillende kalde- og  

 taleforbindelse.
Om fornødent skal der tilvejebringes en i begge retninger  

 virkende anordning til opkald og taleforbindelse, der er uafhængig af skibets  

 hovedkommunikationssystem.
Et driftssikkert ur skal være fast opsat på et sted, hvor det let kan  

 aflæses fra ekspeditionspladsen.
Urets diameter skal være mindst 12,5 cm.  

 Det skal være forsynet med sekundviser og tydeligt mærket for  

 tavhedsperioderne for radiotelefoni.
 Der skal findes en driftssikker nødbelysning uafhængig af det anlæg, som  

 leverer den normale belysning til radiotelefonanlægget, og fast installeret  

 på en sådan måde, at den fyldestgørende kan belyse radiotelefonanlæggets  

 betjeningshåndtag samt det ur og den instruktionstavle, der er omhandlet  

 henholdsvis i litra (c) og litra (f).
Hvor en energikilde består af et eller flere batterier, skal  

 radiotelefonstationen være forsynet med midler til at bestemme  

 ladetilstanden.
Der skal findes volt- og amperemeter for kontrol af op- og  

 afladningen.
En instruktionstavle, som giver en klar oversigt over fremgangsmåden med  

 hensyn til den radiotelefoniske nødprocedurer, skal slås op på et sted, hvor  

 den tydeligt kan ses fra ekspeditionspladsen.  Regel 16 Radiotelefonisk  

 udstyr Det radiotelefoniske udstyr skal omfatte sender- og modtageudstyr samt  

 passende energikilder (i det følgende kan det henholdsvis  

 »senderen«, »modtageren«, »vagtmodtageren for den  

 radiotelefoniske nødfrekvens« og »energikilden«).
Senderen skal kunne sende på den radiotelefoniske nødfrekvens og på mindst  

 endnu een frekvens i båndene mellem 1.605 og 2.850 kHz med den bølgetype, der  

 er foreskrevet for disse frekvenser i radioreglementet.
Under normale  

 driftsforhold skal en dobbelt sidebåndssending eller en enkelt  

 sidebåndssending med fuld bærebølge have en modulationsgrad på mindst 70% med  

 maksimal lydstyrke.
Modulationen af en enkelt sidebåndssending med reduceret  

 eller undertrykt bærebølge skal være af en sådan art, at  

 intermodulationsprodukterne ikke overstiger de værdier, der er angivet i  

 radioreglementet.
Senderen skal være forsynet med et antenneamperemeter.
Senderen skal være forsynet med en anordning, der automatisk frembringer  

 det radiotelefoniske alarmsignal, og skal være således konstrueret, at  

 signalet ikke kan udløses ved en fejltagelse.
Anordningen skal når som helt  

 kunne sættes ud af drift for at muliggøre øjeblikkelig udsendelse af en  

 nødmelding.
Der skal træffes foranstaltninger til en regelsmæssig kontrol  

 med, at anordningen virker, som den skal, på andre frekvenser end den  

 radiotelefoniske nødfrekvens ved anvendelse af en egnet kunstig antenne.  

Anordningen skal være af godkendt type.
 Den i litra (d) foreskrevne anordning skal opfylde følgende krav:
Det i litra (a) påbudte modtagerudstyr skal kunne modtage den  

 radiotelefoniske nødfrekvens og mindst en af de frekvenser, der er til  

 rådighed for maritime radiotelefonstationer i båndene mellem 1.605 og 2.850  

 kHz med de bølgetyper, der er foreskrevet for disse frekvenser i  

 radioreglementet.
Modtagerudstyret skal desuden med de bølgetyper, der er  

 fastsat i radioreglementet, kunne modtage sådanne andre frekvenser, som  

 benyttes til radiotelefonisk udsendelse af meteorologiske meldinger og andre  

 meldinger vedrørende sikkerheden til søs i det omfang, som administrationen  

 måtte anse for nødvendigt.
Modtagerudstyret skal have tilstrækkelig følsomhed  

 til at frembringe signaler ved hjælp af en højttaler, når indgangsspændingen  

 er så lav som 50 mikrovolt.
Vagtmodtageren for den radiotelefoniske nødfrekvens skal være fast  

 indstillet på denne frekvens.
Den skal være forsynet med et filter eller  

 anden anordning, som ikke lader andre signaler slippe igennem end det  

 radiotelefoniske alarmsignal.
Anordningen skal let kunne tilsluttes og  

 afbrydes og kan benyttes, når forholdene efter skibsførerens opfattelse er af  

 en sådan art, at opretholdelsen af vagten ville kunne forstyrre skibets sikre  

 navigering.
Vagtmodtageren skal være af godkendt type.
 For at muliggøre hurtig overgang fra sending til modtagning, når dette  

 sker manuelt, skal skifteanordningen så vidt muligt være anbragt på  

 mikrofonen eller på mikrotelefonen.
Når skibet er i søen, skal der til enhver tid være en hovedenergikilde til  

 rådighed, der er tilstrækkelig til at drive anlægget med den normale  

 rækkevidde foreskrevet i litra c). Benyttes der batterier, skal disse under  

 alle omstændigheder have tilstrækkelig kapacitet til, at senderen og  

 modtageren kan arbejde uafbrudt i mindst seks timer under normale  

 driftsforhold (* 8). I anlæg i lastskibe på 500 registertons brutto og  

 derover, men under 1600 registertons brutto, installeret den 19. november  

 1952 eller senere, skal der findes en reserveenergikilde i den øverste del af  

 skibet, medmindre hovedenergikilden er anbragt her.
I anlæg i lastskibe på  

 300 registertons brutto og derover, men under 1600 registertons brutto,  

 installeret 1. januar 1976 eller senere, skal der findes en  

 reserveenergikilde anbragt i den øverste del af skibe.
Hvis hovedenergikilden  

 opfylder de for reserveenergikilden gældende krav, bortfalder kravet om  

 reserveenergikilde.
 Den eventuelle reserveenergikilde må kun benyttes til drift af:
 Uanset bestemmelserne i litra (j) kan administrationen tillade, at den  

 eventuelle reserveenergikilde anvendes til drift af radiopejlapparatet, hvis  

 et sådant findes, samt til et mindre antal nødstrømkredse med ringe  

 effektforbrug, som i deres helhed er begrænset til den øverste del af skibet,  

 som f.eks. nødbelysning på båddækket, forudsat at denne yderligere belastning  

 hurtigt kan frakobles, og at energikilden har tilstrækkelig kapacitet til at  

 bære denne belastning.
 Når skibet er i søen, skal ethvert batteri holdes opladet, således at det  

 kan opfylde kravene i litra (i).
Der skal findes og være installeret en antenne, som - hvis den er ophængt  

 mellem master og lignende, som er tilbøjelig til at svaje - i lastskibe på  

 500 registertons brutto og derover, men under 1600 registertons brutto, skal  

 være beskyttet mod brud.
Der skal endvidere findes en fuldt monteret  

 reserveantenne om bord, klar til øjeblikkelig opsætning, eller, hvis dette  

 ikke er muligt, fornøden antennetråd og isolatorer, således at en  

 reserveantenne kan rigges op.
Også det nødvendige værktøj til oprigning af en  

 antenne skal være til rådighed.  Regel 17 VHF-radiotelefonanlæg VHF-radiotelefonanlægget skal være placeret i den øverste del af skibet og  

 opfylde bestemmelserne i denne regel; det skal bestå af en sender og en  

 modtager, en energikilde, der kan drive dem med deres nominelle styrke, samt  

 en antenne egnet til udsending og modtagning af signaler på  

 driftsfrekvenserne.
 I passagerskibe, uanset størrelse, og i lastskibe på 500 registertons  

 brutto og derover skal det være muligt af drive VHF-radiotelefonanlægget fra  

 en energikilde, der er placeret i den øverste del af skibet, og som har  

 tilstrækkelig kapacitet til mindst 6 timers drift.
Administrationen kan tillade, at reserveenergikilden til henholdsvis  

 radiotelegrafstationen eller radiotelefonstationen, der er omhandlet i regel  

 10, litra (m) og regel 16, litra (j), benyttes til at strømforsyne det  

 radiotelefoniske VHF-anlæg.
I så fald skal reserveenergikilden have  

 tilstrækkelig kapacitet til samtidig at drive det radiotelefonsiek VHF-anlæg  

 og:
 VHF-radiotelefonanlægget skal opfylde kravene i radioreglementet om  

 udstyr, der benyttes i den mobile maritime VHF-radiotelefontjeneste, og skal  

 kunne bruges på de kanaler, der er nærmere fastsat i radioreglementet på de  

 betingelser, som måtte blive fastsat af den kontraherende regering nævnt i  

 regel 4-1, litra (b).
Den i regel 4-1, litra (b), nævnte kontraherende regering kan ikke kræve,  

 at senderens bærebølgeudgangseffekt er større end 10 watt.
Antenne skal så  

 vidt muligt være placeret således, at den har fri udstråling i alle  

 retninger. (* 9) Betjening af de kanaler, der er nødvendige for sikker navigering, skal  

 være umiddelbart tilgængeligt på kommandobroen på et for kommandopladsen  

 bekvemt sted, og der skal, om nødvendigt, være mulighed for radioforbindelse  

 fra brovingerne.  Regel 18 Radiotelefoniske autoalarmapparater Det radiotelefoniske autoalarmapparat skal som minimum opfylde følgende  

 krav:
Forinden et radiotelefonisk autoalarmapparat af ny type godkendes, skal  

 det ved praktiske prøver foretaget under driftsforhold, der svarer til de  

 faktiske forhold, være godtgjort over for administrationen, at apparatet  

 opfylder kravene i litra (a).  Afsnit D.
Radiodagbøger m.v.
Regel 19 Radiodagbøger Den radiodagbog, der i radioreglementet er foreskrevet for et skib, som i  

 henhold til dette kapitels regel 3 eller regel 4 er udstyret med en  

 radiotelegrafstation, skal under rejsen opbevares i radiorummet.
Enhver  

 radioofficer skal i radiodagsbogen indføre sit navn, de tidspunkter hvor han  

 påbegynder og afslutter vagten, samt alle hændelser i forbindelse med  

 radiotjenesten, der indtræffer under vagten, og som synes at være af  

 betydning for sikkerheden for menneskeliv til søs.
Endvidere skal følgende  

 indføres i dagsbogen:
 Den radiodagbog, der i radioreglementet er foreskrevet for et skib, som i  

 henhold til dette kapitels regel 4 er udstyret med en radiotelefonstation,  

 skal opbevares på det sted, hvor der holdes vagt.
Enhver uddannet radioekspedient, enhver skibsfører, enhver officer eller  

 ethvert besætningsmedlem, som holder vagt i henhold til bestemmelserne i  

 dette kapitels regel 7, skal i radiodagbogen med sin underskrift indføre  

 nærmere oplysninger om alle hændelser i forbindelse med radiotjenesten, der  

 indtræffer under vagten, og som synes at være af betydning for sikkerheden  

 for menneskeliv til søs.
Endvidere skal følgende indføres i dagbogen:
 I ethvert skib, der er udstyret med et VHF-radiotelefonanlæg i henhold til  

 regel 4-1:
 Radiodagbøger skal være tilgængelige for eftersyn ved embedsmænd, som  

 administrationen har bemyndiget hertil.
 Radiodagbogen skal mindst een gang månedligt forelægges føreren, der  

 efterser, at den føres nøjagtigt og forskriftsmæssigt, og forsyner den med  

 påtegning om forelæggelsen.
Radiodagbogen skal, når den er udskrevet, opbevares i mindst 3 år efter  

 datoen for sidste indførsel.
Hvis der for retten er rejst sag vedrørende  

 skibets rejser i det tidsrum, dagbogen omfatter, skal den opbevares, indtil  

 sagen er endeligt afgjort.
Regel 20 Opslag Ved enhver radiostation skal der findes følgende opslag m.v.:
Et tydeligt opslag om pligten til i vagttiden at overholde  

 tavshedsperioderne og til, forinden sending påbegyndes, at lytte på  

 nødfrekvensen samt om fremgangsmåden ved udsendelse af nødmelding.
Opslaget  

 skal være anbragt således, at det er fuldt synligt fra det sted, hvor  

 radioanlægget betjenes.
 Et opslag, der giver ukyndige vejledning i under en nødsituation at starte  

 stationen og udsende nødopkald.
 Et opslag med tydelig angivelse af skibets kaldesignal i bogstaver og ved  

 radiotelegrafstationer tillige i morsetegn.
 (* 1) For sådanne skibe gælder de særlige krav om radiosikkerhed, der er  

 indeholdt i den pågældende overenskomst mellem Canada og Amerikas forenede  

 Stater.
 (* 2) I mangel af en direkte feltstyrkemåling kan følgende data tjene som  

 vejledning for en omtrentlig bestemmelse af den normale rækkevidde:
 (* 3) Ved bestemmelse af den elektriske belastning, som skal fødes af  

 reserveenergikilden, kan følgende formel anbefales som vejledning:
1/2 af senderens strømforbrug med nedtrykt nøgle (streg) + 1/2 af senderens strømforbrug med nøglen oppe (mellemrum) + strømforbrug af modtager og andre kredsløb tilsluttet  

 reserveenergikilden.
 (* 4) I mangel af en feltstyrkemåling kan det antages, at denne rækkevidde  

 opnås, hvis produktet af antennes højde over vandlinien og strømstyrken i  

 antennen (effektiv værdi) er 10 meterampere.
(* 5) Kravene i denne regel kan anses for at være opfyldt med følgende  

 ydelser: Mindst 10 watt anodeeffekt i udgangstrinet eller radiofrekvent  

 udgangseffekt på mindst 2.0 watt (bølgetype A2) ved 500 kHz i en kunstig  

 antenne med en effektiv modstand på 15 ohm i serie med en kapacitet på 100 x  

 10-12 farad.
Modulationsgraden skal være mindst 70%.
 (* 6) Ved duty-cycle forstås den samlede varighed af de udsendte signaler  

 indenfor den længste periode i signaludsendelsesrytmen, målt i forhold til  

 varigheden af denne periode.
 (* 7) I mangel af feltstyrkemålinger kan det antages, at denne rækkevidde  

 opnås med en antenneefekt på 15 watt (umoduleret bærebølge) ved en  

 antennevirkningsgrad på 27% for dobbeltsidebåndsudsendelser eller på 60 watt  

 spidseffekt for enkelt-sidebåndsudsendelser (fuld bærebølge), når de er 100%  

 moduleret med en enkelt sinussvingning.
 (* 9) Ved bestemmelsen af den elektriske belastning, som skal fødes fra  

 batterier med seks timers reservekapacitet, kan følgende formel anbefales som  

 vejledning:
1/2 af strømforbruget for udsendelse af tale + modtagerens strømforbrug + strømforbruget af alle andre belastninger, hvortil batteriet leverer  

 energi i nødsituationer.
 (* 9) Som vejledning forudsættes det, at ethvert skib er udstyret med en  

 lodret polariseret, forstærkende antenne af en nominel højde af 9.15 m over  

 vandet, en sendereffekt på 10 watt og en modtagerfølsomhed på 2 mikrovolt  

 over indgangsterminalerne for et signal/støj forhold på 20 db.
