Pressenævnets kendelse i sag nr. 17-70-01088/1 Ny postaftale medfører, at klagefristen var overholdt i TV 2-sag KLAGEFRIST.
Fristen for at klage til Pressenævnet er som udgangspunkt 12 uger.
Nævnet modtog en klage indsendt knap 13 uger efter TV 2s afgørelse og derved som udgangspunkt efter klagefristens udløb.
Grundet den nye postaftale anses afgørelser sendt med brev (modsat Quickbrev) imidlertid først for at være kommet frem til modtageren fem hverdage efter afsendelsen.
Som følge heraf var klagen rettidig og behandles.
 Pressenævnets formand, Hanne Schmidt, udtaler:
En klage over TV 2s overtrædelse af god presseskik skal indgives til TV 2 senest 12 uger efter offentliggørelsen.
Fristen for at klage til Pressenævnet over mediets afgørelse er 12 uger efter modtagelsen af TV 2s afgørelse, jf. medieansvarsloven § 34, stk. 3.
 På baggrund af TV 2s oplysning om, at TV 2s afgørelse af fredag den 18. november 2016 til klager er sendt som alm. post, lægger nævnet til grund, at brevet er sendt som økonomibrev (modsat Quickbrev).
 På baggrund af Justitsministeriets cirkulære om ny postaftale og beregning af klagefrist lægger Pressenævnet til grund, at [Klager] modtog TV 2s afgørelse senest fem hverdage efter, at afgørelsen var sendt, hvilket vil sige fredag den 25. november 2016. Fristen for at klage til Pressenævnet udløb herefter 12 uger senere, fredag den 17. februar 2017.
 Da klagen til Pressenævnet er modtaget ved mail af 15. februar 2017, er 12-ugers klagefristen til Pressenævnet overholdt.
 Klagen fremmes for behandling.
 [Klager] har klaget over tv-udsendelsen Snyd og borrelia, som blev bragt på TV 2 den 29. september 2016, idet hun mener, at god presseskik er tilsidesat.
 Denne afgørelse angår spørgsmålet om klagens rettidighed.
[Klager] klagede den 27. oktober 2016 til TV 2 over tv-udsendelsen Snyd og borrelia.
TV 2 besvarede [Klager]s klage ved brev af 18. november 2016. TV 2 har over for Pressenævnet oplyst, at TV 2s afgørelse blev sendt til [Klager] med alm. post, da TV 2 ikke var i besiddelse af [Klager]s e-mailadresse.
 [Klager]s klage over TV 2s afgørelse er modtaget i Pressenævnet ved mail af 15. februar 2017 kl. 23.23.
Den gældende postaftale I 2016 blev der indgået en ny postaftale, der betyder, at breve kan være længere undervejs end tidligere.
Aftalen er beskrevet i Justitsministeriets cirkulære om en ny postaftale og beregning af klagefrister (cirkulære nr. 10014 af 30. juni 2016), hvoraf følgende blandt andet fremgår:
[] Det er herefter Justitsministeriets foreløbige opfattelse, at det i forbindelse med beregning af en klagefrists begyndelsestidspunkt i almindelighed bør lægges til grund, at afgørelser sendt som B-brev (efter 1. juli 2016 bruges betegnelsen brevet) efter den 1. juli 2016 først er kommet frem til modtageren 5 dage efter, at afgørelsen er dateret og overgivet til postbesørgelse.
 Overgives afgørelsen til postbesørgelse på en onsdag eller en torsdag bør det imidlertid lægges til grund, at afgørelsen først er kommet frem til modtageren den efterfølgende onsdag, dvs. henholdsvis 7 eller 6 dage efter, at afgørelsen er dateret og overgivet til postbesørgelse.
[] Pressenævnets formand, Hanne Schmidt, udtaler:
En klage over TV 2s overtrædelse af god presseskik skal indgives til TV 2 senest 12 uger efter offentliggørelsen.
Fristen for at klage til Pressenævnet over mediets afgørelse er 12 uger efter modtagelsen af TV 2s afgørelse, jf. medieansvarsloven § 34, stk. 3.
 På baggrund af TV 2s oplysning om, at TV 2s afgørelse af fredag den 18. november 2016 til klager er sendt som alm. post, lægger nævnet til grund, at brevet er sendt som økonomibrev (modsat Quickbrev).
 På baggrund af Justitsministeriets cirkulære om ny postaftale og beregning af klagefrist lægger Pressenævnet til grund, at [Klager] modtog TV 2s afgørelse senest fem hverdage efter, at afgørelsen var sendt, hvilket vil sige fredag den 25. november 2016. Fristen for at klage til Pressenævnet udløb herefter 12 uger senere, fredag den 17. februar 2017.
 Da klagen til Pressenævnet er modtaget ved mail af 15. februar 2017, er 12-ugers klagefristen til Pressenævnet overholdt.
 Klagen fremmes for behandling.
