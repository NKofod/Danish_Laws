Et selskab ejede B-aktierne i et datterselskab, hvis A-aktier ejedes  

 af familieforbundne personer.
A-aktionærerne havde givet afkald på en del af  

 deres vedtægtsmæssigt fastsatte udbytte til fordel for B-aktionærerne, dvs.  

 det klagende selskab, og den til udbytteafkaldet svarende del af udlodningen  

 fra datterselskabet blev ikke anset som skattefrit udbytte i henhold til  

 selskabsskattelovens § 13, stk. 1, nr. 2.
 A Investeringsselskab ApS klagede for skatteårene 1981/82 over, at  

 amtsligningsrådet af den fra et datterselskab modtagne udlodning på 675.000  

 kr. kun havde anset et beløb på 412.500 kr. som skattefrit udbytte i henhold  

 til selskabsskattelovens § 13, stk. 1, nr. 2. og derfor forhøjet selskabets  

 selvangivne indkomst med differencen 262.500 kr.
Det fremgik af sagen, at det klagende selskab ejede 2.250.000 kr.
B-aktier  

 i et datterselskab, medens den relevante aktiekapital, som bestod af  

 5.250.000 kr.
A-aktier, ejedes af familieforbundne personer.
I  

 datterselskabets vedtægter var om udbetaling af dividende til aktionærerne  

 bestemt følgende: Af den del af årets regnskabsmæssige overskud, som ikke  

 medgår til afskrivninger eller til dækning af muligt underskud fra tidligere  

 år, sker henlæggelse til den lovmæssige reservefond i overensstemmelse med  

 aktieselskabslovgivningens regler; derefter udredes forlods 6 % i dividende  

 af B-aktiekapitalen.
Det herefter resterende overskud anvendes efter  

 generalforsamlingens beslutning, herunder eventuelt til tantieme til  

 direktion og bestyrelse, dividende til aktionærer samt til yderligere  

 henlæggelse til selskabets fond eller til overførelse i ny regning.
Hvad  

 angår dividende af selskabets aktier har A-aktionærerne ret til at få tillagt  

 samme dividende af 6 %, som ifølge stk. 4 er tillagt B-aktionærerne, forinden  

 der udbetales yderligere dividende til disse sidste.
Der kan aldrig tillægges  

 A-aktionæren højere dividende end B-aktionærerne.
 Det var oplyst, at det ved generalforsamlingen for det omhandlede år var  

 besluttet, at A-aktionærerne alene skulle oppebære 1 % dividende, medens det  

 klagende selskab som B-aktionær fik udloddet en dividende på 30 %, således at  

 A-aktionærerne herved havde givet afkald på 5 % af deres vedtægtsmæssige ret  

 til 6 % i dividende.
 Højesteret havde ved dom i en af en A-aktionær, som besad 25 % af  

 A-aktierne, anlagt sag statueret, at denne aktionær var skattepligtig af den  

 til afkaldet svarende del af det vedtægtsmæssige udbytte på 6 % for det  

 omhandlede år.
 Det var med henvisning til denne dom de stedlige skattemyndigheders  

 opfattelse, at det beløb på 262.500 kr., som A-aktionærerne havde givet  

 afkald på til fordel for B-aktionærerne, herefter ikke kunne karakteriseres  

 som udbytte, der i henhold til selskabsskattelovens § 13, stk. 1, nr. 2, var  

 fritaget for beskatning.
Det klagende selskabs revisor var ikke enig i, at højesteretsdommen kunne  

 have en sådan konsekvens, da den ved generalforsamlingen besluttede  

 udbyttedeling - uanset fravigelsen fra vedtægtsbestemmelserne - ubestridt  

 havde været lovlig.
Han påstod derfor ansættelsen nedsat til det selvangivne  

 beløb.
Landsskatteretten var for så vidt enig med det klagende selskabs revisor  

 i, at det ved sagens afgørelse ikke kunne lægges til grund, at  

 generalforsamlingens beslutning om udbyttedelingen havde været ulovlig.  

 Retten måtte derimod være enig med de stedlige skattemyndigheder i, at det  

 til A-aktionærernes udbytteafkald i forhold til vedtægtsbestemmelserne  

 svarende beløb på 262.500 kr. ikke kunne betegnes som udbytte i den nævnte  

 lovbestemmelses forstand.
Der blev bl.a. henset til, at A-aktionæreren ved  

 nævnte højesteretsdom var anset for skattepligtig af det omhandlede beløb som  

 udbytte, samt til det nære interessesammenfald mellem de familieforbundne  

 aktionærer, som måtte antages at have været bestemmende for fravigelsen fra  

 den vedtægtsmæssige udbyttedeling.
Den påklagedes ansættelse blev følgelig  

 stadfæstet.
 LV 1986. SC 1.2.4.
 (* 1) Afgørelsen er offentliggjort i Skat 1988, nr. 5, side 285.
