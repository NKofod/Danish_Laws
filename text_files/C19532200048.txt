 Fastsat af lærlingerådet i henhold tl § 19, stk. 5, i lov nr. 120 af 7.  

 maj 1937 om lærlingeforholdet.
I § 19, stk. 5, i lov nr. 120 af 7. maj 1937 er det bestemt, at for så  

 vidt et fagligt udvalg skønner det formålstjenstligt, at der inden for faget  

 fastsættes regler for, hvori uddannelsen skal bestå, kan udvalget, når 2/3 af  

 medlemmerne er enige herom, gøre indstilling i så henseende til  

 lærlingerådet.
For så vidt rådet herefter fastsætter sådanne regler, er disse  

 bindende for fagets læremestre.
 Efter at lærlingerådet fra fællesudvalget for butikslærlinge har modtaget  

 indstilling om reglerne for lærlingeuddannelse inden for fisk- og  

 vildtbranchen, fastsætter lærlingerådet herved i henhold til den rådet  

 således tillagte bemyndigelse nedenstående uddannelsesregler, som angiver  

 mindstemålet for uddannelse i fisk- og vildtbranchen.
§ 1 Berettigede til at uddanne lærlinge er sådanne forretninger, som fører de  

 varesortimenter, der almindeligvis forefindes i en fiskeforretning, såsom  

 fisk, vildt, østers, røgede varer, konserves og fjerkræ.
§ 2 Lærlinge skal i læretiden oplæres som nævnt i §§ 3, 4, 5 og 6.
§ 3 Kundebetjening, telefonekspedition efter ordreseddel, kendskab til  

 udarbejdelse af ture for bude og regnskabsaflæggelse for samme  

 (betalingsmidler, emballage).
§ 4 Kendskab til de varer, forretningen forhandler, herunder kendskab til  

 varernes kvalitet, oprindelse, benævnelse, anvendelse og mærkning.
 Kontrol af indgåede varer, herunder undersøgelse af, om varens art og  

 kvalitet samt kolliantal er i overensstemmelse med fragtbrev og følgeseddel.
 Varernes oplagring, sortering, holdbarhed og hensigtsmæssige behandling  

 under oplagringen.
 Afvejning og indpakning af varer.
§ 5 Adgang til deltagelse i den regnskabsførelse og korrespondance, der følger  

 af almindeligt varekøb og kundeekspedition, dog kun således, at dette bliver  

 et praktisk supplement til handelsskoleundervisningen.
§ 6 Dekoration og vinduespyntning, hvor de stedlige forhold gør det muligt.
 Lærlingerådet, den 24. august 1953.
 Jacobi.
/Chr.
Lund.
