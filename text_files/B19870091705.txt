 I medfør af lov nr. 156 af 14. april 1920 om smitsomme sygdomme hos  

 husdyrene, jf. lovbekendtgørelse nr. 906 af 15. december 1987, samt lov nr.  

 188 af 1. maj 1923 om tillæg til nævnte lov fastsættes:
 § 1.  Aujeszky's sygdom (falsk hundegalskab) hos svin  

 og kvæg skal anses for en mildere smitsom sygdom.
Smittede besætninger § 2.  Ejeren (brugeren) af en besætning skal ved viden  

 eller mistanke om, at Aujeszky's sygdom forekommer i besætningen, foretage  

 anmeldelse herom til en dyrlæge.
 Stk. 2.  Anmeldelse efter stk. 1 skal ske, når:
§ 3.  Når en dyrlæge modtager anmeldelse om mistanke  

 om smitte med Aujeszky's sygdom, jf. § 2, skal dyrlægen snarest foretage en  

 undersøgelse af besætningen med henblik på at konstatere, om noget dyr viser  

 tegn på at være smittet med sygdommen.
Såfremt mistanken herefter ikke kan  

 afvises, skal dyrlægen indsende fornødent materiale til undersøgelse på  

 Statens Veterinære Serumlaboratorium, Buelowsvej 27, 1870 Frederiksberg C  

 eller på Statens Veterinære Institut for Virusforskning, Lindholm, 4771  

 Kalvehave.
Det er ikke nødvendigt at indsende materiale, såfremt der fra  

 besætningen inden for de sidste 6 måneder er indsendt materiale og  

 besætningen allerede i medfør af bestemmelsen i § 4 kan anses for smittet med  

 Aujeszky's sygdom.
 § 4.  En besætning skal anses som smittet med  

 Aujeszky's sygdom, hvis et af de i § 3 nævnte laboratorier i materiale fra  

 dyr i besætningen har påvist Aujeszkyvirus eller specifikke antistoffer mod  

 dette virus, jf. dog § 5.
Sygdomsfri avlsbesætninger og blandede avls- og slagtesvinebesætninger § 5.  En svinebesætning kan anses som fri for  

 Aujeszky's sygdom, når der ved undersøgelse af blodprøver fra samtlige søer,  

 orner og gylte samt iøvrigt fra alle svin, der ikke er tillagt i besætningen,  

 ikke er påvist reaktion for Aujeszky's sygdom.
Blodprøverne må tidligst være  

 udtaget 21 dage efter, at besætningen er blevet tilført svin eller på anden  

 måde har været i kontakt med svin fra andre besætninger.
Er dyr i besætningen  

 tidligere konstateret smittet med Aujeszky's sygdom, jf. § 4, må blodprøverne  

 tidligst udtages 3 måneder efter, at det/de smittede dyr er fjernet fra  

 besætningen.
Stk. 2.  Det er en betingelse for fortsat at anse  

 besætningen som fri for Aujeszky's sygdom, at besætningen kun tilføres svin,  

 der er ledsaget af en attest, som er udstedt i medfør af § 9, hvoraf fremgår,  

 at svinene stammer fra en besætning, der kan anses som fri for Aujeszky's  

 sygdom, samt at besætningen i øvrigt kun bringes i kontakt med svin fra  

 besætninger, der ligeledes kan anses som fri for Aujeszky's sygdom.
Det er  

 endvidere en betingelse, at der ved efterfølgende undersøgelser af blodprøver  

 fra besætningen ikke påvises reaktion for Aujeszky's sygdom.
Disse  

 undersøgelser skal foretages med højst 2 års mellemrum, og prøverne skal  

 udtages af mindst 15 pct. af avlsdyrene, dog af mindst 6 søer (fortrinsvis  

 ældre) og altid af samtlige orner.
 Stk. 3.  Veterinærdirektoratet kan i særlige tilfælde og  

 efter ansøgning dispensere fra det i stk. 2 anførte krav om højst 2 års  

 mellemrum mellem hver udtagning og undersøgelse af blodprøver.
Sygdomsfri slagtesvinebesætninger § 6.  En besætning, hvorfra der udelukkende føres svin  

 til slagtning, kan anses som fri for Aujeszky's sygdom, når der ved  

 undersøgelse af blodprøver fra samtlige søer, orner og gylte samt 5 pct. af  

 slagtesvinene ikke er påvist reaktion for Aujeszky's sygdom.
Prøverne, der  

 udtages af slagtesvinene, skal udtages fra et repræsentativt udsnit af dyrene  

 og omfatte mindst 12 og højst 48 dyr.
Såfremt besætningen har fået tilført  

 dyr fra en besætning, som i henhold til § 4 skal anses for smittet med  

 Aujeszky's sygdom, jf. § 11, stk. 1, må prøverne tidligst udtages 21 dage  

 efter, at dette/disse dyr er fjernet fra besætningen.
Stk. 2.  Det er en betingelse for fortsat at anse  

 besætningen som fri for Aujeszky's sygdom, at besætningen kun tilføres svin  

 og iøvrigt kun bringes i kontakt med svin, der kommer fra besætninger, der  

 ligeledes kan anses som fri for Aujeszky's sygdom.
Det er endvidere en  

 betingelse, at der ved efterfølgende undersøgelser af blodprøver fra  

 besætningen ikke påvises reaktion for Aujeszky's sygdom.
Disse prøver skal  

 udtages som anført i stk. 1 og med højst 2 års mellemrum.
Stk. 3.  Undtaget fra bestemmelserne i stk. 1 og 2 er  

 besætninger, hvori slagtesvineholdet udelukkende består af dyr, der er  

 tillagt i besætningen.
For disse besætninger gælder bestemmelserne i § 5.
Ornestationer § 7.  Besætninger på ornestationer, som er godkendt i  

 medfør af bestemmelserne i bekendtgørelse nr. 2 af 3. januar 1969 om kunstig  

 sædoverføring på svin, kan uden undersøgelse efter reglerne i § 5 anses som  

 fri for Aujeszky's sygdom.
Oplysningspligt § 8.  Ejeren (brugeren) af en besætning skal ved viden  

 eller mistanke om, at Aujeszky's sygdom forekommer i besætningen, give  

 meddelelse herom i forbindelse med levering til slagteri og  

 destruktionsanstalt samt underrette alle, der kommer i kontakt med  

 besætningen.
Omsætning, overførsel og flytning af svin § 9.  Svin, der omsættes med henblik på benyttelse til  

 avl, skal ledsages af en af en dyrlæge udstedt attest, hvoraf fremgår, at det  

 eller de pågældende dyr stammer fra en besætning, der kan anses som fri for  

 Aujeszky's sygdom, jf. §§ 5 og 7.
 Stk. 2.  Attest om, at en besætning efter bestemmelserne  

 i §§ 5 og 7 kan anses som fri for Aujeszky's sygdom, eller at et dyr kommer  

 fra en sådan besætning, skal udstedes af en dyrlæge og udfærdiges på en af  

 Veterinærdirektoratet godkendt formular.
 Stk. 3.  Den i stk. 2 nævnte attest kan ikke udstedes  

 for besætninger, der i henhold til § 6 kan anses som fri for Aujeszky's  

 sygdom.
§ 10.  Overførsel af levende svin til må kun finde sted, såfremt Veterinærdirektoratet efter ansøgning og på  

 nærmere angivne betingelser i hvert enkelt tilfælde har givet tilladelse  

 hertil.
 Stk. 2.  Tilladelsen skal ledsage svinene ved  

 overførslen.
 Stk. 3.  Den i stk. 2 nævnte tilladelse udstedes af  

 Veterinærdirektoratet.
§ 11.  Der oprettes et særligt kontrolområde for  

 Aujeszky's sygdom i det sydlige Jylland.
Området afgrænses mod syd af den  

 dansk-tyske grænse og mod nord af en linje gennem Haderslev (Havnen -  

 Sydhavnsvej - Lavgade - Apotekergade - Bispegade - Storegade - Ribe Landevej)  

 og videre langs vej nr. 47 over Vojens til Gabølkrydset, videre langs vej nr.  

 24 over Gram til Ribe, videre langs hovedvej A 11 til Ribe Å og derefter  

 videre langs Ribe Å til udløbet i Vadehavet.
Området omfatter tillige øerne  

 Als, Barsø, Årø, Rømø og Mandø.
 Stk. 2.  Der må fra det i stk. 1 nævnte område kun føres  

 svin til levebrug uden for området, hvis svinene, udover den i § 9, stk. 1,  

 krævede attest for dyr til avl, ledsages af en attest, der er udstedt af en  

 dyrlæge på en af Veterinærdirektoratet godkendt formular, og hvoraf det bl.a.  

 fremgår, at omhandlede svin ved en blodprøveundersøgelse er fundet fri for  

 Aujeszky's sygdom.
 Stk. 3.  Blodprøver, jf. stk. 2, må tidligst udtages 21  

 dage før attestens udstedelse, og det/de pågældende dyr skal senest i  

 forbindelse med blodprøveudtagningen være mærket med et af  

 Veterinærdirektoratet hertil godkendt øremærke.
 Stk. 4.  Veterinærdirektoratet kan i særlige tilfælde  

 efter ansøgning dispensere fra kravet i stk. 3 om, at blodprøve tidligst kan  

 udtages 21 dage før attestens udstedelse.
 § 12.  Svin fra en besætning, der er eller mistænkes  

 for at være smittet med Aujeszky's sygdom, må kun flyttes fra ejendommen,  

 såfremt de føres direkte til slagtning eller til en destruktionsanstalt.  

 Veterinærdirektoratet kan efter ansøgning i særlige tilfælde dispensere fra  

 denne bestemmelse.
Stk. 2.  Der må i besætninger, der skal anses som  

 smittet med Aujeszky's sygdom, ikke indsættes svin.
Veterinærdirektoratet kan  

 efter ansøgning i særlige tilfælde dispensere fra denne bestemmelse.
 Stk. 3.  Afhentning af svin til slagtning skal  

 tilrettelægges således, at svin fra besætninger, som skal anses som smittet  

 med Aujeszky's sygdom, under transporten hverken kommer i kontakt med dyr fra  

 besætninger, der kan anses som fri for Aujeszky's sygdom eller med personer,  

 der foretager - eller transportmidler, der benyttes til - transport af dyr  

 fra besætninger, der kan anses som fri for Aujeszky's sygdom.
 Stk. 4.  Indtransport til slagtning af dyr fra  

 besætninger, der er eller mistænkes for at være smittet med Aujeszky's  

 sygdom, skal ske på de tidspunkter, der fastsættes af slagtestedet i  

 samarbejde med den pågældende veterinærkontrol.
 Stk. 5.  Efter aflæsning på slagtestedet skal den  

 person, der har ansvaret for transporten, påse, at transportmidler og  

 genstande, herunder fodtøj og overtrækstøj, der har været anvendt i  

 forbindelse med transporten af svin fra besætninger, der skal anses som  

 smittet med Aujeszky's sygdom, renses og desinficeres efter  

 veterinærkontrollens nærmere anvisninger.
 Stk. 6.  Personer, der har medvirket ved transport af  

 svin fra besætninger, der skal anses som smittet med Aujeszky's sygdom, må  

 ikke de første 24 timer efter en sådan transport komme i kontakt med dyr i  

 besætninger, der kan anses som fri for Aujeszky's sygdom.
Ornecentraler § 13.  Det er forbudt at oprette eller drive  

 ornecentraler.
Ved en ornecentral forstås en virksomhed med en eller flere  

 orner, der erhvervsmæssigt anvendes til naturlig bedækning af andres svin.
 Stk. 2.  Uanset bestemmelsen i stk. 1 må den nuværende  

 ejer af en ornecentral, der er oprettet inden den 27. april 1980 og  

 registreret af Veterinærdirektoratet, fortsætte virksomheden fra den allerede  

 eksisterende central.
 Stk. 3.  Orner, der benyttes til naturlig bedækning af  

 andres hundyr, må ikke indsættes i en besætning, som er eller mistænkes for  

 at være smittet med Aujeszky's sygdom.
 Stk. 4.  Orner, der henstår i en besætning, som er eller  

 mistænkes for at være smittet med Aujeszky's sygdom, må kun flyttes fra  

 ejendommen, såfremt de føres direkte til slagtning eller til en  

 destruktionsanstalt.
Stk. 5.  Orner, der benyttes til naturlig bedækning af  

 andres hundyr, skal undersøges ved blodprøve for Aujeszky's sygdom en gang om  

 måneden.
Undtaget fra denne bestemmelse er orner, der udstationeres fast i  

 besætninger, der kan anses som fri for Aujeszky's sygdom, når disse orner  

 såvel ved udstationeringen som ved enhver senere flytning ledsages af en  

 attest om frihed for Aujeszky's sygdom, jf. § 9, og på betingelse af, at  

 ejeren af ornerne en gang om måneden indberetter ornernes opholdssted til  

 kredsdyrlægen i det amt, hvori ornecentralen er beliggende.
 Stk. 6.  Veterinærdirektoratet kan i nærmere fastsatte  

 områder dispensere fra bestemmelsen i stk. 5, 1. punktum.
Mærkning og blodprøvning af orner ved afgang § 14.  Orner, der har været benyttet til bedækning,  

 samt alle orner, hvis legemsvægt overstiger 100 kg, skal ved afgang fra en  

 besætning til slagtning eller til eksport, mærkes med et øremærke og  

 blodprøves for Aujeszky's sygdom.
 Stk. 2.  Veterinærdirektoratet fastsætter nærmere regler  

 for den i stk. 1 nævnte mærkning og blodprøvning af orner.
Særlige bestemmelser § 15.  Ejere (brugere) af svinebesætninger, herunder  

 svinehold i dyreparker og zoologiske haver samt alle former for  

 hobbysvinehold, der ikke er undersøgt for Aujeszky's sygdom, jf. §§ 5 og 6,  

 skal lade udtage prøver til undersøgelse for Aujeszky's sygdom.
Disse prøver  

 skal for besætninger beliggende i Københavns- og Frederiksberg kommune,  

 Københavns-, Frederiksborg-, Roskilde-, Vestsjællands-, Storstrøms- og Fyns  

 amt være udtaget inden den 1. marts 1985 og for besætninger beliggende i  

 Sønderjyllands-, Ribe-, Vejle-, Ringkøbing-, Viborg-, Århus- og Nordjyllands  

 amt være udtaget inden den 1. juli 1985.
 Stk. 2.  Undtaget fra bestemmelsen i stk. 1, 1. pkt., er  

 besætninger beliggende i Bornholms amt.
Stk. 3.  Veterinærdirektoratet kan påbyde ejeren  

 (brugeren) af en besætning at lade udtage blodprøver af denne med henblik på  

 undersøgelse for forekomst af Aujeszky's sygdom.
Veterinærdirektoratet kan i  

 forbindelse med undersøgelsen påbyde, at svin ikke må indsættes i eller  

 fjernes fra besætningen, før resultatet af undersøgelsen foreligger.
 Stk. 4.  Veterinærdirektoratet kan påbyde ejere  

 (brugere) af besætninger, der skal anses som smittet med Aujeszky's sygdom,  

 at overholde særlige bestemmelser vedrørende håndtering og udbringning af  

 gylle samt vedrørende behandling og fjernelse af foder og halm fra  

 ejendommen.
 Stk. 5.  Veterinærdirektoratet kan pålægge ejeren  

 (brugeren) af en besætning, der skal anses som smittet med Aujeszky's sygdom,  

 at lade foretage rottebekæmpelse på ejendommen.
Stk. 6.  Sker der dødsfald blandt svinene i en  

 besætning, der er eller mistænkes for at være smittet med Aujeszky's sygdom,  

 påhviler det ejeren (brugeren) at lade kadaverne enten føre til en  

 destruktionsanstalt eller behandle efter kredsdyrlægens anvisning.
Undtaget  

 herfra er kadavere, der indsendes til undersøgelse på Statens Veterinære  

 Serumlaboratorium eller Statens Veterinære Institut for Virusforskning.
 § 16.  Det er forbudt at reklamere med eller iøvrigt  

 at anføre, at en svinebesætning er fri for Aujeszky's sygdom, hvis den ikke  

 er fri for sygdommen i henhold til bestemmelserne i §§ 5, 6 eller 7.
 § 17.  Vaccination mod Aujeszky's sygdom er forbudt.
 § 18.  De i § 5, stk. 1 og 2, § 6, stk. 1 og 2, § 11,  

 stk. 2, § 13, stk. 5, og § 15, stk. 1 og 3, nævnte blodprøver skal indsendes  

 til undersøgelse på Statens Veterinære Serumlaboratorium eller Statens  

 Veterinære Institut for Virusforskning.
§ 19.  De i § 3 nævnte laboratorier underretter den  

 dyrlæge, der har indsendt materiale i henhold til denne bekendtgørelse.
Når  

 dyrlægen har modtaget meddelelse fra laboratoriet, underretter han ejeren  

 (brugeren) om dette resultat.
Betaling, straf og ikrafttræden § 20.  Udgifterne ved udtagning, indsendelse og  

 undersøgelse af de i § 3 nævnte prøver betales af Veterinærdirektoratet.
Alle  

 andre udgifter, som skal afholdes i medfør af denne bekendtgørelse eller som  

 følge af påbud udstedt i medfør af bekendtgørelsen er det offentlige  

 uvedkommende.
 Stk. 2.  Veterinærdirektoratet kan pålægge ejeren af en  

 ornecentral at afholde udgifterne ved udtagning, indsendelse og undersøgelse  

 af prøver efter § 13, stk. 5, og ejeren (brugeren) af en besætning at afholde  

 udgifterne ved udtagningen, indsendelse og undersøgelse af prøver efter § 15,  

 stk. 1 og 3.
 § 21.  Efter § 18 i lov nr. 156 af 14. april 1920  

 straffes overtrædelse af bestemmelserne i § 2, stk. 1, § 8, § 9, § 10, stk. 1  

 og 2, § 11, stk. 2 og 3, § 12, § 13, stk. 1, 3, 4 og 5, § 14, stk. 1, § 15,  

 stk. 1 og stk. 3-6, § 16 og § 17 eller de i henhold til denne bekendtgørelse  

 givne forskrifter med bøde, medmindre højere straf er forskyldt efter den  

 øvrige lovgivning.
 § 22.  Bekendtgørelsen træder i kraft den 1. februar  

 1988.
 Stk. 2.  Bekendtgørelse nr. 166 af 25. april 1985 om  

 Aujeszky's sygdom som ændret ved bekendtgørelse nr. 185 af 3. april 1986  

 ophæves.
