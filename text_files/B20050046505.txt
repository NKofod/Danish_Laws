Bekendtgørelse  

 om parkeringskort for personer med handicap I medfør af § 88 a, § 118, stk. 8, og § 134  

 b i færdselsloven, jf. lovbekendtgørelse nr. 712 af 2. august 2001, som  

 ændret  

 ved lov nr. 432 af 10. juni 2003, lov nr. 267 af 21. april 2004 og lov nr.  

 473  

 af 9. juni 2004, fastsættes:
 Udstedelse og fornyelse af parkeringskort mv.
 § 1.  

  

 Et parkeringskort er et særligt  

 kort, som udstedes til personer med handicap, der opfylder betingelserne i  

 § 6. Parkeringskort er udformet i overensstemmelse med reglerne i  

 bilaget.
 Stk. 2.  

  

 Parkeringskortet er dokumentation for, at indehaveren er omfattet af de  

 parkeringslempelser, der følger af § 11. Parkeringskort erstatter de  

 tidligere  

 invalideskilte, jf. § 18.
 § 2.  

  

 Ansøgning om udstedelse eller  

 fornyelse af parkeringskort indgives til Invalideorganisationernes  

 Brugerservice, som afgør, hvorvidt ansøgningen skal imødekommes.
 Stk. 2.  

  

 Reglerne i forvaltningsloven  

 finder anvendelse ved Invalideorganisationernes Brugerservices behandling af  

 ansøgninger  

 om tildeling af parkeringskort.
Stk. 3.  

  

 I en ansøgningssag, hvor  

 Invalideorganisationernes Brugerservice  

 mundtligt modtager oplysninger  

 vedrørende sagens faktiske omstændigheder, der er af betydning for sagens  

 afgørelse, eller på anden måde er bekendt med sådanne oplysninger, skal  

 Invalideorganisationernes Brugerservice gøre notat om indholdet af  

 oplysningerne.
Det gælder dog ikke, såfremt oplysningerne i øvrigt fremgår af  

 sagens dokumenter.
 Stk. 4.  

  

 En  

 afgørelse truffet af Invalideorganisationernes Brugerservice i henhold til  

 denne  

 bekendtgørelse kan påklages til Rigspolitichefen.
 Stk. 5.  

  

 Rigspolitichefens  

 afgørelser kan ikke indbringes for Justitsministeriet.
 § 3.  

  

 Til brug for ansøgningen anvendes  

 et særligt ansøgningsskema, der er godkendt af Rigspolitichefen.  

 Ansøgningsskemaet rekvireres hos Invalideorganisationernes Brugerservice.
Stk. 2.  

  

 Ansøgningen  

 skal vedlægges et vellignende fotografi (portrætbillede uden hovedbeklædning,  

 jf. dog stk. 3) i størrelse 35 x  

 45  

 mm.
Fotografiet skal være holdbart, egnet til  

 indscanning og uden stempler, huller eller andre beskadigelser.
 Stk. 3.  

  

 Invalideorganisationernes  

 Brugerservice kan tillade, at ansøgeren bærer hovedbeklædning på det i  

 stk. 2 nævnte fotografi, hvis ansøgeren af religiøse grunde anmoder  

 herom.
 Stk. 4.  

  

 Når en  

 afgørelse om udstedelse af parkeringskort skal træffes i henhold til  

 § 6,  

 stk. 3, skal der på ansøgningsskemaet af ansøgerens sædvanligt benyttede  

 læge afgives en erklæring om ansøgerens helbredsmæssige forhold.
 Stk. 5.  

  

 Invalideorganisationernes Brugerservice kan kræve yderligere helbredsmæssige  

 oplysninger, herunder at ansøgeren gennemgår supplerende lægelige  

 undersøgelser.
 Stk. 6.  

  

 Ansøgeren  

 betaler de udgifter, der er forbundet med fremskaffelse af de i stk. 4  

 og 5  

 nævnte lægelige oplysninger.
 § 4.  

  

 Invalideorganisationernes  

 Brugerservice kan i forbindelse med behandling og afgørelse af sager om  

 udstedelse af parkeringskort foretage edb-behandling i henhold til  

 sikkerhedsbestemmelser fastsat af Rigspolitichefen.
 § 5.  

  

 Parkeringskort udstedes eller  

 fornyes med gyldighed for 10 år, jf. dog stk. 2.
 Stk. 2.  

  

 Hvis der  

 foreligger oplysninger om helbredsmæssige forhold eller omstændigheder i  

 øvrigt, der giver grundlag for at antage, at betingelserne for udstedelse af  

 parkeringskort bortfalder inden for 10 år fra udstedelsen eller fornyelsen,  

 kan  

 der fastsættes en kortere gyldighedstid end den i stk. 1 nævnte.
 Betingelser for udstedelse og fornyelse af  

 parkeringskort mv.
 § 6.  

  

 Parkeringskort udstedes og  

 fornyes til personer, som opfylder betingelserne for støtte til køb af bil i  

 henhold til servicelovens bestemmelser eller regler fastsat i medfør heraf.
 Stk. 2.  

  

 Parkeringskort udstedes og fornyes endvidere til personer, som er godkendt  

 til  

 at deltage i den individuelle handicapkørsel for svært bevægelseshæmmede, som  

 er etableret som fritidskørsel.
Stk. 3.  

  

 Herudover udstedes og fornyes  

 parkeringskort til personer med stærkt reduceret gangdistance, varig  

 nedsættelse af funktionsevnen eller lignende helbredsmæssige forhold, der i  

 væsentlig  

 grad forringer eller vanskeliggør 1)  

 	  

 evnen til at færdes, 2)  

 	  

 muligheden for at  

 opnå eller fastholde et arbejde, eller 3)  

 	  

 muligheden for at  

 gennemføre en uddannelse.
 Stk. 4.  

  

 Skal ansøgeren ikke selv være  

 fører af et motorkøretøj, udstedes og fornyes parkeringskort kun, såfremt  

 ansøgerens  

 helbredsmæssige forhold og omstændighederne i øvrigt i særlig grad taler  

 herfor.
 § 7.  

  

 Parkeringskort må kun anvendes i  

 forbindelse med befordring af indehaveren af parkeringskortet.
 Stk. 2.  

  

 Et parkeringskort må ikke  

 overdrages til andre.
 § 8.  

  

 Ændring af bopæl for kortets  

 indehaver skal meddeles Invalideorganisationernes Brugerservice.
 § 9.  

  

 Såfremt en person ikke længere opfylder de betingelser, som var grundlaget  

 for  

 udstedelsen eller fornyelsen af et parkeringskort, skal kortet tilbageleveres  

 til Invalideorganisationernes Brugerservice.
Parkeringslempelser § 10.  

  

 Når et parkeringskort anvendes,  

 skal det være anbragt inden for forruden med kortets forside klart synlig for  

 kontrol.
 § 11.  

  

 Et  

 motorkøretøj, der er forsynet med et parkeringskort, jf. § 10, kan  

 parkeres:
1)  

 	  

 Indtil 15 minutter på a)  

 	  

 steder hvor alene af-  

 og pålæsning er tilladt, b)  

 	  

 steder med  

 parkeringsforbud, c)  

 	  

 gågader, i det omfang  

 ærindekørsel er tilladt.
 2)  

 	  

 Indtil 1 time på  

 steder, hvor 15 eller 30 minutters parkering er tilladt.
3)  

 	  

 Tidsubegrænset på  

 steder, hvor a)  

 	  

 1, 2 eller 3 timers  

 parkering er tilladt, b)  

 	  

 der er opstillet  

 billetautomater (parkometer eller parkomat), såfremt der ved ankomsten  

 betales  

 maksimumsbeløb, medmindre der ved lokal bekendtgørelse er fastsat bestemmelse  

 om lavere eller ingen betaling.
 Stk. 2.  

  

 De i  

 stk. 1, nr. 3, nævnte parkeringslempelser finder ikke anvendelse ved  

 parkering i  

 parkeringsbåse  

 mv. forbeholdt personer  

 med parkeringskort, hvor det ved skiltning ved den pågældende  

 parkeringsbås  

 mv. er fastsat, at parkering kun må ske for  

 en tidsbegrænset periode.
 § 12.  

  

 De  

 i § 11, stk. 1, nr. 1 og 2, nævnte parkeringslempelser medfører  

 ikke  

 indskrænkning af pligten til at anvende påbudt parkeringsskive.
 Stk. 2.  

  

 Den i  

 § 11, stk. 1, nr. 3, litra b, nævnte parkeringslempelse medfører  

 ikke  

 indskrænkning af pligten til at anvende parkeringsbillet, såfremt dette er  

 foreskrevet.
 Stk. 3.  

  

 De i  

 § 11 nævnte parkeringslempelser medfører ikke indskrænkning af pligten  

 til  

 at efterkomme standsningsforbud.
 § 13.  

  

 Reglerne i §§ 11 og 12 gælder tilsvarende for:
 1)  

 	  

 Indehavere af et  

 udenlandsk parkeringskort af den i bilaget nævnte fællesskabsmodel, når  

 parkeringskortet  

 er udstedt i et land, der er medlem af Den Europæiske Union.
 2)  

 	  

 Indehavere af et  

 udenlandsk parkeringskort, som er udstedt i et land, der ikke er medlem af  

 Den  

 Europæiske Union, såfremt kortet er forsynet med det internationale  

 kørestolssymbol.
 § 14.  

  

 En  

 person med bopæl i Danmark må ikke anvende et i udlandet udstedt  

 parkeringskort  

 i et køretøj, der er registreret her i landet.
 § 15.  

  

 Hvor en person med parkeringskort har et særligt parkeringsbehov, f.eks. ved  

 bopæl eller arbejdsplads, kan ansøgning om afmærket parkeringsbås indgives  

 til  

 kommunen.
 Stk. 2.  

  

 Såfremt der  

 for en person med parkeringskort opstår behov for en enkelt langvarig  

 parkering,  

 kan henvendelse herom rettes til kommunen.
Betaling for udstedelse og fornyelse af parkeringskort § 16.  

  

 For udstedelse af parkeringskort betales 425 kr.
 Stk. 2.  

  

 For  

 fornyelse af parkeringskort betales 250 kr.
 Stk. 3.  

  

 Ved  

 udstedelse som følge af bortkomst eller som følge af, at indehaveren i øvrigt  

 anmoder om udskiftning af parkeringskort betales 250 kr.
Straf § 17.  

  

 Med bøde straffes den, der overtræder § 7, § 9 og § 14 eller  

 tilsidesætter  

 vilkår for udstedelse af parkeringskort i henhold til denne bekendtgørelse  

 eller  

 undlader at efterkomme forbud eller påbud, der er meddelt i henhold til denne  

 bekendtgørelse.
Ikrafttrædelse og overgangsbestemmelser § 18.  

  

 Bekendtgørelsen træder i kraft den 1. juli 2005.
 Stk. 2.  

  

 Ansøgninger  

 om parkeringskort omfattet af § 2, som er modtaget af  

 Invalideorganisationernes  

 Brugerservice senest den 30. juni 2005, behandles efter de hidtil gældende  

 regler.
 Stk. 3.  

  

 Færdselsstyrelsens  

 bekendtgørelse nr. 1074 af 7. december 2000 om parkeringskort (invalideskilt)  

 for personer med handicap og om parkeringslempelser for personer med  

 parkeringskort  

 (invalideskilt) ophæves.
Stk. 4.  

  

 Parkeringskort  

 og invalideskilte udstedt før denne bekendtgørelses ikrafttræden er omfattet  

 af  

 bekendtgørelsen.
Parkeringskort og invalideskilte udstedt før denne  

 bekendtgørelses  

 ikrafttræden forbliver gyldige i henhold til de vilkår, hvorunder de er  

 udstedt.
Justitsministeriet, den 8. juni 2005 Lene Espersen /Michael Højer Bilag 1 Bestemmelser om fællesskabsmodellen for  

 parkeringskort for personer med handicap 1. Parkeringskortets udformning Parkeringskortet skal have en længde på  

 106 mm  

 og en bredde på  

 148 mm.
 Parkeringskortet skal være udformet med lyseblå baggrund.  

 Dog skal feltet under det internationale kørestolssymbol være udformet med  

 mørkeblå baggrund.
 Parkeringskortet skal være overtrukket med kunststoffolie  

 (laminat), bortset fra den linie på kortets bagside, hvorpå indehaveren skal  

 underskrive.
 Parkeringskortet består af en forside og en bagside, der  

 begge er opdelt vertikalt i to halvdele.
2. Parkeringskortets indhold 2.1. Forsidens venstre halvdel Forsidens venstre halvdel indeholder følgende:
1)  

 	  

 det internationale  

 kørestolssymbol i hvidt på mørkeblå baggrund, 2)  

 	  

 parkeringskortets  

 udløbsdato, 3)  

 	  

 parkeringskortets  

 serienummer, og 4)  

 	  

 den udstedende  

 organisations navn og stempel.
2.2. Forsidens højre halvdel Forsidens højre halvdel indeholder følgende:
 1)  

 	  

 Øverst anføres på  

 dansk påtegningen »Parkeringskort for personer med handicap« udført med store  

 bogstaver.
 2)  

 	  

 I midten anføres på  

 Den Europæiske Unions øvrige sprog påtegningen »Parkeringskort« udført med  

 små  

 bogstaver.
 3)  

 	  

 Nederst anføres på  

 dansk påtegningen »De Europæiske Fællesskabers model« udført med store  

 bogstaver.
 Som baggrund på forsidens højre halvdel anføres påtegningen  

 »Danmark« i hvidt omgivet at symbolet for Den Europæiske Union (12 stjerner i  

 ring) udført i hvidt.
2.3. Bagsidens venstre halvdel Bagsidens venstre halvdel indeholder følgende:
1)  

 	  

 Indehaverens  

 efternavn, 2)  

 	  

 indehaverens  

 fornavn(e), 3)  

 	  

 indehaverens  

 underskrift, og 4)  

 	  

 et fotografi af  

 indehaveren.
2.4. Bagsidens højre halvdel Bagsidens højre halvdel indeholder følgende:
