Meddelelse om køretøjers  

 indretning og udstyr mv. nr. 1787  

 Godkendelse af højrestyrede biler til kørsel på danske  

 grænsenummerplader Efter gældende regler skal en fabriksny,  

 EF-typegodkendt, højrestyret bil, der ønskes registreret  

 på grænsenummerplader, til syn, da bilen ikke opfylder de danske  

 krav til køretøjers indretning og udstyr.
 Eftersom kravet om syn af EF-typegodkendte biler i visse  

 tilfælde kan virke urimeligt, tillader Færdselsstyrelsen herved,  

 at fabriksnye, højrestyrede, EF-typegodkendte biler, der ønskes  

 registreret på danske grænsenummerplader, kan registreres uden  

 forudgående syn.
 Det er en betingelse, at fabrikantens repræsentant  

 på typeattestens rubrik "Foretagne ændringer" afkrydser i  

 krydsfeltet og tilføjer: "Højrestyret bil". Dermed har  

 repræsentanten tillige erklæret, at bilen også er forsynet  

 med spejl i venstre side.
 Derudover skal forhandleren krydse i det tilsvarende  

 "forhandlerfelt" i rubrikken "Foretagne ændringer", og forhandleren har  

 dermed tillige erklæret, at den asymmetriske del af bilens  

 nærlyslygter er dækket.
