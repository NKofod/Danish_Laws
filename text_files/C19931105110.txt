Kriminalforsorgens tjenestesteder 1. Vedlagt fremsendes vejledning om retningslinier for samarbejde  

 mellem Arbejdsskadestyrelsen, forsikringsselskaber og kommuner m.fl. med  

 henblik på koordinering af hjælpeforanstaltninger for de arbejdsskadede til  

 orientering.
Som bilag 1 i vejledningen er lov om forsikring mod følger af  

 arbejdsskade optrykt.
Loven, som afløser lov om arbejdsskadeforsikring,  

 trådte i kraft den 1. januar 1993.
2. Der vedlægges endvidere et eksemplar af Kongelig anordning nr.  

 137 af 24. marts 1993 om erstatning til indsatte i kriminalforsorgens  

 institutioner for følger af ulykkestilfælde m.v.
Anordningen afløser Kongelig  

 anordning nr. 514 af 11. oktober 1978, som konsekvens af ikrafttrædelse af  

 lov om forsikring mod følger af arbejdsskade.
 Anordningen vil blive optaget i Kriminalforsorgens Cirkulæresamling  

 (H-1-5).
3. I medfør af lovens § 53 har socialministeren fastsat regler om  

 betaling for Arbejdsskadestyrelsens administration af de forhold, som er  

 omfattet af loven.
Efter disse regler beregnes betalingen på grundlag af en  

 takst pr. anmeldt sag.
For kriminalforsorgens vedkommende anvendes disse  

 takster for skadeanmeldelser såvel vedrørende ansatte som indsatte.
 Taksterne er for finansåret 1993 fastsat til følgende:
 Udgifterne skal afholdes af tjenestestedernes rådighedsbevilling.
 4. Det henstilles, at tjenestestederne i hvert enkelt tilfælde  

 påser, at lovens betingelser for anmeldelse er opfyldt, før der indsendes  

 skema til Arbejdsskadestyrelsen.
Der bør ved alle tilfælde af ulykke/tilskadekomst udfærdiges en intern  

 rapport om tilfældet.
Navnlig bør der i situationer, hvor institutionen  

 skønner, at der ikke bør indgives anmeldelse til Arbejdsskadestyrelsen,  

 udfærdiges udførlig rapport om tilfældet svarende til de oplysninger, der  

 normalt gives ved anmeldelse til Arbejdsskadestyrelsen.
Arbejdsskadestyrelsen har til brug for anmeldelserne udarbejdet et nyt  

 blanketsæt.
Blanketterne kan rekvireres hos styrelsen på tlf. 39 17 77 00.
 5. I alle tilfælde, hvor der sker anmeldelse til  

 Arbejdsskadestyrelsen, bedes direktoratet underrettet ved genpart af  

 anmeldelsen.
 6. Direktoratets skrivelse af 8. november 1978 vedrørende Kongelig  

 anordning nr. 514 af 11. oktober 1978 ophæves.
 E.B.
