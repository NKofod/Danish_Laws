Spaltning OFFENTLIGGØRELSE Spaltning i grenkravet i egne aktier i vilkår LR af 22. februar 2000, 99/00-4314-1099 Reference FUL § 15 a LV 1999 S.D.2.6.2 A A/S ønsker en gren af selskabets virksomhed  

 udspaltet ved en skattefri spaltning, og således at A A/S ikke  

 ophører ved spaltningen.
A A/S ejer en post egne aktier.
En mindre del af denne  

 post ønskes ved grenspaltningen overført til det modtagende  

 selskab.
I det modtagende selskab skal denne post alene anvendes til at  

 opfylde selskabets forpligtelser overfor de medarbejdere, der ved spaltningen  

 følger med over i det modtagende selskab.
Visse medarbejdere er  

 tildelt aktiekøberetter, og den post egne aktier, der ønskes  

 udspaltet, skal anvendes til opfyldelse af medarbejdernes rettigheder i  

 henhold til aktiekøberetterne.
 Uanset at den udspaltede post egne aktier alene skal  

 anvendes til at opfylde forpligtelser over for medarbejdere i det modtagende  

 selskab,  finder Told- og Skattestyrelsen ikke, at posten egne aktier er en  

 del af den gren, der udspaltes til det modtagende selskab.
Der er tale om børsnoterede aktier i det  

 indskydende selskab A A/S, og i kraft heraf kan aktierne ikke tilhøre  

 grenen, der tilgår det modtagende selskab.
De aktiver og passiver, der  

 overføres til det modtagende selskab, er netop dem, som  

 vedrører den udspaltede gren.
I konsekvens heraf kan aktier i det  

 indskydende selskab ikke vedrøre den udspaltede gren.
Ifølge fast praksis kan og skal kun aktier, der  

 tilhører den udskilte gren, følge med over i det modtagende  

 selskab.
Styrelsen finder ikke, at de af ansøgeren anførte  

 argumenter er tilstrækkelige til at ændre på denne faste  

 praksis.
 Ligningsrådet tiltrådte Told- og  

 Skattestyrelsens indstilling.
