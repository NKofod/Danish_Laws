Resumé Et medlem af S.I.D. fik standset udbetalingen af sine  

 sygedagpenge fordi han ikke mødte op til et møde i kommunen.
Der var efter de lægelige vurderinger ingen tvivl om at den  

 pågældende var syg og ude at stand til at arbejde.
Efter medlemmets  

 forklaringer mødte han bl.a. ikke op fordi han var rejst på besøg i en anden  

 by  

 - og han havde en aftale med kommunen om først at rette henvendelse senere.
Ombudsmanden mente ikke der var hjemmel i myndighedernes retsgrundlag  

 til at standse sygedagpengene.
Standsningen var heller ikke i  

 overensstemmelse  

 med det almindelige princip om proportionalitet. (J.nr. 1996-0489-025).
Standsning af sygedagpenge S.I.D. klagede til mig på et  

 medlems vegne, og den 17. marts 1998 skrev jeg følgende:
Jeg har færdigbehandlet A's  

 sag, og jeg har kritiseret Dagpengeudvalget for at det - uden at kende  

 årsagen  

 til at Esbjerg Kommune skiftede opfattelse med hensyn til indkaldelse af A -  

 stadfæstede afgørelsen om bortfald af dagpengeretten.
Jeg er ikke enig i  

 udvalgets fortolkning af de bestemmelser i dagpengeloven som myndighederne  

 har  

 henvist til som hjemmel for afgørelsen.
Jeg mener ikke dagpengeloven med  

 tilhørende bekendtgørelser indeholder hjemmel til at standse udbetaling af  

 dagpenge til A.
Jeg mener i øvrigt heller ikke at almindelige  

 forvaltningsretlige grundsætninger kan begrunde en sådan reaktion over for  

 Deres medlem.
Jeg har bedt udvalget om at genoverveje afgørelsen og herunder  

 inddrage de synspunkter jeg har fremlagt, og meddele mig resultatet.
Som De vil se, har jeg lagt  

 vægt på nogle andre aspekter i sagen end dem De især har peget på i klagen  

 til  

 myndighederne og i klagen til mig.
Jeg har ikke taget særskilt stilling til  

 de  

 forhold De har peget på.
 Om min bedømmelse af sagen  

 henviser jeg i øvrigt til afsnittet "Ombudsmandens udtalelse".
Som sagen ligger oplyst for  

 mig nu, kan forløbet i hovedtræk gengives således: A sygemeldes den 27. marts  

 1995. Han følger kommunens anvisninger om møder etc. frem til den 26. juni  

 1995. Den 22. juni 1995 indkaldes A til et møde i kommunen, og den 28. juni  

 1995 indkaldes A til at møde senest fredag den 30. juni 1995. Dette brev har  

 De  

 vedlagt i henvendelsen til mig.
A møder ikke op og har selv herom bl.a.  

 forklaret  

 at han dels glemte at tømme sin postkasse, dels var i Ribe med nogle gæster  

 og  

 derfor ikke havde læst kommunens breve.
Kommunen stopper dagpengene under  

 henvisning til dagpengelovens §§ 8 og 24. Myndighederne mener her at have  

 hjemmel til at stoppe dagpengeudbetaling hvis dagpengemodtageren uden  

 fyldestgørende grund undlader at efterkomme kommunens anmodning om en  

 henvendelse.
A møder op tre dage senere (efter den mellemliggende weekend) i  

 kommunen, men får her at vide at sagen er stoppet og ikke kan genoptages.
A  

 klager til Dagpengeudvalget, og inden udvalget træffer afgørelse i sagen,  

 meddeler læge B uopfordret udvalget den 4. januar 1996 at A blev  

 by-pass-opereret i oktober 1995 (to blodpropper i hjertet i foråret 1995), og  

 at han ikke opfylder kriterierne for at få overgangsydelse.
Dagpengeperioden  

 er ikke lang nok på grund af standsningen af dagpengene.
 A var med andre ord syg under  

 hele forløbet.
Om baggrunden for mødet  

 indeholder Esbjerg Kommunes journalark ingen oplysninger.
Kommunens  

 indkaldelse  

 af 22. juni 1995 findes ikke i de akter jeg har fået tilsendt.
Da hverken  

 Esbjerg Kommune eller Dagpengeudvalget har oplyst andet, må jeg gå ud fra at  

 indkaldelsen til A af 22. juni 1995 heller ikke indeholder oplysninger om  

 hvorfor kommunen skiftede opfattelse og besluttede at indkalde ham med kort  

 varsel.
Det eneste der er noteret i journalarket, er en oplysning om at det  

 var o.k. med fortsat udbetaling af dagpenge, og at det var aftalt med A at  

 han  

 selv rettede henvendelse efter den forestående hospitalsindlæggelse.
På min opfordring svarede  

 Esbjerg Kommune at grundlaget for at indkalde A til et nyt møde var at få  

 afklaret om hospitalsindlæggelsen var overstået, og derefter indhente  

 journaloplysninger fra hospitalet.
Oplysningen om indlæggelsen kunne kommunen  

 også have forsøgt at få ved f.eks. at rette henvendelse direkte til  

 hospitalet  

 eller til A's læge.
Dagpengeudvalget har ikke  

 søgt at afklare begrundelsen for kommunens beslutning om at indkalde A i  

 strid  

 med journalarkets oplysninger om anden aftale.
Udvalget har herom svaret mig  

 at  

 udvalget "ikke (har) fundet anledning til at betvivle, at kommunen den  

 22. juni 1995 havde behov for dagpengemodtagerens medvirken til belysning af  

 den aktuelle situation til brug for stillingtagen til det videre  

 forløb",  

 og at "det ... i så fald ikke (er) Udvalgets praksis at tage kommunens  

 vurdering  

 af dette forhold op til egentlig vurdering". Det er især med  

 udgangspunkt  

 i dette forhold at jeg mener der er grundlag for at kritisere  

 Dagpengeudvalget  

 - at udvalget med andre ord ikke sørgede for at afklare og inddrage Esbjerg  

 Kommunes behov for at indkalde A (der notorisk må have været syg på det  

 pågældende tidspunkt), med den virkning at manglende fremmøde medførte  

 permanent standsning af dagpengene.
 Jeg er ikke enig i udvalgets  

 fortolkning af bestemmelserne i lovens §§ 8 og 24. Jeg mener ikke at der  

 efter  

 loven (eller efter de forvaltningsretlige grundsætninger i øvrigt) er hjemmel  

 til at standse udbetalingen af dagpengene i A's sag.
 Mere detaljeret fremgår det i  

 øvrigt af sagen at A's sag blev fremlagt på et teammøde i kommunen den 11.  

 maj  

 1995. Det blev besluttet at indkalde A til et møde efter en undersøgelse der  

 skulle finde sted den 24. maj 1995. Den 2. juni 1995 noterede kommunen i  

 referatarket at A havde henvendt sig og oplyst at han havde været til  

 undersøgelse den 26. maj og 2. juni  

 1995.  

 A  

 fik fire slags hjertemedicin og afventede indkaldelse  

 til ny undersøgelse hvortil der var knyttet en indlæggelse på tre-fire dage.  

 A  

 ville give besked når han havde fået sin indkaldelse.
 A's sag var på et nyt  

 teammøde den 8. juni 1995. Kommunen noterede bl.a. følgende om konklusionen  

 på  

 mødet:
 "...
O.K. med fortsat udbetaling.  

 Tal med sikr. om at give besked hertil når han har været indlagt.
Efter  

 indlæggelsen skal der indhentes journaloplysninger fra med.afd.
Not uge 25/960." I et  

 "bankbrev"/dagpengeudbetalingsbilag af 22. juni 1995, som ikke  

 findes  

 i de akter jeg har modtaget, blev A imidlertid bedt om at rette henvendelse  

 til  

 kommunen "mandag eller tirsdag i denne uge", og den 28. juni 1995  

 sendte kommunen A følgende brev:
 "På det  

 dagpengeudbetalingsbilag/brev De modtog i sidste uge, anmodede vi Dem om at  

 rette henvendelse hertil mandag eller tirsdag i denne uge.
 De har ikke rettet  

 henvendelse.
 I den anledning gør vi  

 opmærksom på, at retten til dagpenge bortfalder fra fredag (den 30. juni  

 1995,  

 min bemærkning) i denne uge, hvis De ikke retter henvendelse senest på dette  

 tidspunkt, jævnfør dagpengelovens § 8 og § 24.
 Denne afgørelse kan  

 indbringes for Dagpengeudvalget,  

  

 inden 4  

 uger  

  

 efter modtagelsen af denne  

 afgørelse.
Klagen skal dog sendes til  

 social- og sundhedsforvaltningens områdekontor.
Adressen står øverst på dette  

 brev.
Hvis De har indsendt  

 raskmelding, bedes De se bort fra denne henvendelse." I referatarket noteres under  

 datoen 3. juli 1995:
 "03.07.95. Sagen kørt ud  

 med sidste beregningsdag 29.06.95, idet sikr. ikke har rettet henvendelse på  

 meddelelse på bankbrev den 22.06.95 om at rette henvendelse mandag eller  

 tirsdag i uge 26. Er derfor tilskrevet den 28.06.95 om at rette henvendelse  

 senest fredag den 30.06.95, hvilket sikr. ikke gør, og sagen køres ud p.g.a.  

 manglende medvirken....
s.d.
Sikr. henvender sig.
Til  

 spørgsmålet om, hvorfor han ikke har rettet henvendelse i fredags, oplyser  

 sikr. at han var i Ribe sammen med nogle gæster.
Sikr. er orienteret om at  

 sagen er stoppet og ikke kan genoptages, hvilket sikr. kan anke til  

 dagpengeudvalget, hvilket fremgår af skrivelsen af 28.06.95." Kommunen fastholdt sin  

 afgørelse i forbindelse med en genvurdering den 11. juli 1995, og sagen blev  

 sendt til Dagpengeudvalget samme dag.
I referatarket under datoen den 11.  

 juli  

 1995 noterede kommunen bl.a.:
Sikr. har "den 05.07.95... rettet henvendelse til en socialrådgiver i  

 forvaltningen p.g.a. stop af  

 dagpenge, og har til socialrådgiveren oplyst, at han ikke havde læst teksten  

 på dagpengeopgørelsen den 22.06.95. Vedr. brevet af 28.06.95 har sikr.  

 afgivet  

 2 forklaringer på, hvorfor han ikke har rettet henvendelse. ..." Den 4. januar 1996 modtog  

 Dagpengeudvalget følgende brev fra læge B:
 "...
I anledning af nævnte ankesag  

 kan jeg til sagens oplysning tilføje, at (A) i oktober 1995 blev by-pass  

 opereret for sin hjertelidelse.
I foråret 1995 havde han 2 blodpropper i  

 hjertet, og han var således sygemeldt, da socialforvaltningen i slutningen af  

 juni satte ham på kontanthjælp.
Han ønsker nu at få overgangsydelse, men har  

 ikke dagpenge-tid nok til at opfylde kriteriet herfor, dersom perioden fra  

 ultimo juni til raskmelding den 20.12.95 ikke tæller med.
..." Den 15. februar 1996 traf  

 Dagpengeudvalget afgørelse i sagen.
Udvalget stadfæstede Esbjerg Kommunes  

 afgørelse således:
 "...
 De havde den 3. juli 1995  

 ikke mere ret til dagpenge fra kommunen, idet det ved Deres undladelse af at  

 efterkomme kommunens anmodning om en henvendelse mandag den 26. eller tirsdag  

 den 27. juni 1995 eller allersenest  

  

 fredag  

 den 28. juni  

  

 1995, anses for godtgjort, at De ikke har villet medvirke til  

 hensigtsmæssige foranstaltninger for at genvinde erhvervsevnen, jf.  

 dagpengelovens § 8, stk. 1.
 Dagpengeudvalget har ved  

 afgørelsen lagt vægt på, at De torsdag den 22. juni 1995 skriftligt er  

 anmodet  

 om at rette henvendelse til kommunen senest mandag den 26. eller  

  

 tirsdag den 29. juni  

  

 og på, at De igen  

 er anmodet ved brev af onsdag den 28. juni 1995 om at rette henvendelse  

 senest fredag  

 den 30. juni 1995, samt på at De ved disse anmodninger er orienteret om, at  

 manglende henvendelse vil medføre bortfald af dagpengeretten.
 Dagpengeudvalget tiltræder  

 således kommunens afgørelse.
 Opmærksomheden henledes på,  

 at Dagpengeudvalgets afgørelse er endelig og ikke kan indbringes for anden  

 administrativ myndighed.
..." (Mine fremhævelser af datoer  

 som er fejlagtigt angivet).
De klagede hertil den 22.  

 februar 1996. I klagen fremhævede De især de tidsfrister kommunen satte for  

 A's  

 henvendelse og hans sprogvanskeligheder, og at myndighederne i afgørelserne  

 ikke har taget behørigt hensyn til disse forhold.
Den 10. april 1996 bad jeg  

 Dagpengeudvalget og Esbjerg Kommune om udtalelser.
 Esbjerg Kommune svarede den  

 8. maj 1996 følgende:
 "...
(A) blev sygemeldt 27.03.95  

 og da pgl. den 08.05.95 henvender sig vedr. opfølgning af sygedagpengesagen,  

 oplyser han ikke noget om, at han hverken kan læse eller forstå dansk, ej  

 heller at henvendelse skal ske til egen læge og ikke ham personligt.  

 Opfølgning  

 af dagpengesagen er foregået uden sprogproblemer.
Pgl. har henvendt sig alene  

 uden tolk.
(A) henvender sig 03.07.95,  

 hvor dagpengeudbetalingen er stoppet.
Oplyser, at årsagen til at han ikke har  

 rettet henvendelse er, at han var i Ribe med nogle gæster.
Den 05.07.95  

 henvender pgl. sig til en socialrådgiver i forvaltningen, hvor han giver 2  

 forklaringer til, hvorfor han ikke retter henvendelse på skrivelse af  

 28.06.95.  

 Oplyser ikke noget om, at årsagen skulle være sprogproblemer.
..." Dagpengeudvalget svarede den  

 2. juli 1996 følgende:
 "...
 Dagpengeudvalget traf i møde  

 den 2. februar 1996 afgørelse om, at (A) ikke var berettiget til sygedagpenge  

 efter den 3. juli 1995, idet det ansås for godtgjort, at han ikke ville  

 medvirke til hensigtsmæssige foranstaltninger herunder kommunens lovpligtige  

 opfølgning af sagen i henhold til dagpengelovens § 24 sammenholdt med § 53,  

 stk. 1 i Socialministeriets bekendtgørelse nr. 701 af 22. juli 1994.
 Dagpengeudvalget lagde ved  

 afgørelsen vægt på, at (A) kort forinden var gjort opmærksom på, at  

 udeblivelse  

 i forbindelse med kommunens indkaldelse til møde ville blive betragtet som  

 nægtelse af at medvirke og at dagpengeretten i så tilfælde ville bortfalde.
I klagen til Ombudsmanden har  

 S.I.D.
Esbjerg anført, at foreningen finder det kritisabelt, at (A)'s  

 oplysninger om, at han ikke er i stand til at læse eller skrive dansk ikke er  

 tillagt betydning ved sagens afgørelse.
 Dagpengeudvalget fandt, at  

 (A) ved de 2 forudgående fremmøder har vist, at han var i stand til at gøre  

 sig  

 fuldt ud bekendt med brevenes indhold herunder vigtigheden af rettidig, at  

 kontakte kommunen og derefter rettidig er mødt op i kommunen.
Dagpengeudvalget går, ligesom  

 kommunen ud fra, at han udfra sin viden om vigtigheden af, at kontakte  

 kommunen  

 skaffer sig sikker viden om hele indholdet i ethvert brev fra kommunen, især  

 når der i brevet er en tekst, der ikke var i det foregående brev af samme  

 slags.
Dagpengeudvalget finder derfor ingen anledning til, at tillægge det  

 nogen betydning, at anmodningen blot var en del af et brev, der samtidig var  

 et  

 udgiftsbilag.
 Dagpengeudvalget fandt, udfra  

 det forhold at eventuelle sprogproblemer ikke havde voldt problemer i den  

 forløbne dagpengeperiode, og at der tilsyneladende ikke havde været problemer  

 med at forstå den samme meddelelse i brevene af 3. og 31. maj 1995, ikke  

 grundlag for at antage, at sprogproblemer skulle have haft nogen betydning i  

 forbindelse med brevet den 22. juni 1995. Dagpengeudvalget finder derfor at  

 udeblivelsen må anses for at være en bevidst udeblivelse, der kan ligestilles  

 med en nægtelse.
S.I.D.
Esbjerg anfører  

 videre, at foreningen finder det helt uacceptabelt, at (A) den 30. juni 1995  

 modtager et brev fra kommunen om at give møde samme dag.
 I dette tilfælde, hvor  

 kommunen den 22. juni 1995 havde sendt en anmodning med sædvanlig frist til  

 at  

 kontakte kommunen og derefter beslutter, at give (A) en ekstra mulighed for  

 at  

 vise vilje til at medvirke til opfølgningen, finder Dagpengeudvalget ikke  

 anledning til, at kritisere kommunen for at kræve, at han reagerer meget  

 hurtigt på kommunens brev af den 28. juni 1995 senest fredag den 30. juni  

 1995.
 Dagpengeudvalget finder  

 ligeledes ikke at det forhold, at (A) ændrer indstilling i løbet af  

 week‑enden  

 kan give anledning til genoptagelse af udbetalingen, idet retten til dagpenge  

 er bortfaldet ved udeblivelse, jf. dagpengelovens § 8, stk. 1.
 Iøvrigt henvises til vedlagte  

 akter herunder kommunens udtalelse af 8. maj 1996 og social meddelelse  

 SM‑D‑4‑96.
..." Den 30. maj 1997 bad jeg  

 Dagpengeudvalget og Esbjerg Kommune om en supplerende udtalelse i sagen.
Om  

 baggrunden herfor skrev jeg bl.a. følgende:
 "...
 Sagen er sammen med 3 andre  

 sager udsendt i SM D-4-96 om rækkevidden af bestemmelsen i dagpengelovens §  

 8,  

 stk. 1, nr. 1.
 Afgørelsen i den sag som er  

 omtalt i SM D-4-96 under nr. 1 (j.nr. ...) lægger vægt på at lønmodtageren  

 havde afslået at modtage et arbejdstilbud, og gengiver dagpengelovens § 8,  

 stk. 1, nr. 1, således:
'Efter dagpengelovens § 8,  

 stk. 1, nr. 1, bortfalder retten til dagpenge, hvis den sikrede mod lægens og  

 kommunens opfordring hertil nægter at deltage i hensigtsmæssig  

  

 optræning  

  

 (min fremhævelse) for at  

 generhverve arbejdsevnen.' Sag nr. 2 (j.nr. ...) lægger  

 vægt på at lønmodtageren gentagne gange var udeblevet fra møder i forbindelse  

 med iværksættelse af revalidering.
Dagpengelovens § 8, stk. 1, nr. 1,  

 gengives  

 igen således: '... at deltage i hensigtsmæssig  

  

 optræning  

  

 for at generhverve arbejdsevnen' (min fremhævelse).
 I sag nr. 4 (j.nr. ...)  

 gengives bestemmelsen på samme måde, nemlig '... at deltage i hensigtsmæssig  

  

 optræning  

  

 for at generhverve  

 arbejdsevnen' (min fremhævelse).
 Sag nr. 3 (j.nr. ...) som jeg  

 forstår er (A)'s sag, gengives således:
 'Lønmodtageren var syg og  

 indlagt på hospital i dagene 27.-31. marts 1995 på grund af en hjertelidelse.
Ved brev af 3. maj 1995 blev  

 lønmodtageren anmodet om at rette henvendelse til kommunen mandag eller  

 tirsdag  

 i den følgende uge.
Lønmodtageren oplyste her, at han havde været til  

 undersøgelse på sygehuset den 2. maj 1995 og skulle til ny undersøgelse den  

 26.  

 maj.
Den 31. maj 1995 skrev  

 kommunen til lønmodtageren om at henvende sig i kommunen den efterfølgende  

 mandag eller tirsdag.
Allerede om fredagen oplyste lønmodtageren dog, at han  

 ventede på indkaldelse til ny undersøgelse.
 Ved påtegning på bankbrev torsdag  

 den 22. juni 1995 anmodede kommunen på ny lønmodtageren om at rette  

 henvendelse  

 til kommunen den følgende mandag eller tirsdag.
 Efter konstatering af  

 lønmodtagerens manglende henvendelse bad kommunen i brev af 28. juni 1995  

 lønmodtageren om at henvende sig senest fredag den 30. juni 1995.
 Mandag den 3. juli 1995  

 henvendte lønmodtageren sig til kommunen og oplyste, at årsagen til, at han  

 ikke havde henvendt sig om fredagen var, at han ikke havde fået tømt sin  

 postkasse fredag inden kommunens lukketid.
Den 5. juli 1995 oplyste  

 lønmodtageren, at han ikke havde reageret på påtegningen på bankbilaget,  

 fordi  

 han ikke selv kunne læse dansk.
Da han havde regnet med, at der kun var tale  

 om  

 et udbetalingsbilag, havde han ikke fået påtegningen oversat.
Kommunen standsede  

 udbetalingen af dagpenge med sidste udbetalingsdag den 30. juni 1995.' Fremstillingen af sagen giver  

 mig grundlag for at spørge udvalget om hvorfor fremstillingen ikke medtager  

 alle oplysninger fra kommunens referatark.
Jeg tænker her især på den  

 betydning det må have at kommunen den 8. juni 1995 noterede at det var 'O.K.  

 med fortsat udbetaling', og at 'Efter indlæggelsen skal der indhentes  

 journaloplysninger  

 fra med.afd.' Som jeg forstår kommunens  

 referatark havde (A) altså fulgt kommunens anvisninger frem til den 8. juni  

 1995.
 I SM D-4-96, sag 3, gengives  

 dagpengelovens § 8, stk. 1, nr. 1, således:
 '... lønmodtageren ikke havde  

 villet medvirke til hensigtsmæssige  

  

 foranstaltninger  

  

 for  

  

 at genvinde erhvervsevnen  

  

 ' [min  

 fremhævelse].
 Dagpengelovens § 8, stk. 1,  

 nr. 1, er formuleret således, jf. lovbekendtgørelse nr. 549 af 23. juni 1994  

 med senere ændringer:
'  

  

 § 8.  

  

 Retten til dagpenge bortfalder, 1)  

 hvis den sikrede mod  

 lægens opfordring hertil nægter at lade sig indlægge på sygehus eller at  

 modtage  

 nødvendig lægebehandling eller mod lægens og kommunens opfordring at deltage  

 i  

 hensigtsmæssig  

  

 optræning for at generhverve  

 arbejdsevnen  

  

 , eller ... (min fremhævelse).
...' Jeg skal bede  

 Dagpengeudvalget om en nærmere redegørelse for hvorfor bestemmelsen er  

 gengivet  

 anderledes i sag nr. 3 (j.nr. ...), svarende til hvad Dagpengeudvalget har  

 skrevet i udtalelsen af 2. juli 1996 til mig:
'Dagpengeudvalget traf i møde  

 den 2. februar 1996 afgørelse om, at (A) ikke var berettiget til sygedagpenge  

 efter den 3. juli 1995, idet det ansås for godtgjort, at han ikke ville  

 medvirke til hensigtsmæssige  

  

 foranstaltninger  

  

 herunder kommunens lovpligtige opfølgning af sagen i henhold til  

 dagpengelovens  

 § 24 sammenholdt med § 53, stk. 1 i Socialministeriets bekendtgørelse nr. 701  

 af 22. juli 1994 (min fremhævelse).' Hvis gengivelsen i SM D-4-96  

 af sag nr. 3 er udtryk for en udvidende fortolkning af bestemmelsen, beder  

 jeg  

 Dagpengeudvalget om nærmere at redegøre for de retskilder og overvejelser  

 fortolkningen hviler på.
Jeg skal i denne sammenhæng - som min foreløbige  

 iagttagelse - bemærke at formuleringen af dagpengelovens § 24 - og i vidt  

 omfang også kapitel 15 om opfølgning i Socialministeriets bekendtgørelse nr.  

 701 af 22. juli 1994, som Dagpengeudvalget især har henvist til i udtalelsen  

 til mig, umiddelbart for mig at se handler om den pligt kommunen har med  

 lovens  

 ord til at tage 'den sikredes forhold op til vurdering med henblik på, om der  

 er behov for behandling, optræning ...' De oplysninger kommunen har  

 brug for til sin vurdering, kan indhentes fra egen læge, hospitaler osv., og  

 efter § 54 i bekendtgørelse nr. 701 af 22. juli 1994 foretages den fortsatte  

 opfølgning '... efter de retningslinier, der er angivet i §§ 52 og 53, og der  

 indhentes supplerende fyldestgørende lægeerklæring eller anden form for  

 lægelig  

 oplysning'.
 De oplysninger der indhentes  

 i sagen skal efter § 53 i samme bekendtgørelse vurderes af kommunen,  

 eventuelt  

 i samråd med dagpengemodtageren, praktiserende læge, lægekonsulent og  

 arbejdskonsulent.
 På denne baggrund skal jeg  

 bede Dagpengeudvalget redegøre for hvorfor udvalget i sin afgørelse har  

 undladt  

 at inddrage en vurdering af Esbjerg Kommunes behov for at indkalde (A) til et  

 møde tilsyneladende før tiden, og hvor udvalget mener at have hjemmel til at  

 fastslå 'at det forhold, at (A) ændrer indstilling i løbet af week-enden  

 (ikke)  

 kan give anledning til genoptagelse af udbetalingen, idet retten til dagpenge  

 er bortfaldet med udeblivelsen, jf. dagpengelovens § 8, stk. 1'.
 Jeg henviser her til læge  

 (B)'s brev af 4. januar 1996 til Dagpengeudvalget hvoraf fremgår at (A) fik  

 en  

 hjerteoperation i efteråret og først blev raskmeldt den 20. december 1995 -  

 med andre ord var syg under hele forløbet.
 Jeg beder Esbjerg Kommune  

 oplyse hvorfor (A) blev indkaldt til mødet, og om andre måder at oplyse (A)'s  

 sag på eventuelt blev overvejet.
Jeg beder endelig  

 Dagpengeudvalget om at oplyse om udvalgets overvejelser i forbindelse med  

 spørgsmålet om afgørelsen, der jo efter udvalgets opfattelse ikke kan ændres  

 fordi  

 (A) mødte op den 3. juli 1995, opfylder den almindelige forvaltningsretlige  

 grundsætning om proportionalitet, jf. f.eks. ombudsmandens udtalelse i FOB  

 1976, s. 295ff." Esbjerg Kommune svarede den  

 20. juni 1997 følgende:
 "...
 Det er Esbjerg kommunes  

 opfattelse, at ombudsmanden ønsker oplysninger om, hvorfor (A) i bankbrev af  

 den 22.6.1995 blev indkaldt til nyt møde mandag den 26.6.1995 eller tirsdag  

 den  

 27.6.1995 på Områdekontor Sædding, uagtet at det ved møde den 2.6.1995 blev  

 aftalt med (A), at han skulle rette henvendelse til kommunen, når han havde  

 været indlagt.
 Hertil kan oplyses, at  

 Esbjerg kommune efter dagpengelovens §24 har en selvstændig pligt til løbende  

 at tage den sygemeldtes sag op til vurdering med henblik på, om der er behov  

 for behandling, optræning, revalidering m.v.
 Den 8.6.1995 blev sagen  

 forelagt for områdekontorets lægekonsulent, som ønskede (A) indkaldt mandag  

 eller tirsdag i uge 26/1995. Indkaldelsen havde til formål at få afklaret, om  

 hospitalsindlæggelsen var overstået, idet det i bekræftende fald allerede  

 var besluttet efterfølgende at indhente journaloplysninger/epikrise fra  

 hospitalet, til brug for stillingtagen til videre foranstaltninger i sagen.
Esbjerg kommune har ikke  

 yderligere oplysninger til spørgsmålet." Dagpengeudvalget svarede  

 således den 9. september 1997:
 "Indledningsvis kan det  

 bekræftes, at de i Deres brev fremhævede datoer rettelig skulle være fredag  

 den  

 30. juni 1995 og tirsdag den 27. juni 1995.
 De ønsker oplyst, hvorfor  

 fremstillingen ikke medtager alle oplysninger fra kommunens referatark,  

 specielt kommunens notering den 8. juni 1995 om, at det var ok med fortsat  

 udbetaling og at der efter indlæggelsen skulle indhentes journaloplysninger  

 fra  

 med. afdeling.
 Grunden til, at disse  

 oplysninger ikke er medtaget i fremstillingen er, at Dagpengeudvalget finder,  

 at det ved de oplysninger, der er medtaget er tilstrækkeligt tilkendegivet,  

 at  

 (A) havde fulgt kommunens anvisninger frem til den 26. juni 1995, således at  

 yderligere oplysninger forud for denne dato var overflødige og uden betydning  

 for sagen.
 De har videre anmodet om en  

 nærmere redegørelse for, hvorfor bestemmelsen i dagpengelovens § 8, stk. 1,  

 er  

 gengivet anderledes i sag nr. 3 i SM‑D‑4‑96 end i de 3  

 øvrige  

 sager i samme Sociale Meddelelse, idet bestemmelsen i sag nr. 3 er gengivet  

 ved  

 'hensigtsmæssige foranstaltninger for at genvinde erhvervsevnen' og i de 3  

 øvrige sager er gengivet ved 'hensigtsmæssig optræning for at generhverve  

 arbejdsevnen'.
 Det er Dagpengeudvalgets  

 opfattelse, at de nævnte 2 udtryk er synonyme og der er derfor ikke reelt  

 tale  

 om en forskellig gengivelse i de 4 sager og dermed heller ikke tale om en  

 udvidende fortolkning, men det er samtidig Udvalgets opfattelse, at begge  

 udtryk omfatter det forhold, at dagpengemodtageren uden fyldestgørende grund  

 undlader at efterkomme kommunens anmodning om en henvendelse, herunder en  

 ønsket henvendelse i forbindelse med kommunens opfølgning i henhold til  

 dagpengelovens  

 § 24. Det er Dagpengeudvalgets opfattelse, at dagpengelovens § 24 og kapitel  

 15  

 i Socialministeriets bekendtgørelse nr. 701 af 22. juli 1994 udover at give  

 kommuner hjemmel til at kunne indhente oplysninger fra egen læge, hospitaler  

 osv., også giver kommuner adgang til at vælge at anmode dagpengemodtageren om  

 de oplysninger, han måtte være i besiddelse af og at manglende efterkommelse  

 af  

 en sådan anmodning medfører sanktion efter dagpengelovens § 8, stk. 1.
 Dagpengeudvalget har efter  

 praksis anset det for nødvendigt at fortolke denne bestemmelse udvidende,  

 således at dagpengene også bortfalder ved manglende medvirken til forudgående  

 skridt, der kunne føre til én af de foranstaltninger, der direkte er nævnt i  

 bestemmelsen.
 Hvis det var muligt uden  

 konsekvenser at undlade medvirken i den forudgående fase, ville bestemmelsens  

 rækkevidde  

 kunne blive indsnævret i et omfang, der ikke er foreneligt med formålet i  

 dagpengelovens  

 § 24, stk. 1 og § 8, stk. 1.
 De beder endvidere  

 Dagpengeudvalget om at redegøre for, hvorfor Udvalget i sin afgørelse har  

 undladt at inddrage en vurdering af Esbjerg kommunes behov for at indkalde  

 (A)  

 til et møde tilsyneladende før tiden, og hvor Udvalget mener at have hjemmel  

 til at fastslå 'at det forhold, at (A) ændrer indstilling i løbet af  

 week‑enden  

 (ikke) kan give anledning til genoptagelse af udbetalingen, idet retten til  

 dagpenge er bortfaldet med udeblivelsen, jf. dagpengelovens § 8, stk. 1'.
 Dagpengeudvalget har ikke  

 fundet anledning til at betvivle, at kommunen den 22. juni 1995 havde behov  

 for  

 dagpengemodtagerens medvirken til belysning af den aktuelle situation til  

 brug  

 for stillingtagen til det videre forløb, og det er i så fald ikke Udvalgets  

 praksis at tage kommunens vurdering af dette forhold op til egentlig  

 vurdering.
Efter dagpengelovens § 8,  

 stk. 1 bortfalder retten til dagpenge ved manglende medvirken.
Efter stk. 2 i  

 samme paragraf, bortfalder retten til dagpenge sålænge den sikrede ikke  

 opfylder sin forpligtelse til anmeldelse eller dokumentation.
Det er  

 Udvalgets  

 opfattelse, at hjemlen til at dagpengeretten varig bortfalder, hvor den er  

 bortfaldet efter § 8, stk. 1, ved en modsætningsbeslutning fra stk. 2, er  

 indeholdt i stk. 1.
 Sluttelig anmoder De  

 Dagpengeudvalget om at oplyse, om Udvalgets overvejelser om, hvorvidt  

 afgørelsen opfylder den almindelige forvaltningsretlige grundsætning om  

 proportionalitet.
 Det er Udvalgets opfattelse,  

 at det forhold, at (A) var gjort bekendt med virkningen af udeblivelse gør,  

 at  

 afgørelsen opfylder proportionalitetsprincippet.
..." Den 22. september 1997 bad  

 jeg om Deres eventuelle bemærkninger til myndighedernes supplerende  

 udtalelser.
Ombudsmandens udtalelse "(A)'s sag gør især spørgsmålene om Dagpengeudvalgets opgave som  

 rekursmyndighed og om udvalgets anvendelse af officialprincippet aktuelle.  

 Udvalgets afgørelse skal endvidere ses i lyset af det almindelige  

 forvaltningsretlige princip om proportionalitet.
Om disse spørgsmål og  

 problemer henviser jeg til det nedenfor, under A), anførte.
Myndighedernes afgørelse af sagen og den bagvedliggende fortolkning af  

 bestemmelserne i dagpengelovens § 8 og § 24 er efter min mening meget  

 tvivlsom.
Jeg har under B) beskrevet de betænkeligheder myndighedernes  

 anvendelse af § 8 i sagen giver anledning til.
Jeg har bedt udvalget inddrage  

 disse betænkeligheder i forbindelse med genoptagelsen af sagen.
 A) Officialprincip, proportionalitet mv.
Efter dagpengelovens § 32 kan kommunens afgørelser om dagpenge indbringes for  

 Dagpengeudvalget.
I loven er der ikke fastsat særlige begrænsninger i  

 udvalgets prøvelse af de kommunale afgørelser, og udvalget må med andre ord  

 være omfattet af det almindelige forvaltningsretlige udgangspunkt - at  

 prøvelsen er en fuldstændig efterprøvelse af sagens faktum og dens retlige  

 spørgsmål.
Dette indebærer bl.a. at udvalget efter omstændighederne også skal  

 tage stilling til afgørelsens rimelighed og hensigtsmæssighed.
Jeg henviser i  

 denne sammenhæng bl.a. til Karsten Loiborg mfl., Forvaltningsret (1994), s.  

 652ff.
Udvalget skal træffe den sagligt rigtige afgørelse i den påklagede sag.  

 Officialprincippet finder anvendelse under udvalgets forberedelse af sagen.  

 Det er udvalgets ansvar at sagen er tilstrækkeligt oplyst, således at den  

 sagligt rigtige afgørelse kan træffes.
Jeg henviser i denne sammenhæng bl.a.  

 til mit j.nr. 1997-786-025 (Dagpengeudvalgets sag, j.nr. ...) hvor jeg også  

 har taget stilling til spørgsmålet om udvalgets anvendelse af  

 officialprincippet.
Efter oplysningerne i Esbjerg Kommunes notatark er der under datoen 8. juni  

 1995 kun oplyst at det var o.k. med fortsat udbetaling, og at (A) skulle give  

 besked når han havde været  

 indlagt.
Der er ingen oplysninger om hvorfor kommunen senere ændrede  

 beslutningen og indkaldte (A). Beslutningen fremstår derfor som uforklaret  

 da Dagpengeudvalget træffer afgørelse i sagen.
Konsekvenserne blev meget  

 vidtgående for (A). Hvis man lægger (A)'s forklaringer til grund, har han  

 ikke  

 - før det var for sent - haft lejlighed til at læse kommunens indkaldelser,  

 og  

 det kan ikke, som sagen foreligger oplyst for mig, lægges til grund at han  

 har  

 nægtet at medvirke til sagens oplysning eller nægtet at lade sig indlægge,  

 modtage nødvendig lægebehandling eller nægtet at deltage i hensigtsmæssig  

 optræning eller forhalet sin helbredelse.
Udvalget har da i øvrigt også  

 bekræftet  

 at (A) har fulgt kommunens anvisninger frem til den 26. juni 1995.
 Det har derfor undret mig  

 meget at udvalget den 9. september 1997 svarede at udvalget ikke fandt  

 anledning til at betvivle Esbjerg Kommunes behov for (A)'s medvirken til  

 belysning af den aktuelle situation, og at det i så fald ikke er udvalgets  

 praksis at tage kommunens vurdering af sådanne forhold op til 'egentlig  

 vurdering'.
 Kommunen har efterfølgende om  

 indkaldelsen af (A) oplyst at kommunen samme dag som notatet er dateret - den  

 8. juni 1995 - i åbenbar modstrid med den beslutning der er ført ind i sagens  

 journalark  

 under datoen, besluttede at indkalde (A) for at få afklaret om  

 hospitalsindlæggelsen  

 var overstået.
 Esbjerg Kommune har ikke  

 svaret på mit spørgsmål om kommunen - før den traf sin afgørelse - havde  

 overvejet muligheden for at fremskaffe den ønskede oplysning på anden vis,  

 f.eks. ved anvendelse af lovens § 36. Jeg går derfor på det foreliggende  

 grundlag  

 ud fra at det ikke er tilfældet.
Udvalget kan på denne  

 baggrund ikke have haft mulighed for at tage stilling til afgørelsens  

 overensstemmelse med den almindelige forvaltningsretlige grundsætning om  

 proportionalitet.
Det forhold som udvalget senere henviser til - at (A) var  

 bekendt  

 med virkningen af udeblivelsen - medfører ikke at proportionalitetsprincippet  

 dermed automatisk er inddraget i afvejningen.
Proportionalitetsprincippet  

 som jeg henviste til i min supplerende høring af 30. maj 1997, vedrører især  

 spørgsmålet om anvendelse af mere indgribende foranstaltninger end nødvendigt  

 og retsfølgerne som middel i forhold til det mål der søges opnået.
Jeg finder det meget  

 kritisabelt at Dagpengeudvalget ikke før udvalget traf sin afgørelse i sagen,  

 og især på baggrund af de oplysninger udvalget fik gennem læge (B)'s brev,  

 sørgede for at skaffe klarhed over årsagen til at kommunen indkaldte (A) - og  

 derved i realiteten udelukkede sig fra at tage stilling til et bærende  

 element  

 i vurderingen af afgørelsens saglighed og rimelighed.
Jeg finder derfor  

 grundlag for at henstille at Dagpengeudvalget genovervejer sagen, også i  

 lyset af de bemærkninger jeg fremfører nedenfor om lovens §§ 8 og 24.
B) Lovgrundlaget og myndighedernes fortolkning Under sagens forløb har  

 Dagpengeudvalget og Esbjerg Kommune henvist til dagpengelovens §§ 8 og 24 som  

 hjemmel for standsning af sygedagpenge til (A). Som et særligt aspekt i denne  

 sammenhæng har udvalget oplyst at bestemmelsen i § 24 og kapitel 15 i bek.  

 nr.  

 701 af 22. juli 1994, efter udvalgets opfattelse, giver kommunen hjemmel til  

 at  

 indhente oplysninger fra egen læge, hospitaler osv. og til at vælge at bede  

 dagpengemodtageren om de oplysninger han eller hun måtte være i besiddelse  

 af.  

 Manglende efterkommelse af sådanne anmodninger medfører sanktioner efter  

 lovens § 8, stk. 1 - bortfald af retten til dagpenge.
Mine overvejelser med hensyn  

 til spørgsmålet om fortolkningen af §§ 8 og 24 ligger i forlængelse af  

 udtalelsen i sagen fra Folketingets Ombudsmands beretning for året 1985, s.  

 185ff.
Sagen er fulgt op i ombudsmandens beretning året efter, s. 196ff.
 Dagpengelovens § 8, stk. 1,  

 nr. 1, er formuleret således, jf. lovbek. nr. 549 af 23. juni 1994 med senere  

 ændringer:
'  

  

 § 8.  

  

 Retten til dagpenge bortfalder, 1) hvis den sikrede mod  

 lægens opfordring hertil nægter at lade sig indlægge på sygehus eller at  

 modtage nødvendig lægebehandling eller mod lægens og kommunens opfordring at  

 deltage i hensigtsmæssig optræning for at generhverve arbejdsevnen, eller ...
...' § 24 er formuleret således:
'  

  

 § 24.  

  

 Kommunen skal senest efter 3 måneder og derefter mindst hver  

 3. måned tage den sikredes forhold op til vurdering med henblik på, om der er  

 behov for behandling, optræning, revalidering, overgang til pension eller  

 andre  

 former for bistand til den sikrede og dennes familie.
Dette må ske i  

 fornødent  

 samarbejde med læger, hospitals- og revalideringsinstitutioner samt  

 arbejdsformidlingen.
 Stk. 2.  

  

 Offentlige arbejdsgivere skal indberette sygdomstilfælde  

 til kommunen senest, når disse har varet i 2 måneder.
Stk. 3.  

  

 Socialministeren kan fastsætte nærmere regler om  

 opfølgningen af langvarige dagpengetilfælde.' Indholdet af dagpengelovens  

 bestemmelse i § 8 genfindes i forskellige love på det sociale område, f.eks.  

 §  

 22 i lov om social pension, § 17 i bistandsloven, § 15 i lov om delpension,  

 og  

 nu i lov om retssikkerhed og administrationen på det sociale område.
§ 8, stk. 1, i dagpengeloven  

 giver forvaltningsmyndighederne den fornødne lovhjemmel til at kræve den  

 sikredes deltagelse i foranstaltninger der kan hjælpe vedkommende til at  

 generhverve sin arbejdsevne. § 8, stk. 2, indeholder hjemmel til som  

 hovedregel  

 at standse udbetalingen af dagpenge indtil den sikrede har opfyldt sin pligt  

 til anmeldelse af eller dokumentation for fraværet.
Efter § 8, stk. 4,  

 bortfalder retten til dagpenge fra arbejdsgiveren hvis lønmodtageren har  

 pådraget sig sin sygdom ved forsæt eller ved grov uagtsomhed, ved fortielse  

 af  

 visse oplysninger og under strejke eller lockout.
I § 8, stk. 5, er fastsat  

 en  

 særlig regel for sygdomme der er pådraget under tjeneste omfattet af lov om  

 erstatning til skadelidte værnepligtige mfl.
Lovens § 37 beskriver den  

 sikredes  

 pligt til at underrette arbejdsgiver og kommune om forandringer i de  

 økonomiske forhold.
 Esbjerg Kommune og  

 Dagpengeudvalget har udelukkende henvist til lovens § 8, stk. 1, og § 24 (og  

 den tilhørende bek. nr. 701 af 22. juli 1994).
 I min supplerende høring af  

 30. maj 1997 bad jeg derfor Dagpengeudvalget om at redegøre for de retskilder  

 og overvejelser som ligger til grund for udvalgets fortolkning af §§ 8 og 24.
 Udvalget har henvist til at  

 udtrykket 'hensigtsmæssig optræning for at generhverve arbejdsevnen' (lovens  

 formulering) er synonymt med den af udvalget anvendte formulering  

 'hensigtsmæssige foranstaltninger for at genvinde erhvervsevnen', og at begge  

 udtryk omfatter det forhold at dagpengemodtageren uden fyldestgørende grund  

 undlader at efterkomme en kommunes anmodning om en henvendelse, herunder en  

 ønsket henvendelse i forbindelse med opfølgningen af sagen efter § 24.
Dagpengeudvalget oplyser at  

 udvalget efter praksis anser det for nødvendigt at fortolke § 8, stk. 1,  

 udvidende, således at dagpengene også bortfalder ved manglende medvirken til  

 forudgående skridt der kunne føre til en af de foranstaltninger der direkte  

 er  

 nævnt i bestemmelsen.
Som grundlag for denne fortolkning har udvalget henvist  

 til at hvis 'det var muligt uden konsekvenser at undlade medvirken i den  

 forudgående fase, ville bestemmelsens rækkevidde kunne blive indsnævret i et  

 omfang,  

 der ikke er foreneligt med formålet i dagpengelovens § 24, stk. 1 og § 8,  

 stk.  

 1.' Udvalget har ikke præciseret  

 sin henvisning til praksis, og jeg har ikke fundet offentliggjort praksis,  

 domsafgørelser eller relevante steder i lovens forarbejder eller lignende  

 retskilder i øvrigt som kunne støtte udvalgets fortolkning.
 Den sproglige grænse i § 8,  

 stk. 1, nr. 1, går ved at nægte at lade sig indlægge på sygehus, modtage  

 nødvendig lægebehandling eller mod læges og kommunens opfordring nægte at  

 'deltage i hensigtsmæssig optræning for at generhverve arbejdsevnen', og § 8,  

 stk. 1, nr. 2, taler om at 'den sikrede ved sin adfærd forhaler  

 helbredelsen'.
Efter min gennemgang af  

 lovens forarbejder - og efter at have sammenholdt bestemmelsen med  

 tilsvarende  

 bestemmelser i sociallovgivningen i øvrigt - er det min opfattelse at  

 ordgrænsen udelukker anvendelsen af § 8 til standsning af dagpengene i (A)'s  

 sag.
Som tidligere nævnt er der efter det for mig oplyste intet grundlag for  

 at  

 konkludere at (A) har nægtet at medvirke til sagens oplysning mv.
 Jeg bemærker i denne  

 sammenhæng at dagpengeloven ikke indeholder bestemmelser om rådighedspligt  

 eller lignende, som bl.a. kendes fra bistandslovens område.
Jeg ønsker her at tilføje at  

 det efter min mening heller ikke er muligt at standse dagpengene med  

 udgangspunkt i den almindelige forvaltningsretlige grundsætning om processuel  

 skadevirkning.
Myndighederne er herefter berettiget til at afslutte sagen på  

 det foreliggende grundlag hvis parten slet ikke eller kun utilstrækkeligt  

 medvirker til sagens oplysning.
Det antages dog at være en forudsætning at  

 parten ved hvilke oplysninger det er myndigheden ønsker.
Oplysningerne må  

 ikke være særligt belastende, besværlige eller omkostningskrævende for parten  

 at fremskaffe, og er parten ikke i stand til at efterkomme forvaltningens  

 ønsker, må myndigheden normalt selv sørge for - eller bistå parten med - at  

 fremskaffe de ønskede oplysninger.
Den processuelle skadevirkning kan  

 anvendes  

 uden særlig hjemmel.
Som sagen ligger oplyst for  

 mig, er der ikke fremkommet oplysninger som sandsynliggør at (A)'s personlige  

 fremmøde i kommunen var påkrævet.
Esbjerg Kommune har haft mulighed for at  

 indhente oplysningerne om hospitalsindlæggelsen andetsteds end hos (A) selv.
 Sammenlagt mener jeg derfor  

 ikke at myndighederne har haft tilstrækkelig hjemmel til at standse  

 udbetalingen af (A)'s dagpenge - hverken efter lovens bestemmelser herom  

 eller  

 efter almindelige forvaltningsretlige grundsætninger.
Jeg har bedt Dagpengeudvalget  

 om at lade disse overvejelser indgå i grundlaget for udvalgets genoptagelse  

 af  

 sagen." Dagpengeudvalget svarede den  

 20. februar 1998 følgende:
 "Folketingets Ombudsmand  

 har ved brev af 4. februar 1998 anmodet om eventuelle kommentarer til  

 Ombudsmandens foreløbige redegørelse i ovennævnte sag.
Dagpengeudvalgets sekretariat  

 finder anledning til at bemærke, at man er enig i at det under hele sagens  

 forløb har været ubestridt, at (A) fortsat var fuld uarbejdsdygtig, og at han  

 frem til den 26. juni 1995 fuldtud havde efterlevet kommunens henstillinger.  

 Sekretariatet er derimod ikke enig i, at der under sagens behandling,  

 herunder  

 behandlingen i udvalgets møde, var uklarhed om årsagen til at han den 22.  

 juni  

 blev bedt om, at rette henvendelse til kommunen, idet anmodningen fremstod  

 som  

 en rutinemæssig opfølgning af hvorvidt situationen fortsat var uændret.
Der  

 ses således ikke at være modstrid mellem notatet den 8. juni og anmodningen,  

 idet notatet af 8. juni 1995 var en tilkendegivelse af at dagpengeretten  

 fortsatte sålænge situationen var uændret, mens anmodningen var en  

 rutinemæssig  

 opfølgning af om situationen også var uændret.
 Sekretariatet har ikke på  

 nuværende tidspunkt yderligere bemærkninger, men vil foranledige, at sagen  

 bliver taget op til fornyet overvejelse i et af Dagpengeudvalgets kommende  

 principmøder udfra det i den foreløbige redegørelse anførte, specielt med  

 henblik på om Udvalget fortsat finder, at (A)'s udeblivelse kan anses for at  

 være udtryk for en nægtelse af at medvirke.
Sagen kan forventes  

 genoptaget i Dagpengeudvalgets førstkommende principmøde den 3. april  

 1998." "Jeg finder ikke  

 grundlag for at ændre den kritik af sagens behandling som fremgår af den  

 foreløbige redegørelse, og fastholder derfor redegørelsen i dens fulde  

 omfang.  

 Jeg går ikke ud fra at Dagpengeudvalget med brevet af 19. februar 1998 ønsker  

 at give udtryk for at udvalget var bekendt med Esbjerg Kommunes forklaring på  

 indkaldelsen af (A). Konsekvensen må efter min mening blive at udvalget ikke  

 endeligt kunne vurdere om afgørelsen var i overensstemmelse med  

 proportionalitetsprincippet.  

 Jeg bemærker i denne forbindelse at den skelnen som Dagpengeudvalget lægger  

 op  

 til imellem konstateringen af retten til dagpenge og anmodningen om en  

 rutinemæssig opfølgning efter min mening ikke forklarer sagen. (A) fik, efter  

 hvad der er noteret i sagen, at vide at hans næste fremmøde forventedes efter  

 hospitalsindlæggelsen - for ham må det derfor fremstå som uforklaret hvorfor  

 Esbjerg Kommune indkalder ham samme dag notatet er dateret.
Jeg har meddelt  

 Dagpengeudvalget min opfattelse, og taget oplysningen om genoptagelse til  

 efterretning.
Jeg beder Dem derfor nu afvente Dagpengeudvalgets afgørelse,  

 før  

 De tager stilling til om der eventuelt er grundlag for at klage til mig  

 igen." Den 6. maj 1998 meddelte  

 Dagpengeudvalget mig følgende:
 "Der vedlægges kopi af  

 Dagpengeudvalgets afgørelse af 3. april 1998, hvorefter Dagpengeudvalgets  

 afgørelse af 2. februar 1996 og kommunens afgørelse af 28. juni 1995 er  

 ændret  

 med den begrundelse, at udeblivelsen ikke kan sidestilles med en nægtelse af  

 at  

 medvirke.
 På baggrund af Ombudsmandens  

 redegørelse og efter opfordring fra Dagpengeudvalget, er Socialministeriet i  

 færd med at udarbejde forslag til ændring af dagpengelovens § 8, en ændring  

 der  

 specielt retter sig imod manglende medvirken ved opfølgning efter  

 dagpengelovens § 24.
Det kan oplyses, at SM D-4-96  

 forventes ændret ved at sag nr. 3 udgår.
Der vil på Dagpengeudvalgets næste  

 principmøde den 29. maj 1998 blive taget stilling til, om der er anledning  

 til  

 yderligere ændringer i denne eller andre Sociale Meddelelser, der vedrører  

 anvendelsen af § 8 i dagpengeloven." Den 18. maj 1998 meddelte jeg  

 Dagpengeudvalget at jeg havde taget det oplyste til efterretning.
NOTER (*1) Jf.
FOB 1976, s.  

 295 og FOB 1985, s. 185ff.
