Ankestyrelsen har fået stillet spørgsmål om, hvorvidt en kommune efter  

 bistandslovens § 58 kan bevilge "det mindre" og ansøger selv  

 anskaffe sig "det mere", f.eks. i forbindelse med tandbehandling,  

 hvis begge løsninger er omfattet af lovens ord? Udgangspunktet efter § 58 er, at det er hjælpemidlet, der ydes.
Efter § 4  

 i hjælpemiddelbe- kendtgørelsen (Socialministeriets bekendtgørelse nr. 303 af  

 10. juni 1988), kan hjælpen ydes som udlån, kontantydelse eller udleveres som  

 naturalhjælp.
Det er imidlertid kommunen, der bestemmer, hvilket  

 hjælpemiddel, der skal ydes, ud fra en behovsvurdering af, hvad der er bedst  

 og billigst.
Hvis ansøger ikke ønsker at modtage det bevilgede hjælpemiddel,  

 kan han ikke i stedet få et kontant tilskud til noget "mere".
Der er med virkning fra 1. januar 1997 i § 58 indføjet et nyt stk. 2 og 3.  

 I stk. 2 er fastslået, at kommunalbestyrelsen kan bestemme, at et  

 hjælpemiddel skal leveres af bestemte leverandører.
Dette har været  

 udgangspunktet også før indføjelsen i loven.
 Der er imidlertid i stk. 3, som noget nyt, indføjet en bestemmelse om, at  

 for særligt personlige hjælpemidler, kan ansøgeren vælge selv at indkøbe  

 hjælpemidlet og få udgifterne refunderet af kommunen, dog højst med et beløb  

 svarende til den pris, kommunen kunne have erhvervet hjælpemidlet til hos sin  

 leverandør.
 For disse særlige hjælpemidler er der altså åbnet mulighed for, at ansøger  

 kan vælge et dyrere hjælpemiddel ved selv at lægge et beløb oven i den pris  

 kommunen kan købe hjælpemidlet til i "den mindre" udgave.
Ved særligt personlige hjælpemidler forstås ortopædisk fodtøj, arm- og  

 benproteser, tandproteser, støttekorsetter og bandager, parykker,  

 brystproteser, stomihjælpemidler og kropsbårne synshjælpemidler til personer  

 med et varigt synshandicap eller medicinsk-optisk definerede varige  

 øjenlidelser.
Opremsningen er udtømmende.
Ankestyrelsen har i marts måned truffet afgørelse om, at bestemmelsen ikke  

 omfatter høreapparater.
Denne afgørelse vil blive udsendt som Social  

 Meddelelse snarest.
