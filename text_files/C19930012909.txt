CIRKULÆRE OM AFTALE OM JUSTERING AF TJENESTEMANDSLØNNINGER MV.
FRA 1. APRIL 1993 1. Det meddeles herved, at Finansministeriet og tjenestemændenes  

 centralorganisationer den 30. juni 1993 har indgået aftale om justering af  

 tjenestemandslønninger mv. fra 1. april 1993. Aftalen er optrykt som Bilag 1  

 til cirkulæret. Ændringer i forhold til den hidtidige aftale af 3. juni 1991  

 er markeret med streger i margenen.
 2. Som led i forhandlingerne er der om lønnen aftalt følgende:
 3. Den forhøjelse, der er nævnt i pkt. 2(1), medfører, at  

 procentreguleringen pr. 1. april 1993 forhøjes fra 24,3177 pct. til 24,9393  

 pct.
 Som følge af den aftalte reguleringsordning forhøjes den samlede faste løn  

 pr. 1. april 1993 med 0,48 pct.
 Dette medfører, at procentreguleringen yderligere forhøjes fra 24,9393  

 pct. til i alt 25,5390 pct.
 4. Procentreguleringen beregnes af den samlede faste løn pr. 1.  

 oktober 1984 ekskl. særlig regulering (tilpasningsregulering) på 0,23 pct. og  

 fremkommer således:
 5. Generelle og særlige tillæg er angivet i afrundet grundbeløb  

 pr. 1. oktober 1984 (ekskl. den særlige regulering på 0,23 pct.) og reguleres  

 på samme måde som den samlede faste løn, jf. aftalens § 10.
 6. Om sammenlægning af særlige tillæg og dyrtidstillæg samt  

 afrunding af særlige tillæg henvises til kapitel 4 (§§ 10 og 11) i aftale af  

 3. juni 1991 om justering af tjenestemandslønninger mv. fra 1. april 1991.
 7. Særskilte vederlag, herunder honorarer, reguleres med  

 procentregulering på samme måde som den samlede faste løn, jf. aftalens § 10.
 8. Om aflønning i prøvetiden af tjenestemandsansatte  

 kontorassistenter og assistenter under 19 år henvises til aftale af 19. juni  

 1985 mellem Finansministeriet og Statstjenestemændenes Centralorganisation  

 II, udsendt ved cirkulære af 26. juni 1985 (LP. nr. 037/85).
 9. Om løn til etatselever henvises til aftale mellem  

 Finansministeriet og Statstjenestemændenes Centralorganisation II om løn mv.  

 for etatselever, for tiden aftale af 7. juli 1987, udsendt ved cirkulære af  

 15. juli 1987 (LP.nr. 085/87).
 10. Cirkulæret har virkning fra 1. april 1993. Samtidig ophæves  

 Finansministeriets cirkulære nr. 98 af 20. juni 1991 (APD.nr. 043/91) samt  

 cirkulære nr. 34 af 6. marts 1992 om procentregulering af løn pr. 1. april  

 1992 (APD.nr. 23/92).
 11. Aftale af 30. marts 1981 om ændrede lønforløb for særlige  

 grupper af tjenestemænd, der er optrykt som Bilag 7 i cirkulære nr. 56 af 3.  

 april 1981 om justering af tjenestemandslønninger mv. fra 1. april 1981,  

 opretholdes i det omfang, der ikke senere er indgået aftale om ændrede  

 lønforløb.
Finansministeriet Administrations- og Personaledepartementet Den 14. juli 1993 P.
M.
V.
E.
B.
T.T.
Lind Bilag 1 AFTALE OM JUSTERING AF TJENESTEMANDSLØNNINGER MV.
FRA 1. APRIL 1993 I henhold til § 45, stk. 1, i lov om tjenestemænd i staten, folkeskolen og  

 folkekirken (tjenestemandsloven) aftales følgende:
Skalaløn § 1.  Tjenestemandslønsystemet er opbygget af  

 lønrammer/skalatrin, jf.
Bilag A til denne aftale.
 Stk. 2.  Lønrammerne 41 og 42 kan alene anvendes til  

 individuel klassificering/omklassificering af visse særlige stillinger i  

 staten.
 Stk. 3.  Skalalønnen pr. år på de enkelte skalatrin  

 fastsættes pr. 1. april 1993 som anført i Bilag B til denne aftale.
Tillæg til skalalønnen Dyrtidstillæg § 2.  Til skalalønnen ydes et dyrtidstillæg, der for  

 fuldtidsbeskæftigede over 18 år udgør 28.080 kr. årlig og for  

 fuldtidsbeskæftigede under 18 år 14.040 kr. årlig.
Kronetillæg § 3.  Til skalalønnen ydes et pensionsgivende  

 kronetillæg, der udgør 6.827 kr. årlig.
 Stk. 2.  Til skalalønnen ydes endvidere et  

 pensionsgivende kronetillæg på følgende beløb:
 Stk. 4.  Det siden 1. marts 1980 med oprindelig hjemmel  

 i lov nr. 532 af 28. december 1979 om ændring af dyrtidsregulering til  

 tjenestemænd under 18 år særligt udbetalte tillæg udgør 1.449 kr. årlig.
Stedtillæg og procenttillæg § 4.  Til lønnen på skalatrin 1-41 ydes et  

 ikke-pensionsgivende stedtillæg.
 Stk. 2.  Kommunernes fordeling på stedtillægsområder  

 fremgår af Bilag C til denne aftale.
Stk. 3.  Stedtillæg beregnes efter den kommune, hvori  

 tjenestemanden har fast tjenestested.
En tjenestemand, der ikke har fast  

 tjenestested, oppebærer stedtillæg efter den kommune, hvori han bor.
 Stk. 4.  Ved flytning til andet stedtillægsområde  

 foretages ændring af stedtillægget i overensstemmelse med aftale mellem  

 Finansministeriet og tjenestemændenes centralorganisationer om  

 lønfradrag/-beregning, for tiden aftale af 14. maj 1985, der er udsendt ved  

 cirkulære af 24. maj 1985 (LP. nr. 029/85).
 Stk. 5.  Stedtillægget fastsættes for skalatrin 1-21 til  

 følgende procentdele af den i § 1 omhandlede skalaløn samt af det i § 3, stk.  

 1, nævnte kronetillæg:
 § 5.  Til lønnen på skalatrin 1-41 ydes endvidere et  

 pensionsgivende procenttillæg af den i § 1 omhandlede skalaløn samt af det i  

 § 3, stk. 1, nævnte kronetillæg.
 Stk. 2.  Det i stk. 1 fastsatte tillæg udgør 2,8 pct. på  

 skalatrin 1-21.
 § 6.  De i §§ 4 og 5 fastsatte tillæg udgør på  

 skalatrin 22 det samme kronebeløb som på skalatrin 21. Fra og med skalatrin  

 23 multipliceres de i §§ 4 og 5 nævnte procentsatser med 0,9732 (forholdet  

 mellem skalalønnen på skalatrin 21 og 22) og aftrappes med 1/20 pr.  

 skalatrin, således at de helt bortfalder ved skalatrin 42.
 § 7.  De i §§ 4-6 nævnte tillæg udgør de i Bilag B  

 anførte beløb.
Generelle og særlige tillæg § 8.  Til samtlige stillinger i lønrammerne 35-42 ydes  

 et generelt, pensionsgivende tillæg med følgende årlige grundbeløb:
 § 9.  For stillinger, der i lønnings- og  

 klassificeringsloven henførtes til lønramme 34 med et særligt tillæg på mere  

 end 23.200 kr. (grundbeløb forud for 1/4 1978 på 1.900 kr.), udgør det årlige  

 grundbeløb for det særlige tillæg 23.200 kr.
Procentregulering § 10.  Den samlede faste løn i henhold til de  

 foranstående bestemmelser, herunder generelle og særlige tillæg, forhøjes pr.  

 1. april 1993 med 24,9393 pct. og pr. 1. april 1994 med yderligere 1,2432  

 pct.
 Stk. 2. Pr. 1. april 1993 og pr. 1. april 1994 foretages desuden eventuel  

 ekstraordinær lønregulering af den aktuelle løn i overensstemmelse med  

 reguleringsordningen i Bilag D.
 Ikrafttrædelse mv.
 § 11.  Aftalen har virkning fra 1. april 1993 og kan  

 opsiges med 3 måneders varsel, dog tidligst til 1. april 1995.
 Stk. 2.  Aftale af 3. juni 1991 om justering af  

 tjenestemandslønninger mv. ophæves.
København, den 30. juni 1993 Statsansattes Kartel Centralorganisation II Bjørn Wikkelsøe Jensen Akademikernes Centralorganisation Alex Nielsen Lærernes Centralorganisation Martin Rømer Bilag A OVERSIGT OVER LØNRAMMER, LØNTRIN OG SKALATRIN Bilag B SKALALØN, STEDTILLÆG OG PROCENTTILLÆG Bilag C DE ENKELTE KOMMUNERS KLASSIFICERING MED HENSYN TIL STEDTILLÆG 1.  Tjenestemænd i Grønland, der er omfattet af finansministerens  

 forhandlingskompetence, henføres til  sats 0 .
 2.  Til sats II henføres:
Allinge-Gudhjem, Arden, Assens, Augustenborg, Aulum-Haderup, Billund,  

 Bjergsted, Bjerringbro, Blåbjerg, Blåvandshuk, Bogense, Bov, Bramminge,  

 Brande, Bredebro, Broager, Broby, Brovst, Brædstrup, Brønderslev, Brørup,  

 Børkop, Christiansfeld, Dianalund, Dragsholm, Dronninglund, Ebeltoft,  

 Egebjerg, Egtved, Egvad, Ejby, Fakse, Fanø, Farsø, Fjends, Fjerritslev,  

 Fladså, Fredericia, Fuglebjerg, Fåborg, Galten, Gedved, Give, Gjern,  

 Glamsbjerg, Gram, Grenå, Grindsted, Gråsten, Gudme, Gørlev, Haderslev,  

 Hadsten, Hadsund, Hals, Hammel, Hanstholm, Hashøj, Hasle, Haslev, Hedensted,  

 Helle, Herning, Hinnerup, Hirtshals, Hjørring, Hobro, Holbæk, Holeby,  

 Holmsland, Holstebro, Holsted, Horsens, Hvidebæk, Hvorslev, Højer, Højreby,  

 Høng, Hørning, Hårby, Ikast, Jelling, Jernløse, Juelsminde, Karup,  

 Kerteminde, Kjellerup, Kolding, Langebæk, Langå, Lemvig, Lunderskov,  

 Lundtoft, Læsø, Løgstør, Løgumkloster, Løkken-Vrå, Mariager, Maribo, Marstal,  

 Middelfart, Midt-Djurs, Morsø, Møldrup, Møn, Nakskov, Neksø, Nibe, Nyborg,  

 Nykøbing F., Nykøbing-Rørvig, Nysted, Nørager, Nørhald, Nr.
Alslev, Nr.  

 Djurs, Nr.
Rangstrup, Nr.
Snede, Nr. Åby, Odder, Otterup, Pandrup, Præstø,  

 Purhus, Randers, Ravnsborg, Ribe, Ringe, Ringkøbing, Ringsted, Rosenholm,  

 Rougsø, Rudbjerg, Rudkøbing, Ry, Ryslinge, Rødby, Rødding, Rødekro, Rønde,  

 Rønne, Rønnede, Sakskøbing, Sallingsund, Samsø, Sejlflod, Silkeborg, Sindal,  

 Skagen, Skive, Skjern, Skælskør, Skærbæk, Skørping, Slagelse, Sorø, Spøttrup,  

 Stenlille, Stevns, Struer, Stubbekøbing, Støvring, Sundeved, Sundsøre, Suså,  

 Svendborg, Svinninge, Sydals, Sydfalster, Sydlangeland, Sydthy, Sæby,  

 Sønderborg, Sønderhald, Søndersø, Them, Thisted, Thyborøn-Harboøre, Thyholm,  

 Tinglev, Tjele, Tommerup, Tornved, Tranekær, Trehøje, Trundholm, Tølløse,  

 Tønder, Tørring-Uldum, Ulfborg-Vemb, Vallø, Vamdrup, Varde, Vejen, Vejle,  

 Viborg, Videbæk, Vinderup, Vissenbjerg, Vojens, Vordingborg, Ærøskøbing,  

 Ølgod, Ørbæk, Aabenraa, Åbybro, Åkirkeby, Ålestrup, Års, Årup og Åskov.
 3.  Til sats III henføres:
 Esbjerg, Frederikshavn, Holmegård, Kalundborg, Korsør, Langeskov, Munkebo,  

 Nordborg, Næstved, Odense, Skanderborg, Ullerslev, Aalborg, Årslev og  

 samtlige kommuner på Færøerne.
 4.  Til sats IV henføres:
 Bramsnæs, Gundsø, Hundested, Hvalsø, Jægerspris, Køge, Lejre, Ramsø,  

 Roskilde, Skibby, Skovbo, Solrød og Århus.
 5.  Til sats V henføres:
 Allerød, Fredensborg-Humlebæk, Frederikssund, Frederiksværk, Græsted  

 Gilleleje, Helsinge, Helsingør, Hillerød, Hørsholm, Karlebo, Skævinge,  

 Slangerup, Stenløse og Ølstykke.
 6.  Til sats VI henføres:
 Albertslund, Ballerup, Birkerød, Brøndby, Dragør, Farum, Frederiksberg,  

 Gentofte, Gladsaxe, Glostrup, Greve, Herlev, Hvidovre, Høje-Tåstrup, Ishøj,  

 København, Ledøje-Smørum, Lyngby-Tårbæk, Rødovre, Søllerød, Tårnby,  

 Vallensbæk og Værløse.
Bilag D REGULERINGSORDNING FOR AFTALEPERIODEN 1993-1995 Noter til reguleringsordningen for aftaleperioden 1993-1995 Hvis procenten til anvendelse pr. 1. april 1994 er negativ, nedsættes de  

 generelle lønstigninger pr. 1. april 1994 tilsvarende.
 Hvis procenten til anvendelse pr. 1. april 1994 er mindre end 0,10 pct.,  

 finansieres differencen af de aftalte generelle lønstigninger pr. 1. april  

 1994.
 Arbejdsstyrkeopgørelsen, jf. punkt 5, til brug for sammenvejningen  

 revideres hvert år med de nyeste tal fra Danmarks Statistiks  

 arbejdsstyrketælling ultimo november.
 Puljeprocenten i punkt 8 til lokalløn og chefløn beregnes i forhold til de  

 respektive lønsummer, ekskl. arbejdstidsbestemte ulempeydelser pr. 31. marts  

 1993, og anvendelsen af midlerne udgiftssættes i samme niveau.
