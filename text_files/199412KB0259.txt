Nr LSF 259 Forslag til Lov om ændring af kursgevinstloven (Permanent indførelse af  

 kontantlån) Fremsat af skatteministeren (Carsten Koch) den 4. maj 1995 Vedtaget ved tredjebehandling den 1. juni 1995 Lov nr. 430 af 14/06/1995 § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som senest ændret ved lov nr. 236 af 6. april 1995, foretages  

 følgende ændringer:
 1. I § 8 A, stk. 1, nr. 7, udgår », for så vidt lånet  

 er ydet inden 1. januar 1996«.
 2. I § 8 A indsættes efter stk. 2 som nyt stykke:
»Stk. 3. Ved kontantlån ydet på basis af obligationer til  

 overkurs kan den del af obligationsrenteudgiften, som overstiger låntagernes  

 renteindbetalinger ifølge kontantlånspantebrevene, ikke fradrages ved  

 opgørelsen af den skattepligtige indkomst.« Stk. 3 og 4 bliver herefter stk. 4 og 5.
 3. I § 8 A, stk. 3, der bliver stk. 4, udgår », og  

 såfremt lånet er ydet inden 1. januar 1996«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 2, har virkning for kontantlån, der er ydet den  

 1. juli 1995 eller senere.
Oprindeligt fremsat forslag § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som senest ændret ved lov nr. 236 af 6. april 1995, foretages  

 følgende ændringer:
 1. I § 5, stk. 2, ændres »stk. 4-6« til:  

 »stk. 4-7«.
 2. I § 5 indsættes som stk. 7 :
» Stk. 7. Gevinst, som en skyldner opnår ved ekstraordinær hel  

 eller delvis indfrielse af et kontantlån som nævnt i § 8 A, stk. 1, nr. 6 og  

 7, medregnes ved opgørelsen af den skattepligtige indkomst.
Det gælder dog  

 ikke indfrielse, som sker i forbindelse med overdragelse af fast ejendom, når  

 gælden indfries efter afståelsestidspunktet, og gælden er opsagt til  

 indfrielse senest 6 måneder efter afståelsestidspunktet. 2. pkt. finder dog  

 ikke anvendelse ved ejerskifte mellem ægtefæller, medmindre indfrielsen sker  

 ved ejerskifte som led i separation eller skilsmisse. 2. pkt. finder heller  

 ikke anvendelse ved en persons afståelse af en ejendom til et selskab m.v.  

 som nævnt i selskabsskattelovens § 1 og § 2 eller fondsbeskatningslovens § 1,  

 hvor personen og dennes ægtefælle på grund af aktiebesiddelse,  

 vedtægtsbestemmelse eller aftale har bestemmende indflydelse på selskabets  

 handlemåde.«.
 3. I § 8 A, stk. 1, nr. 7, udgår: », for så vidt lånet  

 er ydet inden 1. januar 1996«.
 4. I § 8 A indsættes efter stk. 2, som nyt stykke:
 »Stk. 3. Ved kontantlån ydet på basis af obligationer til  

 overkurs kan den del af obligationsrenteudgiften, som overstiger låntagernes  

 renteindbetalinger ifølge kontantlånspantebrevene, ikke fradrages ved  

 opgørelsen af den skattepligtige indkomst.«.
 Stk. 3 og 4 bliver herefter stk. 4 og 5.
 5. I § 8 A, stk. 3, der bliver stk. 4, udgår:  

 », og såfremt lånet er ydet inden 1. januar 1996«.
§ 2 I skattekontrolloven, jf. lovbekendtgørelse nr. 555 af 24. juni 1994, som  

 senest ændret ved § 3 i lov nr. 214 af 29. marts 1995, foretages følgende  

 ændringer:
 1. I § 8 P, stk. 1, nr. 9, udgår: »og«; og efter  

nr. 9 indsættes som nyt nr.:
 »10) vedrørende kontantlån, om der er foretaget skattepligtig  

 ekstraordinær indfrielse som nævnt i § 5, stk. 7 i kursgevinstloven,  

 og«.
 Nr. 10 bliver herefter nr. 11.
§ 3 Stk. 1. Loven træder i kraft dagen efter bekendtgørelse i  

 Lovtidende.
 Stk. 2. § 1, nr. 1-2, og § 2 har virkning for kontantlån, der helt  

 eller delvis indfries ekstraordinært den 1. januar 1996 eller senere, når  

 lånet er stiftet eller overtaget den 1. januar 1996 eller senere.
 Stk. 3. § 1, nr. 4, har virkning for kontantlån, der er ydet den  

 1. juli 1995 eller senere.
Bemærkninger til lovforslaget Almindelige bemærkninger.
I Lovens formål Det er lovforslagets formål at sikre et fortsat stabilt og effektivt  

 kapitalmarked for finansiering af fast ejendom indenfor realkreditområdet ved  

 at forlænge den nuværende adgang til at yde kontantlån efter udgangen af  

 1995.
II Gældende regler Den gældende skattemæssige behandling af realkreditinstitutternes  

 kontantlån er midlertidig, idet den udløber med udgangen af 1995, bortset fra  

 kontantlån ydet på basis af obligationer med under 11 års løbetid.
 De nuværende regler om kontantlån blev indført ved skattereformen i 1993  

 som et bidrag til effektivisering af realkreditobligationsmarkedet og i  

 forlængelse heraf sikre låntagere en lavere lånerente.
For realkreditinstitutterne betyder den nuværende kontantlånsordning, at  

 realkreditinstituttet er fritaget for ved opgørelsen af den skattepligtige  

 indkomst at medregne den del af renteindbetalingerne fra låntagere med  

 kontantlån, som medgår til amortisation af det ikke fradragsberettigede  

 kurstab, som realkreditinstituttet har ved salg af de underliggende  

 blåstemplede obligationer.
Fritagelsen fra kursgevinstlovens almindelige  

 regler betyder for realkreditinstitutterne, at skattebelastningen af den  

 almindelige tabsbegrænsningsregel i kursgevinstlovens § 5, stk. 4 undgås.
 For låntagerne indebærer kontantlånsordningen, at det kurstab, som  

 realkreditinstituttet har haft ved salg af de underliggende obligationer,  

 konverteres til en fradragsberettiget renteudgift.
III Forslaget Det foreslås for der første at give realkreditinstitutterne adgang til at  

 udstede kontantlån efter udgangen af 1995 uden skattemæssig belastning af  

 instituttet, når den nuværende tidsbegrænsede kontantlånsordning udløber.
 Det betyder, at realkreditinstituttet kan holde realkreditinstituttets  

 kursgevinst på det til instituttet udstedte pantebrev, realkreditinstituttets  

 kurstab på de af instituttet udstedte obligationer samt den del af  

 instituttets renteindtægt på pantebrevet, som anvendes til at dække kurstabet  

 på obligationerne, udenfor instituttets indkomstopgørelse.
 En permanentgørelse af adgangen for realkreditinstitutterne til at yde  

 kontantlån uden skattemæssig belastning vil indebære en mere smidig og  

 gennemsigtig omsætning og belåning af fast ejendom.
En permanent indførelse af den nuværende kontantlånsordning vil dog  

 samtidig indebære, at kurstab konverteres til en fradragsberettiget  

 renteudgift.
Dette er ikke i overensstemmelse med de af kursgevinstlovens  

 regler, der bygger på, at privates kursgevinster og -tab på gæld er  

 indkomstopgørelsen uvedkommende.
 For at imødegå spekulation i konverteringsgevinster ved fremtidige  

 rentefald/rentestigninger på grund af denne asymmetri i beskatningen foreslås  

 der indført en regel om, at personlige låntagere er skattepligtige af en  

 eventuel debitorgevinst ved ekstraordinær førtidig indfrielse af kontantlån.  

 Der kan alene forekomme kursgevinster og -tab ved førtidig indfrielse af  

 kontantlån, da de ordinære afdrag på kontantlån pr. definition ikke rummer  

 kursgevinster eller tab.
Beskatningen af gevinst ved førtidig indfrielse af kontantlån skal dog  

 ikke gælde i forbindelse med ejerskifte af ejendommen.
For at forhindre  

 omgåelse omfatter fritagelsen for beskatning af gevinst ikke førtidig  

 indfrielse af kontantlån ved indfrielse i forbindelse med ejerskifte ved  

 overdragelse mellem ægtefæller eller fra en person til et selskab, hvori  

 denne person tilsammen med ægtefællen har en bestemmende indflydelse.
Det foreslås for det andet at ophæve den hidtidige tidsbegrænsning for  

 realkreditinstitutternes skattemæssige mulighed for at sidestille aconto  

 udstedte realkreditobligationer ved indgåelse af kurskontrakter med andre  

 realkreditobligationer.
Disse regler blev indført i tilslutning til  

 kontantlånsordningen ved lov nr. 440 af 1. juni 1994.
 Ordningen blev indført på baggrund af realkreditinstitutternes behov for  

 store mængder af realkreditobligationer for at honorere efterspørgslen ved  

 kurssikring i forbindelse med låneomlægningen i 1993 og 1994. Ordningen  

 udløber samtidig med kontantlånsordningen.
Den tredje ændring af kursgevinstloven hænger sammen med den såkaldte  

 »pariregel«.
Denne »pariregel« fremgår af  

 boligministerens henstilling af 20. december 1985 til  

 realkreditinstitutterne.
Boligministeren henstillede, at  

 realkreditinstitutterne fra og med den 23. december 1985 standser  

 tilbudsgivningen på basis af obligationer, hvis kurs på tilbudstidspunktet  

 overstiger pari.
Parireglen hænger sammen med kursgevinstlovens § 5, stk. 5.  

 Kursgevinstlovens § 5, stk. 5, er en værnsregel mod spekulation i påtagelse  

 af gæld til overkurs.
Gæld til overkurs har en indbygget kursgevinst for  

 låntager og et indbygget kurstab for fordringshaver.
Hvis fordringshaver, men  

 ikke låntager, generelt er skattepligtig, vil kursgevinsten hos låntager være  

 skattefri, mens det tilsvarende kurstab hos fordringshaver er  

 fradragsberettiget.
Bestemmelsen hindrer denne arbitragemulighed ved at  

 beskatte kursgevinst på gæld, hvis gælden stiftes på sådanne vilkår, at  

 gældens kursværdi på stiftelsestidspunktet overstiger det beløb, som  

 skyldneren skal indfri.
Beskatningen sker ved stiftelsen.
 Boligministerens henstilling om ikke at tilbyde eller yde lån baseret på  

 obligationer til overkurs supplerer således ovennævnte værnsregel.
 For at gøre obligationsudstedelsen mindre afhængig af svingninger i  

 markedsrenten og mindsterenten er det hensigten at trække denne henstilling  

 tilbage for så vidt angår kontantlån, hvor den er overflødig.
En sådan ændring vil uanset bestemmelsen i kursgevinstlovens § 5, stk. 5,  

 ikke få nogen betydning for beskatningen af privatpersoners kursgevinster og  

 -tab på gælden, når det drejer sig om kontantlån.
Ved kontantlån udgør lånets  

 pålydende rente pr. definition lånets effektive rente.
Der kan principielt  

 ikke indbygges kursgevinster for låntager ved at udstede obligationer til  

 overkurs.
Ydelse af kontantlån i obligationer med en pålydende rente over  

 markedsrenten og dermed til overkurs har ingen virkning over til låntager.  

 Kursgevinstlovens overkursregel i § 5, stk. 5 har således ikke gyldighed for  

 kontantlån.
Overkursen giver derimod realkreditinstituttet en kursgevinst på  

 obligationerne, som modsvarer den overrente i forhold til markedsrenten, som  

 instituttet skal betale på obligationerne.
Da kursgevinsten er skattefri, er  

 det nødvendigt at indføre en bestemmelse, hvorefter den del af renteudgiften,  

 der svarer til overkursen, ikke er fradragsberettiget for  

 realkreditinstituttet.
IV Administrative konsekvenser Forslaget skønnes at ville medføre engangsudgifter for Told*Skat i 1995 på  

 op til 1,2 mill. kr. til EDB og information.
 Derudover skønnes forslaget ikke at ville have nævneværdige administrative  

 konsekvenser.
 Lovforslaget har ingen EU-retlige konsekvenser.
V Provenumæssige konsekvenser Permanentgørelse af kontantlånsordningen vil medføre et provenutab på  

 indkomstskatten som følge af fradragsretten hos låntageren for et evt.  

 kurstab i forbindelse med udstedelse af de bagvedliggende obligationer.
Det  

 årlige provenutab vil være stigende i takt med, at flere låneårgange omfattes  

 af ordningen.
 Under antagelse af, at de årlige bruttonyudlån fra realkreditinstitutterne  

 udgør ca. 85 mia. kr. årligt, skønnes det samlede provenutab af en låneårgang  

 at blive ca. 1,7 mia. kr. fordelt over hele lånets løbetid på op til 30 år.
For indkomståret 1996 skønnes provenutabet at blive i størrelsesordenen 25  

 mill. kr. og for indkomstårene 1997 og 1998 henholdsvis 75 mill kr. og 125  

 mill. kr.
Det er herved blandt andet lagt til grund, at kontantlånene træder  

 i stedet for almindelige obligationslån med et kurstab på i gennemsnit 5 pct.  

 point, og at den gennemsnitlige skatteprocent for personer og selskaber er  

 ca. 40. Den kommunale andel af provenutabet udgør henholdsvis 10 mill. kr.,  

 30 mill. kr. og 50 mill. kr.
Finansårsvirkningen for 1996 skønnes til 10 - 15  

 mill. kr.
 Indførelsen af skattepligt for kursgevinster ved førtidig indfrielse er en  

 værnsregel mod skattarbitrage og forhindrer dermed et provenutab.
 Med den foreslåede begrænsning af realkreditinstitutternes fradragsret for  

 visse renteudgifter i forbindelse med kontantlån baseret på obligationer til  

 overkurs forhindres et provenutab.
 Erhvervsøkonomiske konsekvenser.
 Permanent adgang til at optage kontantlån smidiggør omsætning og belåning  

 af fast ejendom til gavn for såvel små som store erhvervsvirksomheder.
VI Spaltehenvisninger Kursgevinstloven er senest ændret ved § 1 i lov nr. 236 af 6. april 1995,  

 jf.
Folketingstidende 1994-95, side 2806, 3266, 4439, 4469; tillæg A, 2108;  

 tillæg B, Skattekontrolloven er senest ændret ved § 3 i lov nr. 214 af 29. marts  

 1995, jf.
Folketingstidende 1994-95, side 2272, 2702, 3851, 3982; tillæg A,  

 1746; tillæg B, Bemærkninger til de enkelte bestemmelser Til § 1 Til nr. 1 Der er tale om konsekvensændringer.
Til nr. 2 Som følge af den foreslåede adgang til permanent at yde kontantlån uden  

 skattemæssig virkning for realkreditinstituttet, som omtalt i ændringen til  

 nr. 3, foreslås der indført en bestemmelse om beskatning af privatpersoners  

 kursgevinst ved førtidig indfrielse af kontantlån.
Denne bestemmelse går ud på, at alle kursgevinster, der opnås ved at  

 indfri et kontantlån helt eller delvis før det ordinære indfrielsestidspunkt,  

 beskattes som kapitalindkomst.
Der vil ikke være fradrag for eventuelle  

 kurstab ved sådanne indfrielser.
Beskatningen skal dog ikke omfatte indfrielser, der sker som led i  

 ejerskifte af den pågældende ejendom.
Ved ejerskifte vil der således være  

 adgang for sælgeren til at indfri et kontantlån uden skattemæssige  

 konsekvenser for denne, når der er indgået en endelig og bindende aftale om  

 overdragelsen.
Der vil endvidere være mulighed for, at sælgeren eller køberen  

 efter tidspunktet for indgåelsen af en endelig og bindende aftale om  

 overdragelsen kan indfri et kontantlån uden skattemæssige konsekvenser, når  

 sælger eller køber har opsagt kontantlånet til indfrielse inden 6 måneder  

 efter indgåelsen af den endelige og bindende aftale om overdragelsen.
Det er  

 alene en betingelse, at kontantlånet er opsagt indenfor den anførte  

 tidsfrist, mens det ikke er en betingelse, at lånet faktisk også er indfriet  

 indenfor tidsfristen.
Beskatning af kursgevinst ved førtidig indfrielse af kontantlån skal dog  

 altid ske, når indfrielsen sker som led i et ejerskifte mellem ægtefæller,  

 hvad enten de er samlevende eller ikke samlevende.
Fritagelsen for beskatning  

 af kursgevinst ved indfrielse af kontantlån ved ejerskifte mellem ægtefæller  

 skal dog omfatte ejerskifte, som sker som led i separation eller skilsmisse.
 Beskatning af kursgevinst ved førtidig indfrielse af kontantlån skal også  

 altid ske, når indfrielsen sker som led i en overdragelse af en ejendom fra  

 en person til et selskab, hvori denne person og ægtefællen på grund af  

 aktiebesiddelse, vedtægtsbestemmelse eller aftale har bestemmende indflydelse  

 på selskabets handlemåde.
 Kursgevinsten opgøres som forskellen mellem indfrielsesbeløbet og den  

 højere kursværdi af den tilsvarende del af gælden ved påtagelsen af  

 forpligtelsen, dvs. pari ved optagelse af kontantlån henholdsvis  

 kontantværdien på købstidspunktet ved overtagelse af kontantlån i forbindelse  

 med ejerskifte.
Til nr. 3 Efter den nuværende bestemmelse i kursgevinstlovens § 8 A, stk. 1, nr. 7),  

 udløber den nuværende mulighed for at yde kontantlån uden skattemæssig  

 belastning for instituttet med udgangen af 1995. Det foreslås, at denne  

 mulighed gøres permanent ved at ophæve den hidtidige dato for ordningens  

 udløb.
Til nr. 4 Når økonomiministeren giver realkreditinstitutterne tilladelse til at  

 tilbyde kontantlån på basis af obligationer til overkurs, opnår instituttet  

 på sådanne lån en kursgevinst, der vil være skattefri efter kursgevinstlovens  

 § 8 A, hvis ændringen som omtalt i nr. 3 gennemføres, mens den modsvarende  

 renteudgift til obligationsejerne er fradragsberettiget.
 Det foreslås derfor, at ved kontantlån ydet på basis af obligationer til  

 overkurs skal den del af obligationsrenteudgiften, som overstiger låntagernes  

 renteindbetalinger ifølge kontantlånspantebrevene, ikke kunne fradrages ved  

 opgørelse af instituttets skattepligtige indkomst.
Til nr. 5 Efter den nuværende bestemmelse i kursgevinstlovens § 8 A, stk. 3, ophører  

 realkreditinstitutternes adgang til at behandle realkreditobligationer  

 udstedt i henhold til realkreditlovens § 48, stk. 3, under den særlige  

 skattemæssige behandling efter kursgevinstlovens § 8 A med udgangen af 1995.  

 Det foreslås, at denne dato ophæves.
Det vil indebære, at de pågældende  

 obligationer, der udstedes aconto som led i indgåelse af kurskontrakter,  

 permanent behandles som andre realkreditobligationer.
Til § 2 Med indførelse af en pligt for långiver til at foretage indberetning til  

 de statslige told- og skattemyndigheder om ekstraordinær hel eller delvis  

 indfrielse af kontantlån, sikres skattemyndighederne et advis om indfrielsen,  

 der kan danne grundlag for en efterfølgende sikring af, at en eventuel  

 skattepligtig gevinst ved indfrielsen kommer til beskatning.
 Indberetningspligten knytter sig til de øvrige oplysninger, som långivere  

 skal indberette årligt til de statslige told- og skattemyndigheder.
 Indberetningspligten har virkning for ekstraordinærer indfrielser af  

 kontantlån, der er stiftet eller overtaget i 1996 eller senere.
Til § 3 De nuværende regler om ydelse af kontantlån har virkning indtil udgangen  

 af 1995. De foreslåede ændringer i lovforslagets § 1, nr. 1-2, til  

 kursgevinstloven om at gøre den nuværende kontantlånsordning permanent og  

 indføre beskatning af kursgevinster for personer, der helt eller delvis  

 indfrier kontantlån ekstraordinært den 1. januar 1996 eller senere, foreslås  

 derfor først at få virkning for kontantlån, der er stiftet eller overtaget  

 den 1. januar 1996 eller senere.
 § 1, nr. 4, skal have virkning fra den 1. juli 1995.
 Den foreslåede ændring i lovforslagets § 2, der knytter sig til  

 kontantlån, der helt eller delvis indfries ekstraordinært den 1. januar 1996  

 eller senere, foreslås ligeledes at få virkning fra og med den 1. januar  

 1996.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som senest ændret ved lov nr. 236 af 6. april 1995, foretages  

 følgende ændringer:
 1. I § 5, stk. 2, ændres »stk. 4-6« til:  

 »stk. 4-7«.
 2. I § 5 indsættes som stk. 7:
» Stk. 7. Gevinst, som en skyldner opnår ved ekstraordinær hel  

 eller delvis indfrielse af et kontantlån som nævnt i § 8 A, stk. 1, nr. 6 og  

 7, medregnes ved opgørelsen af den skattepligtige indkomst.
Det gælder dog  

 ikke indfrielse, som sker i forbindelse med overdragelse af fast ejendom, når  

 gælden indfries efter afståelsestidspunktet, og gælden er opsagt til  

 indfrielse senest 6 måneder efter afståelsestidspunktet. 2. pkt. finder dog  

 ikke anvendelse ved ejerskifte mellem ægtefæller, medmindre indfrielsen sker  

 ved ejerskifte som led i separation eller skilsmisse. 2. pkt. finder heller  

 ikke anvendelse ved en persons afståelse af en ejendom til et selskab m.v.  

 som nævnt i selskabsskattelovens § 1 og § 2 eller fondsbeskatningslovens § 1,  

 hvor personen og dennes ægtefælle på grund af aktiebesiddelse,  

 vedtægtsbestemmelse eller aftale har bestemmende indflydelse på selskabets  

 handlemåde.«.
§ 5. - - - Stk. 2. For øvrige skattepligtige gælder § 5, stk. 4-6 og § 6,  

 stk. 1, samt statsskattelovens §§ 4-6.
Stk. 3. - - - Stk. 4. - - - Stk. 5. - - - Stk. 6. - - - 3. I § 8 A, stk. 1, nr. 7, udgår: », for så vidt lånet  

 er ydet inden 1. januar 1996«.
 4. I § 8 A indsættes efter stk. 2, som nyt stykke:
 » Stk. 3. Ved kontantlån ydet på basis af obligationer til  

 overkurs kan den del af obligationsrenteudgiften, som overstiger låntagernes  

 renteindbetalinger ifølge kontantlånspantebrevene, ikke fradrages ved  

 opgørelsen af den skattepligtige indkomst.«.
 Stk. 3 og 4 bliver herefter stk. 4 og 5.
 5. I § 8 A, stk. 3, der bliver stk. 4, udgår:  

 », og såfremt lånet er ydet inden 1. januar 1996«.
§ 8 A.
Uanset reglerne i § 2, § 5, stk. 4, og § 8 skal  

 institutter, som omfattes af selskabskattelovens § 1, stk. 1, nr. 5b, og  

 realkreditselskaber ved opgørelsen af den skattepligtige indkomst ikke  

 medregne gevinst og tab på følgende fordringer og gæld:
1)-6) - - - 7) kontantlån i øvrigt i danske kroner og de dertil svarende obligationer,  

 jf. realkreditlovens § 21, stk. 6, for så vidt lånet er ydet inden 1. januar  

 1996.
Stk. 2. - - - Stk. 3. Stk. 1 og 2 finder tilsvarende anvendelse, hvor  

 realkreditobligationer eller andre værdipapirer udstedes i henhold til  

 realkreditlovens § 48, stk. 3, eller under tilsvarende vilkår, såfremt der  

 ved kursaftalens udløb ydes lån, der er omfattet af stk. 1, nr. 1, 2, 4, 6  

 eller 7, på grundlag af de udstedte værdipapirer, og såfremt lånet er ydet  

 inden 1. januar 1996.
Stk. 4. - - - § 2 I skattekontrolloven, jf. lovbekendtgørelse nr. 555 af 24. juni 1994, som  

 senest ændret ved § 3 i lov nr. 214 af 29. marts 1995, foretages følgende  

 ændringer:
 1. I § 8 P, stk. 1, nr. 9, udgår: »og«; og efter  

nr. 9 indsættes som nyt nr.:
 »10) vedrørende kontantlån, om der er foretaget skattepligtig  

 ekstraordinær indfrielse som nævnt i § 5, stk. 7 i kursgevinstloven,  

 og«.
 Nr. 10 bliver herefter nr. 11.
Efter 2. behandling den 30. maj 1995 § 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som senest ændret ved lov nr. 236 af 6. april 1995, foretages  

 følgende ændringer:
 1. I § 8 A, stk. 1, nr. 7, udgår », for så vidt lånet  

 er ydet inden 1. januar 1996«.
 2. I § 8 A indsættes efter stk. 2 som nyt stykke:
»Stk. 3. Ved kontantlån ydet på basis af obligationer til  

 overkurs kan den del af obligationsrenteudgiften, som overstiger låntagernes  

 renteindbetalinger ifølge kontantlånspantebrevene, ikke fradrages ved  

 opgørelsen af den skattepligtige indkomst.« Stk. 3 og 4 bliver herefter stk. 4 og 5.
 3. I § 8 A, stk. 3, der bliver stk. 4, udgår », og  

 såfremt lånet er ydet inden 1. januar 1996«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 2, har virkning for kontantlån, der er ydet den  

 1. juli 1995 eller senere.
