Skattefri kompensation for opsigelse af  

 privat lejemål Spørgsmål Er jeg  

 skattepligtig af den kompensation, som gives for, at jeg opsiger mit private  

 beboelseslejemål? Svar Nej.
Beskrivelse af de faktiske forhold Spørger er lejer  

 af et boliglejemål på  

 123 m2. fordelt på 3  

 værelser.
Lejekontrakten er dateret den 26. september 1998.
Udlejer har  

 planlagt en gennemgribende renovering af ejendommen og ønsker i den  

 sammenhæng  

 at kunne disponere over spørgers lejemål.
Spørger er derfor af udlejer blevet  

 tilbudt 1.900.000 kr. for at opsige sit lejemål og fraflytte lejligheden.
Spørgers eventuelle opfattelse ifølge anmodning og bemærkninger til  

 sagsfremstilling Da beløbet gives  

 som kompensation for en hurtig fraflytning, forbedringer i lejemålet,  

 lejemålets  

 unikke beliggende og højere udgifter til et nyt lejemål, er det spørgers  

 opfattelse, at beløbet ikke er skattepligtigt.
Den opfattelse  

 har spørger fået bekræftet ved 2 tidligere henvendelser til SKAT, hvor det i  

 begge tilfælde er oplyst, at beløbet ikke er skattepligtigt.
I den  

 forbindelse  

 er spørgeren blevet henvist til Ligningsvejledningen afsnit  


  

 E.I.4.2.2.2  


  

 og  


  

 E.A.1.3.3  


.  

 Desuden er der vedlagt kopi af en afgørelse fra Landskatteretten, gengivet i  

 TFS 1986, 136, hvor et lignende spørgsmål var til behandling, og hvor  

 Landsskatteretten fastslog, at et kompensationsbeløb ikke var skattepligtigt.
SKATs  

 indstilling og begrundelse Det fremgår af  

 SL § 5, stk. 1, litra a, at formueændringer, som skyldes forskydninger i  

 værdien  

 af de formuegenstande, som den skattepligtige ejer, ikke skal henregnes til  

 indkomsten, og som lejer af et boliglejemål, må spørgeren anses for at være  

 ejer af det formuegode, som lejekontrakten udgør.
 I Bent Colding  

 og Peter Dyhrs bog "Lov om særlig indkomst m.v." udgivet af  

 Juristforbundets Forlag i 1966 er det under gennemgangen af § 2, stk. 1, nr.  

 5,  

 bogens p. 113, angivet:
"Uden for  

 bestemmelsens område falder kontrakter om private beboelseslejemål, jf.
S.O.  

 1960.165 og praksis før lov om særlig indkomstskat.
RR 1959.443, S.O.  

 1959.194  

 antog det modsatte, men er ændret ved 1960-afgørelsen.
Dette indebærer, at  

 erstatning for opgivelse af sådanne lejemål ikke er skattepligtig, hverken  

 som  

 almindelig eller særlig indkomst." De angivne  

 afgørelser fra Skattepolitisk oversigt 1959 og 1960 er ikke begrundede og  

 angiver kun afgørelsernes tekst.
TFS 1986, 136  

 LSR omhandler en situation, hvor en overlærer, som disponerede over en  

 2-værelses lejlighed på et kloster, modtog en kompensation for at fraflytte  

 lejemålet.
Beløbet omfattede et engangsbeløb på 20.000 kr., som omfattede  

 overlærerens oprindelige indskud på 10.000 kr. og 10.000 kr. til dækning af  

 flytteudgifter.
Dertil kom en månedlig ydelse på 4.000 kr., som skulle  

 udbetales til skatteyderen, så længe denne levede.
Både  

 engangsbeløbet og den løbende ydelse var af skattemyndighederne anset for en  

 erstatning, som var skattepligtig iht. statsskattelovens 4, mens  

 skatteyderens  

 repræsentant betegnede engangsbeløbet ".. for en godtgørelse som  

 kompensation for opgivelse af et privat lejemål, og at der ikke var hjemmel  

 til  

 at beskatte en sådan godtgørelse hverken som skattepligtig almindelig  

 indkomst  

 eller som særlig indkomst." Landsskatteretten  

 var enig med klageren.
 I  

 Ligningsvejledningens afsnit  


  

 E.A.1.3.3  


  

 er det angivet, at erstatninger for opgivelse af privat lejemål ikke er  

 omfattet af statsskattelovens § 4, og at beløbet derfor som udgangspunkt er  

 skattefrit.
Tilsvarende er  

 det i Ligningsvejledningens afsnit  


  

 E.I.4.2.2.2  


  

 angivet, at "Ifølge fast praksis anses kontrakter vedrørende private  

 beboelseslejemål  

 at falde uden for bestemmelsen, da godtgørelsen for opgivelsen eller  

 afståelse  

 af private lejemål er skattefri." Da aftalen er  

 indgået mellem en lejer og en udlejer, som må formodes at have modsatrettede  

 interesser, må det lægges til grund, at der er tale om en aftale, som er  

 indgået mellem uafhængige parter.
Da forholdet som  

 udgangspunkt må anses for omfattet af SL § 5, stk. 1, litra a, og da der ikke  

 andet sted i skattelovgivningen ses at være konkret hjemmel til beskatning,  

 kan  

 kompensationsbeløbet ikke anses for skattepligtigt.
Beløbets størrelse kan  

 ikke  

 ændre denne opfattelse, da der utvivlsomt er tale om et beløb, som er  

 fremkommet efter forhandlinger mellem uafhængige parter.
 Det indstilles,  

 at spørgsmålet besvares med nej.
Skatterådets afgørelse og begrundelse Skatterådet  

 tiltræder indstilling og begrundelse.
Svaret er  

 bindende for skattemyndighederne i følgende periode 5 år fra  

 afgørelsens dato, jf. skatteforvaltningslovens § 25, stk. 1.
