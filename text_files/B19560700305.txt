 Foreningen af lodsejere benævnes »Fiskeriforeningen for Læså«.
I.
REGULATIVETS OMRÅDE.
§ 1 Nærværende regulativ gælder for fiskeriet i Læså fra vandmøllen ved Store  

 Munkegård i Aaker med tilhørende omløb til åens munding i havet.
II.
BESTEMMELSER OM FISKERIET.
§ 2 Ethvert redskab, hvis brug er tilladt i henhold til den gældende lov om  

 ferskvandsfiskeri, kan benyttes.
Ligeledes må fremdeles benyttes de hidtil i  

 over 100 år anvendte faste fiskeindretninger med stemmeværk og omløb, dog  

 under iagttagelse af de i ferskvandsfiskeriloven fastsatte indskrænkninger.
§ 3 Foreningens bestyrelse bemyndiges til at søge om dispensation fra  

 fredningsbestemmelserne i lov om ferskvandsfiskeri af 19. december 1951, § 17  

 a., så der i tidsrummet fra 1. november til 31. januar må fanges farvet ørred  

 til udklækningsanstalten »Rønne's forsyning med befrugtet rogn.
 De i lov om ferskvandsfiskeri af 19. december 1951 § 19, under litra e. og  

 f. nævnte forbud bortfalder.
§ 4 I åen udsættes årlig det antal ørredyngel, som er fastsat i den af  

 Danmarks Fiskeri- og Havundersøgelser, udarbejdede udsætningsplan for åen, i  

 nøje overensstemmelse med planen for så vidt angår yngelens fordeling.
§ 5 Fredningstiden for gedde bortfalder.
III.
FORBEDRINGER AF VANDOMRÅDET.
§ 6 Foreningens bestyrelse skal påtale alle forureninger af vandet, som kan  

 antages at skade fiskeriet.
Den skal særlig have sin interesse henvendt på at  

 skaffe yngelen så gode vilkår for trivsel og opvækst som muligt.
IV.
FORENINGENS INDRE FORHOLD.
§ 7 Medlem af foreningen er enhver lodsejer på det i § 1 nævnte område.
Ingen  

 anden kan være medlem.
§ 8 Foreningens bestyrelse består af tre af foreningens medlemmer.
De vælges  

 på det ordinære medlemsmøde med simpel majoritet for 2 år ad gangen.
Valg til  

 bestyrelse skal modtages.
Bestyrelsen vælger af sin midte sin formand.
Når bestyrelsen er valgt, skal der ske indberetning til  

 fiskeriministeriet, om hvem der er valgt til medlemmer af bestyrelsen,  

 ligesom der skal gives indberetning til ministeriet om senere stedfundne  

 ændringer i bestyrelsens sammensætning.
Dersom regulativets bestemmelser om  

 valg af bestyrelse ikke overholdes, kan fiskeriministeren, hvis der ikke  

 inden 6 måneder efter derom fremsat henstilling fra fiskeriministeriet vælges  

 en bestyrelse, efter fristens udløb ophæve regulativet, hvilket ved  

 fiskeriministerens foranstaltning bringes til almindeligt kundskab for alle  

 vedkommende.
§ 9 I første halvdel af hvert års oktober afholdes ordinært medlemsmøde, hvor  

 bestyrelsen vælges og bestemmelse træffes angående klækning m.v.
§ 10 Bestyrelsen kan indvarsle medlemmerne til det ordinære medlemsmøde såvel  

 som ellers, når den finder anledning dertil, ved skriftlig eller mundtlig bud  

 med mindst 3 dages varsel.
§ 11 Foreningens udgifter til foretagender, som medlemsmødet har vedtaget eller  

 godkendt, fordeles på medlemmerne i forhold til deres nettoudbytte ved  

 fiskeriet.
Bestyrelsen foretager fordelingen efter at have modtaget fra hvert  

 medlem en på tro og love afgiven erklæring om udbyttets størrelse og aflægger  

 på det nærmest følgende medlemsmøde regnskab for beløbets anvendelse.
§ 12 Overtrædelse af regulativets bestemmelser forebringes - for så vidt de  

 ikke skal pådømmes af domstolene - for medlemsmødet, der tager bestemmelse  

 om, hvorledes overtræderen skal straffes.
§ 13 Forandringer i eller ophævelse af regulativet kan vedtages, når mindst 2/3  

 af medlemmerne på et forskriftsmæssigt indvarslet møde stemmer derfor.
-------------- Foranstående i henhold til § 9 i lov om ferskvandsfiskeri af 4. maj 1907  

 udarbejdede regulativ stadfæstes herved påny i medfør af lov nr. 501 af 19.  

 december 1951 om ferskvandsfiskeri, efter at regulativet er ændret i  

 overensstemmelse med denne lov.
 Dette ændrede regulativ træder i kraft den 15. august 1956.
 Fiskeriministeriet, den 24. juli 1956.
CHR.
CHRISTIANSEN.
/G.L.
Mourier.
