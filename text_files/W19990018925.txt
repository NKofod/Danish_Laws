Skrivelse om, hvorvidt et  

 byrådsmedlem, der har vedtaget et bødeforelæg for  

 overtrædelse af straffelovens § 276, jf. § 287, stk. 1, er valgbar (Fra Valgbarhedsnævnet til et byråd, j.nr.  

 551/1999) Ved brev af 18. januar 1999 har X-Byråd i  

 medfør af den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN den 30. december 1998 har  

 vedtaget en bøde på 300 kr. for overtrædelse af  

 straffelovens § 276, jf. § 287, stk. 1.
Det fremgår af sagen, at den pågældende  

 har vedtaget en bøde for overtrædelse af straffelovens § 276,  

 jf. § 287, stk. 1, ved den 14. oktober 1998, kl. 12.15, i et byggemarked at  

 have tilegnet sig en pose med maskinskruer til en værdi af kr. 13,95.  

 Det fremgår endvidere, at den pågældende har oplyst, at  

 pågældende havde været inde i forretningen for at hente  

 nogle brochurer, og at pågældende i den forbindelse tog en pose  

 skruer og uforvarende lagde posen med skruer ned i lommen.
Da  

 pågældende herefter uden at betale for maskinskruerne forlod  

 forretningen gennem kassesluserne, gik tyverialarmen i gang.
 I denne anledning skal man meddele, at  

 Valgbarhedsnævnet har fundet, at den begåede handling   uanset de  

 krav, der må stilles til personer, der beklæder hverv som medlem  

 af kommunale råd   ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
