Bekendtgørelse om ændring af bekendtgørelse om virksomheder, der foretager syn af køretøjer (Synsvirksomheder) § 1 I bekendtgørelse nr. 823 af 11. august 2008 om virksomheder, der foretager syn af køretøjer (Synsvirksomheder), foretages følgende ændringer:
 1. I § 6 ændres »§§ 30-31« til: »§ 31«.
 2. § 9, stk. 1, affattes således:
»Når et køretøj er blevet synet eller omsynet af synsvirksomheden, skal oplysningerne i synsrapporten indberettes elektronisk til Færdselsstyrelsen umiddelbart efter synet eller omsynet.« 3. Overskriften til § 19 affattes således:
»Krav til digital indberetning« 4. § 19, stk. 2, affattes således:
»Stk. 2. Synsvirksomheden skal indberette oplysningerne i synsrapporten samt øvrige forhold vedrørende synet eller omsynet digitalt, som specificeret af Færdselsstyrelsen i den til enhver tid gældende beskrivelse af grænsefladen (interfacet) mellem de enkelte synsvirksomheders synssystemer og Færdselsstyrelsens system til brug ved administration og tilsyn med synsvirksomheder. Ændringer i krav til indberetninger iværksat af Færdselsstyrelsen skal dog varsles mindst 3 måneder inden ændringernes ikrafttrædelse.« 5. § 30, stk. 1, 1. og 2. pkt. , ophæves.
 6. § 30, stk. 1, 3. pkt., der bliver 1. pkt., affattes således:
»Færdselsstyrelsen kan på baggrund af indberetningerne, jf. § 9, stk. 1, anmode synsvirksomheder med væsentlige afvigelser om at belyse årsagen hertil.« 7. I § 30, stk. 2, ændres »den indsendte statistik« til: »de indberettede oplysninger, jf. § 9, stk. 1,«.
 8. I § 40, stk. 1, ændres »§ 19, stk. 1,« til: »§ 19« og »§§ 30-31« til: »§ 31«.
§ 2 Bekendtgørelsen træder i kraft den 1. oktober 2009.
