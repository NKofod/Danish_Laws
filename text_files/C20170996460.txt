Vejledning om regulering pr. 1. januar 2018 af visse satser m.v. på Børne- og Socialministeriets område 1. I bilag 1 til denne vejledning oplyses størrelsen pr. 1. januar 2018 af satser m.v. efter følgende love:
 1) Lov om social service, jf. lovbekendtgørelse nr. 988 af 17. august 2017 med senere ændringer.
 2) Navneloven, jf. lovbekendtgørelse nr. 1816 af 23. december 2015.
 3) Lov om ægteskabs indgåelse og opløsning, jf. lovbekendtgørelse nr. 1818 af 23. december 2015 med senere ændringer.
 4) Lov om ægtefællers økonomiske forhold, jf. lov nr. 548 af 30. maj 2017.
 5) Lov om børns forsørgelse, jf. lovbekendtgørelse nr. 1815 af 23. december 2015.
Ved satserne m.v. i bilagets tabeller henvises til lovhjemlen og en eventuel bekendtgørelseshjemmel.
Når der ved en lovhenvisning ikke angives lovens nummer og dato, er der tale om den af de ovennævnte love, som pågældende tabel angår.
 2. Satserne m.v. i vejledningen gælder for perioden 1. januar - 31. december 2018, medmindre andet er anført ved den enkelte tabel.
 Vejledningen afløser vejledning nr. 10366 af 22. december 2016 om regulering pr. 1. januar 2017 af satser på Børne- og Socialministeriets område.
