Hermed fremsendes særtryk af bekendtgørelse nr. 129 af 23. marts 1982 om  

 udstykningsarbejder m.v.
Den nye bekendtgørelse er resultatet af en revision  

 af reglerne i bekendtgørelse nr. 604 af 20-12-1976. Matrikeldirektoratet har  

 fundet det mest hensigtsmæssigt at udsende en samlet ny bekendtgørelse i  

 stedet for en ændringsbekendtgørelse.
Det har givet mulighed for flere  

 redaktionelle ændringer i form af omflytning af bestemmelser, således at den  

 systematiske opbygning nu skulle være klarere.
Samtidig er det løse  

 stikordsregister indarbejdet som et bilag i selve bekendtgørelsen.  

 Bekendtgørelsen har inden udsendelsen været forelagt bl.a. ministeriet for  

 offentlige arbejder, Kommunernes Landsforening og Den danske  

 Landinspektørforening.
 Kort beskrivelse af ændringerne.
 Ændringerne vedrører især følgende emner:
Opmåling og afmærkning af nye skel, berigtigede skel og andre skel, samt  

 inddragelse af naboejere i forbindelse med skelfastsættelse.
Der er tilstræbt  

 større ensartethed mellem vejudskillelsessager og andre matrikulære sager på  

 disse områder.
 Styrkelse af fikspunktnettet, der forudses at ville få voksende anvendelse  

 og betydning.
 Parcellers adgangsforhold og private vejes optagelse m.v. på  

 matrikelkortet. Ændringerne består især i en justering i forhold til  

 privatvejsloven m.h.t. terminologi og regler for dokumentation.
 I forhold til bekendtgørelse nr. 604 af 20-12-1976 er der indholdsmæssige  

 ændringer i følgende bestemmelser (henvisningerne er til paragraf med  

 tilhørende stykke): 3.2, 4, 5.2, 5.4, 7.1-4, 9, 10.7-9, 12.1, 13.2, 14,  

 15.5-7, 16.1, 16.4, 18.1, 18.14, 21.1-5, 21.10-11, 23.3, 24.3-4, 26.2, 28.1  

 (nr. 3), 29.3, 34.9, 39.1-2, 40.1 (nr. 3), 40.2 (nr. 5), 41.2 (nr. 6), 42.2  

 (nr. 5), 45.1, 46.1-3, 46.5, 46.9, 47.5, 47.9, 47.11, 50.3, 51.5, 52, 57.2,  

 78, 81.2.
 Der er desuden indholdsmæssige ændringer i bilag 5 og 8.
 De øvrige bestemmelser er enten genoptrykt uændret eller trykt med mindre  

 ændringer.
 Der vil ikke her blive redegjort for ændringerne af de enkelte  

 bestemmelser, men i det følgende gives i kronologisk orden vejledende  

 bemærkninger til nogle af bestemmelserne.
 Vejledende bemærkninger.
 § 3  Reglerne om fastsættelse af ejendomsgrænser mod  

 søterritoriet, søer og vandløb er overflyttet fra § 14. Herefter er alle  

 regler om skelfastsættelse samlet i § 3. Formuleringen af stk. 2 er ændret  

 for at præcisere landinspektørens ansvar med hensyn til, om  

 alderstidsberigtigelse er mulig, eller om skelspørgsmålet må søges løst på  

 anden måde.
 § 3  er en hovedregel for skelfastsættelse.
§ 4,  stk. 1 Det er som hidtil skel forløbet, der skal  

 være afmærket, og ikke kun de nye skelpunkter. »Oplagsplads« er  

 medtaget som eksempel i sidste punktum for at angive, at bestemmelsen også  

 omfatter parceller, der udstykkes til »intensiv« anvendelse uden at  

 være bebygget eller skulle bebygges.
Tilsvarende ændring er foretaget i § 9,  

 stk. 3, § 14, stk. 4, § 16, stk. 1 og § 21, stk. 11.
 Kravet om fuld afmærkning af en parcel gælder i samme tilfælde som kravet  

 om fuld opmåling og arealberegning efter opmåling.
§ 4,  stk. 2. Ved »målsættes« forstås, at  

 skellet på målebladet forsynes med en målangivelse, der stammer fra en aktuel  

 måling eller er overført fra en tidligere sag.
Undtagelsen i denne  

 bestemmelse kan ikke anvendes på § 4, stk. 1, der er en selvstændig regel.
 § 4,  stk. 3 Mulighederne for at undlade  

 skelafmærkning er øget, når der er tale om skarpt definerede grænser  

 (jf.'plankeværk'). Undtagelsen omfatter således fortsat ikke diger, levende  

 hegn o.l.
§ 7,  stk. 2 Ved et skel, der er »fastlagt ved  

 mål«, forstås et skel, der er målsat i et sådant omfang, at det kan  

 genafsættes.
Reglen om orientering af naboejere svarer i det væsentlige til  

 reglen ved vejudskillelse, men det er ikke her et krav, at orienteringen af  

 naboejere skal være skriftlig.
Landinspektøren må være opmærksom på, at der  

 senere - i forbindelse med klager e.l. - kan blive brug for at kunne redegøre  

 for orienteringsmåde og -tidspunkt.
§ 9,  stk. 3 Det er uden betydning, om parcellerne  

 udstykkes i en eller flere sager.
Dette svarer til gældende praksis.
 § 9,  stk. 4 Det tidligere § 9, stk. 7 er udgået, og  

 der stilles nu krav om selvstændig netmåling, efter at fikspunkterne er  

 afsat.
 § 9,  stk. 8 Bestemmelsen svarer til gældende praksis.
 § 10,  stk. 8 Ved »nærliggende« forstås  

 normalt nærmere end 50 m (som i stk. 7). Den tidligere undtagelse, når der  

 var indmålt tekniske installationer eller sikrede skelmærker, er udgået.
§ 10,  stk. 9. Der må skelnes imellem, om fikspunkt  

 mærket eller fiks punktet er tabtgået.
Et fiks punkt anses kun for tabtgået,  

 hv is mærket er tabtgået, og punktet ikke kan retableres.
§ 12  Bestemmelsen i stk. 1, sidste punktum, svarer  

 til, hvad der nu er gældende praksis.
Bestemmelserne i stk. 2 og 3 er  

 overflyttet fra § 13. § 12 omfatter herefter de overordnede  

 detailmålingskrav.
 § 13  Bestemmelserne om skelpunkters fastlæggelse ved  

 mål har nær sammenhæng med bestemmelserne i § 4 om afmærkning af skelpunkter.  

 I stk. 1 er det som hidtil skel forløbet, der skal være fastlagt ved mål og  

 ikke kun de nye skelpunkter.
 § 14,  stk. 5 Kravene til måling ved vejudskillelse  

 var ikke tilstrækkelig præciseret i bkg. 604/1976. Afmærkningskravene følger  

 af § 4, stk. 1 og 2.
 § 14,  stk. 6 En del af bestemmelserne er overført fra  

 det tidligere § 56, stk. 2. Det tidligere stk. 6 er udgået.
 § 15  Bestemmelserne i stk. 5-7 er overflyttet fra §  

 56, stk. 1-3, og er samtidig udvidet til at kunne anvendes generelt på labile  

 grænser.
 § 16  Ved »arealer« i stk. 1, 2. punktum  

 forstås dele af matr.nre., således at reglen i stk. 1 ikke gælder ved  

 sammenlægning af hele matr.nre.
 Det tidligere stk. 6 er udgået.Bestemmelsen er nu indeholdt i henholdsvis  

 § 14, stk. 1, og § 16, stk. 1.
 § 18  Bestemmelsen i det tidligere stk. 14 er  

 indeholdt i § 29, stk. 2, og er derfor udgået.
 Det tidligere stk. 22 anses for unødvendigt og er derfor udgået.
 § 18,  stk. 1 og 6. Matrikeldirektoratet vil fremtidig  

 levere xerokopier på transparent materiale, når det er oplyst, at kopien skal  

 anvendes til hovedkort.
 § 18,  stk. 10 Det præciseres, at der i  

 bekendtgørelsen ved »restparcellen« forstås pcl. 1.
§ 21,  stk. 2 Det er af betydning, at det fremgår, om  

 der er tale om nye eller ældre mål.
Bestemmelsen har iøvrigt sammenhæng med  

 bestemmelsen i § 4, stk. 2, om undtagelse for afmærkning i ældre skel.
 § 21,  stk. 4 Den særlige signatur i forbindelse med  

 udgangssigte er begrundet i et ønske om at kunne udskyde punktet, f.eks. ved  

 en transformation, fordi det ikke er fastlagt tilstrækkelig nøjagtigt i  

 forhold til de øvrige punkter på grund af den manglende længdemåling.
 Hvis koordinatlisten omfatter enkelte uvedkommende punkter, kan de  

 overstreges.
 Man gør opmærksom på, at betegnelsen »måleblad« i  

 bekendtgørelsen også omfatter en eventuel tilhørende koordinatliste.
§ 24  Det tidligere stk. 7 er udgået.
Bestemmelsen er  

 indeholdt i stk. 3.
§ 24,  stk. 4. Ændringerne har sammenhæng med  

 ændringen af direktoratets udstykningsstatistik, jf.
Landinspektørens  

 Meddelelsesblad, 1982, side 004.
§ 29,  stk. 3, nr. 2. Det kan undertiden være  

 vanskeligt at afgøre, hvorvidt en udlagt privat fællesvej, f.eks. udlagt i en  

 lokalplan eller en tidligere byplanvedtægt, er bestemt til at skulle tjene  

 som fremtidig adgangsvej for de parceller, der udstykkes i sagen.
En sådan  

 afgørelse er i første instans kommunens.
 Da der ikke er forbundet nogen handlepligt med et vejudlæg i f.eks. en  

 lokalplan, er et sådant vejudlæg ikke tilstrækkelig dokumentation for, at  

 kravet om vejadgang i udstykningslovens § 4, stk. 2, er opfyldt.  

 Dokumentationen må derfor suppleres med en erklæring fra kommunalbestyrelsen  

 om, at man om nødvendigt vil kræve vejen anlagt med hjemmel i  

 privatvejslovens § 39. Hvis kommunalbestyrelsen ikke ønsker at afgive en  

 sådan erklæring, må vejretten dokumenteres efter reglerne i § 29, stk. 3, nr.  

 1, 3 eller 4. Disse regler må også anvendes uden for byer og bymæssige  

 områder, hvor privatvejslovens § 39 ikke finder anvendelse.
§ 29,  stk. 3, nr. 4. Landinspektøren bør være  

 forsigtig med at anvende bestemmelsen.
Den bør formentlig kun anvendes, hvor  

 vejen fører over et større antal ejendomme, og hvor udstykningen ikke vil  

 medføre nogen væsentlig udvidelse af antallet af vejberettigede eller en  

 væsentlig ændring af færdslens art.
Afgørelsen af, om vejretten består,  

 henhører i sidste instans under domstolene.
§ 39,  stk. 1 Efter gældende praksis er direktoratet  

 tilbageholdende med at godkende en berigtigelse uden erklæring fra ejerne,  

 bl.a. under henvisning til at reglerne om skelsætning eventuelt bør anvendes  

 i stedet.
Det er en væsentlig forudsætning for en eventuel godkendelse, at  

 skellet fremtræder tydeligt i marken.
 § 39,  stk. 2 Det fremgår nu, hvad der forstås ved en  

 »teknisk berigtigelse«.
 § 45  Det bemærkes, at anvendelse af § 45 ikke kan  

 fortrænge muligheden for en senere skelsætningsforretning.
 § 46  og 47 Ændringerne består især af en ajourføring  

 i forhold til privatvejsloven og har nær sammenhæng med ændringerne i § 29,  

 jf. bemærkningerne til denne paragraf.
§ 46,  stk.9 Bestemmelsen angiver, hvilke regler der  

 skal benyttes.
Det følger heraf, at en udskilt offentlig vej, der  

 nedklassificeres til privat fællesvej, skal tildeles matrikelnummer (og  

 optages i tingbogen).
§ 47,  stk. 2 og 3. Reglerne i stk. 2 omhandler kun  

 anlagte veje.
Slettelse af en udlagt privat fællesvej må altid ske efter  

 reglerne i stk. 3, idet udlagte private fællesveje ikke er omfattet af  

 reglerne i privatvejslovens kap. 9.
 § 47,  stk. 11 Bestemmelsen i sidste punktum er  

 medtaget, fordi sager, der alene vedrører privat vej, ikke indeholder grønt  

 skema. § 50, stk. 3 Ændringen skal ses i sammenhæng med ændringen af  

 bemærkningerne til bilag 5, hvor sidste punktum er udgået.
§ 51,  stk. 5 Naboejere skal orienteres, hvis målingen  

 til skellet er mere end 20 år gammel, når skellet ikke er afmærket med  

 synlige skelmærker, eller er skarpt defineret ved mur, støbning, plankeværk  

 eller lignende.
Orientering kan således ikke undlades, hvis skellet på anden  

 måde fremtræder tydeligt i marken.
 § 52  Reglerne er udvidet, således at stk. 1 nu  

 vedrører dokumentation for, at arealet er afstået, stk. 2 vedrører sikring af  

 panthaverinteresser, og stk. 3 vedrører skelfastsættelsen i forhold til  

 naboejerne.
 § 74,  stk. 1 Det forudsættes, at landinspektøren selv  

 sørger for at fremskaffe domsudskrift.
§ 78  Ændringen medfører, at det fremtidig er  

 landinspektøren, der skal erklære, om den vedtagne linie må anses for at have  

 været gældende grænse i hævdstid.
Det har i visse tilfælde været vanskeligt  

 af få parterne til at erklære sig om dette, når de på forhånd var uenige om  

 skellets beliggenhed. Ændringen har sammenhæng med ændringen af bilag 8.
 § 83  Bekendtgørelsen træder i kraft den 1-5-1982.  

 Overgangsbestemmelserne i stk. 2 svarer til overgangsbestemmelserne i bkg.  

 604/1976.
 Bilag 3 Af hensyn til muligheden for at identificere veje, der omhandles i  

 approbationsskrivelser, bør eventuelle vejnavne anføres.
 Det er direktoratets håb, at denne gennemgang kan medvirke til at lette  

 overblikket over ændringerne.
