En overenskomst mellem Danmark og Cypern om international passager- og godsbefordring ad landevej undertegnedes den 26. februar 1987 i København og den 15. maj s.å. i Nicosia.
 Overenskomsten har følgende ordlyd:
Oversættelse OVERENSKOMST mellem Kongeriget Danmarks regering og Republikken Cyperns  

 regering om international passager- og godsbefordring ad landevej Kongeriget  

 Danmarks regering og Republikken Cyperns regering er ud fra ønsket om at  

 fremme passager- og godsbefordringen med motorkøretøjer mellem de to lande og  

 transitbefordring igennem deres territorier blevet enige om følgende:
I.
PASSAGERBEFORDRING Artikel 1 Tilladelsesordning 1. Al erhvervsmæssig passagerbefordring, som udføres  

 af motorkøretøjer, registreret hos en af de kontraherende parter, mellem de  

 to lande og i transitbefordring igennem deres territorier er, bortset fra de  

 i artikel 3 nævnte, undergivet en tilladelsesordning.
 2. Ved »motorkøretøj til passagerbefordring«  

 forstås ethvert motordrevet køretøj, som har mere end otte sæder udover  

 førerens.
Artikel 2 Rutekørsel 1. Rutekørsel mellem de to lande eller i transit  

 igennem deres territorier skal i fællesskab godkendes af de kontraherende  

 parters kompetente myndigheder.
 2. Ved »rutekørsel« forstås kørsel,  

 hvorunder der udføres passagerbefordring ifølge en tidsplan, ad faste ruter,  

 hvor passagerer kan stige på og af ved forud fastsatte stoppesteder.
 3. Hvert lands kompetente myndighed skal udstede  

 tilladelsen for den del af ruten, som vedrører det pågældende lands  

 territorium.
 4. De kompetente myndigheder skal i fællesskab  

 fastsætte betingelserne for udstedelse af tilladelsen, det vil sige dens  

 varighed, transporternes hyppighed, de køreplaner og takster, som skal  

 anvendes, samt alle andre vilkår, som er nødvendige for en smidig og effektiv  

 udførelse af rutekørslen.
 5. Ansøgning om en tilladelse skal indgives til den  

 kompetente myndighed i det land, hvor køretøjet er registreret, og denne  

 afgør, hvorvidt tilladelse kan gives eller ej.
 I tilfælde af, at ansøgningen ikke giver anledning til indvendinger, skal  

 denne kompetente myndighed give den anden kontraherende parts kompetente  

 myndighed meddelelse herom.
6. Dokumenter indeholdende de nødvendige oplysninger  

 (foreslåede køreplaner, takster og rute, i hvilken periode af året kørslen  

 skal udføres samt hvilken dato kørslen agtes påbegyndt) skal vedlægges  

 ansøgningen.
De kompetente myndigheder kan kræve sådanne yderligere  

 oplysninger, som de anser for nødvendige.
Artikel 3 Lejlighedsvis kørsel Lejlighedsvis befordring af passagerer kræver ikke tilladelse.
En  

 transport betragtes som lejlighedsvis, når de samme personer befordres i det  

 samme motorkøretøj til passagerbefordring enten:
Artikel 4 Lejlighedsvise kørsler, som er undergivet en tilladelsesordning Enhver anden lejlighedsvis transport, som ikke er omfattet af foranstående  

 artikel 3, er undergivet en tilladelsesordning.
Ansøgninger om tilladelser  

 skal stiles til de kompetente myndigheder hos den kontraherende part, på hvis  

 territorium transportudøveren er bosiddende, som derefter videresender  

 ansøgningerne til den anden kontraherende parts kompetente myndigheder med  

 deres bemærkninger.
II.
GODSBEFORDRING Artikel 5 Tilladelsesordning 1. Transportudøvere fra en kontraherende part, som i  

 overensstemmelse med deres nationale lovgivning har ret til at udføre  

 international godstransport ved brug af erhvervsmotorkøretøjer, må udføre  

 sådanne transporter, bortset fra de i artikel 6 nævnte, mellem de to  

 kontraherende parters territorier og i transit igennem disse, uden nogen  

 forudgående tilladelse.
2. Ved »erhvervsmotorkøretøj« forstås  

 ethvert motordrevet køretøj, som normalt benyttes til godstransport ad  

 landevej.
I denne overenskomst omfatter udtrykket  

 »erhvervsmotorkøretøj« ligeledes påhængs- eller sættevogne  

 tilkoblet erhvervskøretøjer, såvel som vogntog.
III. ØVRIGE BESTEMMELSER Artikel 6 Cabotage- og tredjelandskørsel 1. En transportudøver bosiddende på en kontraherende  

 parts territorium må ikke udføre befordring af passagerer eller gods mellem  

 to punkter på den anden kontraherende parts territorium.
 2. En transportudøver fra en af de to kontraherende  

 parter må ikke udføre transporter fra den anden parts territorium til et  

 tredjeland og vice versa, medmindre en særlig tilladelse er givet af den  

 anden kontraherende part.
Artikel 7 Køretøjers vægt og dimensioner 1. Med hensyn til køretøjers vægt og dimensioner  

 forpligter hver kontraherende part sig til ikke at pålægge køretøjer  

 registreret på den anden kontraherende parts territorium betingelser, som er  

 mere restriktive end de, der er pålagt køretøjer registreret inden for dens  

 eget territorium.
 2. Begge kontraherende parters transportudøvere skal  

 overholde den anden kontraherende parts love og administrative forskrifter  

 vedrørende køretøjers vægt og dimensioner ved indkørsel på denne parts  

 territorium.
 3. I tilfælde af at køretøjets vægt og/eller  

 dimensioner overstiger den tilladte maksimale vægt og/eller dimension på den  

 kontraherende parts territorium, hvor befordringen skal finde sted, skal  

 transportudøveren have en forudgående særlig tilladelse fra den kontraherende  

 parts kompetente myndighed.
Artikel 8 Skatter og afgifter 1. Passager- og erhvervsmotorkøretøjer, som er  

 registreret på en af de kontraherende parters territorium og som midlertidigt  

 befinder sig på den anden kontraherende parts territorium, er fritaget for  

 alle skatter, gebyrer og andre afgifter, som er pålagt kørslen eller  

 besiddelsen af køretøjer på dette territorium.
 2. Fritagelserne ifølge denne artikel gælder hverken  

 vej- og omsætningsafgifter eller told- og forbrugsafgifter på  

 motorkøretøjernes brændstofforbrug, bortset fra det brændstof, der findes i  

 køretøjernes standardtanke ved indkørslen.
Artikel 9 Toldbestemmelser Reservedele til brug ved reparation af et allerede indkørt køretøj skal  

 tillades indført midlertidigt uden betaling af importafgifter og andre  

 skatter og fritaget for importforbud og restriktioner.
Udskiftede dele skal  

 tilintetgøres, genudføres eller ødelægges under toldmyndighedernes kontrol og  

 opsyn.
Artikel 10 National lovgivning I alle tilfælde, som ikke er reguleret ved bestemmelserne i denne  

 overenskomst eller i internationale konventioner, som begge lande har  

 tilsluttet sig, er en kontraherende parts transportudøvere og førere af  

 køretøjer forpligtede til at overholde den anden kontraherende parts  

 lovgivning, når de kører på dennes territorium.
Artikel 11 Overtrædelse af overenskomsten 1. Hvis en kontraherende parts transportudøvere  

 overtræder nogen af denne overenskomsts bestemmelser under kørsel på den  

 anden parts territorium, kan den kompetente myndighed, på hvis territorium  

 overtrædelsen blev begået, uden præjudice for enhver retlig sanktion, som  

 finder anvendelse på dens eget territorium, informere den anden kontraherende  

 part om omstændighederne ved overtrædelsen.
 2. I tilfælde af en overtrædelse som nævnt i stk. 1, i  

 denne artikel kan den kompetente myndighed hos den kontraherende part, på  

 hvis territorium overtrædelsen blev begået, anmode den anden kontraherende  

 parts kompetente myndighed om:
 3. Den kompetente myndighed, der modtager en sådan  

 anmodning fra den anden kontraherende parts kompetente myndighed, skal  

 efterkomme denne og skal så snart som muligt underrette den anden kompetente  

 myndighed om hvilke forholdsregler der er taget.
Artikel 12 Kompetente myndigheder, blandet kommission 1. Hver kontraherende part skal underrette den anden  

 kontraherende part om hvilke kompetente myndigheder der er bemyndiget til at  

 beskæftige sig med spørgsmål vedrørende anvendelsen af denne overenskomst.
 2. De kontraherende parters kompetente myndigheder  

 skal løbende holde kontakt med hinanden angående alle spørgsmål, som opstår i  

 forbindelse med anvendelsen af denne overenskomst.
 3. Repræsentanter for de kompetente myndigheder kan,  

 når det er nødvendigt, mødes i en blandet kommission med det formål at  

 regulere transportaktiviteter og løse problemer, som kan opstå i forbindelse  

 med gennemførelsen af nærværende overenskomst.
Artikel 13 Ikrafttræden, gyldighed 1. Denne overenskomst træder i kraft den 30. dag efter  

 at de kontraherende parter har underrettet hinanden om, at de nødvendige  

 forfatningsmæssige formaliteter er opfyldt.
 2. Denne overenskomst forbliver i kraft i to år efter  

 datoen for dens ikrafttræden, og dens gyldighed forlænges derefter stiltiende  

 fra år til år, medmindre den opsiges af en af de kontraherende parter tre  

 måneder før udgangen af et kalenderår.
 Udfærdiget i København den 26. februar 1987 og i Nicosia den 15. maj 1987  

 i to originale eksemplarer på engelsk, idet begge tekster har samme  

 gyldighed.
For Kongeriget Danmarks regering K.
LYKSTOFT LARSEN For Republikken Cyperns regering LINOS SHACALLIS Overenskomsten trådte i medfør af artikel 13, stk. 1, i kraft den 4. juni  

 1988.
