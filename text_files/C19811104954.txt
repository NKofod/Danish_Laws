 Direktoratet skal herved meddele, at finansministeriet på given  

 foranledning af en konkret sag har udtalt følgende:
I tilfælde, hvor en tjenestemand af helbredsmæssige grunde midlertidigt er  

 ude af stand til at udføre fuld tjeneste, og hvor tjenestestedet i henhold  

 til tjenestemandslovens § 58, stk. 3, sammenholdt med § 5 i cirkulære nr. 163  

 af 5. juli 1973 om statstjenestemænds forhold i forbindelse med sygdom rejser  

 spørgsmålet om nedsættelse af den pågældendes tjenestetid med indtil  

 halvdelen i indtil 3 måneder, bør der kun udbetales den pågældende delvis  

 løn, indtil finansministeriets afgørelse foreligger.
Udbetales der fuld løn,  

 skal der tages udtrykkeligt forbehold om tilbagebetaling, såfremt den  

 fremsatte anmodning om nedsat tjenestetid i indtil 3 måneder ikke bliver  

 imødekommet.
 Herudover henleder finansministeriet opmærksomheden på, at bestemmelsen i  

 § 5, stk. 1, 2. punkt om nedsættelse af tjenestetid udover 3 måneder også  

 skal forelægges finansministeriet i tilfælde, hvor den pågældende efter at  

 have genoptaget tjenesten på fuld tid på ny må gøre tjeneste på deltid.
 E.B.
Jon Johnsen Kriminalforsorgens anstalter, afdelinger, pensioner samt  

 arrestinspektørerne.
