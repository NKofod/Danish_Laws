Bekendtgørelse om ændring af bekendtgørelse om særlig støtte til landbrugere til ekstensivt landbrug § 1 I bekendtgørelse nr. 77 af 29. januar 2013 om særlig støtte til landbrugere til ekstensivt landbrug foretages følgende ændringer:
 1. I indledningen ændres »jf. lovbekendtgørelse nr. 445 af 23. april 2010« til: »jf. lovbekendtgørelse nr. 244 af 28. februar 2013«.
 2. I § 3, stk. 3, 3. pkt., udgår »i det skema, hvortil der henvises i Fællesskemaet«.
 3. I § 3, stk. 3, indsættes som 4. pkt. og 5. pkt.:
»Oplysning om harmoniareal og gødningsplanlægning skal indgives på et særligt skema "Gødningskvote og Efterafgrøder 2014" og anses som en del af ansøgningen om støtte.
Det særlige skema skal udfyldes og indgives elektronisk ved brug af Fødevareministeriets Tast selv-service, som kan tilgås via NaturErhvervstyrelsens hjemmeside.« 4. I § 6, stk. 3, indsættes som nr. 7:
»7) Arealer der inden for ansøgningsåret er omfattet af § 21 b, stk. 1, i lov om miljøbeskyttelse.« § 2 Stk. 1. Bekendtgørelsen træder i kraft den 1. februar 2014.
 Stk. 2. Bekendtgørelsens § 1, nr. 2-4, har virkning for ansøgninger, der indgives fra den 1. februar 2014.
