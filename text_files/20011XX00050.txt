Skriftlig fremsættelse (24. oktober  

 2001) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 befordringsrabat til studerende ved videregående uddannelser. (Rabat  

 efter ansøgning, elektronisk kommunikation med digital signatur  

 m.m.).
(Lovforslag nr.
L 57).
Efter den gældende lov om befordringsrabat til  

 studerende ved videregående uddannelser sender Styrelsen for Statens  

 Uddannelsesstøtte meddelelse om ret til rabat til alle studerende, der  

 opfylder betingelserne for at få rabat.
Rabatmeddelelserne udsendes to  

 gange årligt.
Styrelsen sender hvert år rabatmeddelelser til ca.  

 175.000 studerende.
Ca. 35.000 studerende, svarende til ca. 20 pct., benytter  

 sig af retten til at få rabat på befordring.
Med lovforslaget vil der blive sendt rabatmeddelelse til  

 de studerende, som ansøger om rabat.
Når de studerende har  

 søgt første gang, opfylder betingelserne for at få rabat  

 og løbende bruger rabatmeddelelsen, vil de automatisk få  

 udløst rabatmeddelelser under deres uddannelse.
Betingelserne for at  

 kunne få rabat vil ikke blive ændret.
Antallet af udsendte  

 rabatmeddelelser  reduceres fra ca. 320.000 i 2000 til ca. 60.000 om  

 året, hvorved der spares udgifter på ca. 0,5 mio. kr. pr.  

 år til porto, trykning og efterbehandling.
Der vil blive tale om en  

 engangsudgift til ændringer i edb-programmer på ca. 0,1 mio.  

 kr.
Der bliver med lovforslaget endvidere mulighed for at  

 fastsætte regler om elektronisk kommunikation med digital signatur  

 eller anden sikker personidentifikation dvs. pinkodeløsning.  

 Formålet hermed er at give en bedre service til de studerende samtidig  

 med at administrationen lettes.
Der vil blive tale om elektronisk  

 kommunikation dels mellem den uddannelsessøgende og uddannelsesstedet  

 eller styrelsen, dels mellem den transportansvarlige eller uddannelsesstedet  

 og styrelsen.
Der åbnes bl.a. mulighed for, at den studerende kan  

 ansøge elektronisk om rabatten, og at de transportansvarlige kan sende  

 opgørelser og oplysninger om ordningen med digital signatur eller  

 anden sikker identifikation.
Styrelsen vil med de foreslåede ændringer  

 kunne sende rabatmeddelelsen elektronisk.
Det er hensigten foreløbigt  

 at sende meddelelsen pr. brev.
Men den foreslåede bestemmelse giver  

 mulighed for, at meddelelsen kan sendes elektronisk til de studerende, der  

 ønsker det.
Det foreslås endvidere en bemyndigelse til  

 undervisningsministeren om at fastsætte regler vedrørende  

 styrelsens elektroniske kommunikation med uddannelsesstederne og de  

 transportansvarlige.
Afslutningsvis foreslås en bestemmelse om  

 udlægning af visse opgave til uddannelsesstederne omhandlende  

 rabatordningen som led i decentraliseringsprocessen på området  

 for uddannelsesstøtte.
 Der er ikke EU-retlige aspekter i lovforslaget.
 Lovændringen foreslås sat i kraft den 1.  

 januar 2003. For så vidt angår opgaverne som led i  

 decentraliseringsprocessen foreslås de sat i kraft den 1. januar  

 2002.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til velvillig behandling i det høje Ting.
