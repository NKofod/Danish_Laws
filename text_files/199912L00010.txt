Fremsat den 6. oktober 1999 af undervisningsministeren  

 (Margrethe Vestager) Forslag til Lov om ændring af lov om de  

 erhvervsgymnasiale uddannelser til højere handelseksamen og  

 højere teknisk eksamen (Ikrafttræden for Grønland) § 1 I lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 495 af 10. juni 1994 som ændret ved § 4 i lov nr. 489 af 1.  

 juli 1998, § 3 i lov nr. 234 af 21. april 1999 og § 2 i lov nr. 404  

 af 2. juni 1999, foretages følgende ændring:
 1. § 26 affattes således:
» § 2 Loven træder i kraft dagen efter offentliggørelsen i  

 Lovtidende.
Bemærkninger til lovforslaget Almindelige bemærkninger 1. Baggrunden for forslaget Formålet med den foreslåede lovændring  

 er at åbne mulighed for etablering af htx i Grønland.  

 Lovforslaget fremsættes på baggrund af et ønske fra  

 Grønlands Hjemmestyre, der, blandt andet som følge af stigende  

 ungdomsårgange og stigende overgangsfrekvens til eksisterende  

 gymnasiale uddannelser, gerne vil kunne udvide tilbuddet med en teknisk  

 rettet gymnasial uddannelse med 1. optag forår/sommer 2000.
En oprettelse af htx vil betyde en udvidelse af muligheden  

 for at vælge gymnasial uddannelse i Grønland.
Grønland  

 har siden 1977 haft kursus til højere forberedelseseksamen som tilbud  

 til de unge, der ønskede en studieforberedende uddannelse.
Den  

 grønlandske hf blev ved anordning nr. 108 af 17. februar 1992  

 erstattet af Grønlands gymnasiale Uddannelse (GU), der dels  

 består af en almen uddannelse for unge, som giver det nødvendige  

 grundlag for videregående studier (GU-eksamen) og dels et tilbud til  

 voksne om studieforberedende enkeltfagsundervisning.
Grønlands Hjemmestyre ønsker uddannelsen  

 etableret parallelt med GU, dvs. reguleret ved dansk lovgivning, som med de  

 nødvendige tilpasninger sættes i kraft for Grønland ved  

 en kongelig anordning.
Ved oprettelse af htx på Grønland  

 får de unge mulighed for at vælge en gymnasial uddannelse, der ud  

 over at være adgangsgivende til videregående uddannelse har den  

 særlige erhvervsmæssige profil, som også kendetegner den  

 danske htx.
Den erhvervsmæssige profil forventes sikret gennem  

 uddannelsens fagrække, der i et vist omfang vil blive tilpasset  

 grønlandske forhold, og gennem uddannelsens placering på skoler,  

 der tilbyder erhvervsmæssige uddannelser.
Uddannelsen vil endvidere  

 blive tilrettelagt, så det bliver muligt at overgå til  

 grønlandske erhvervsmæssige uddannelser efter 1. år  

 på htx.
Det er i første omgang alene tanken at etablere htx  

 i Grønland.
Lovforslaget åbner imidlertid også mulighed  

 for etablering af hhx, herunder den 1-årige hhx, i Grønland.
Der  

 er ikke ved lovforslagets fremsættelse aktuelle planer herom, men  

 reglerne forventes udarbejdet, så dele af regelsættet vil kunne  

 anvendes ved en eventuel senere etablering af hhx i Grønland.
2. Forslagets indhold Lov om de erhvervsgymnasiale uddannelser til højere  

 handelseksamen og højere teknisk eksamen vil efter lovforslaget kunne  

 sættes i kraft for Grønland ved udstedelse af kongelig  

 anordning.
Den kongelige anordning vil være det legale grundlag for  

 etableringen af uddannelsen.
Anordningen skal udformes med udgangspunkt i  

 lovens bestemmelser og i de styringsprincipper, der gælder for de  

 erhvervsgymnasiale uddannelser i Danmark, idet der dog vil ske en tilpasning  

 til de særlige grønlandske forhold.
Htx i Grønland vil  

 bl.a. adskille sig fra den danske ved en anden finansiering, ved  

 ændrede styringsforhold og ved en indholdsmæssig tilpasning til  

 de særlige forudsætninger og behov, der karakteriserer det  

 grønlandske uddannelsessystem og arbejdsmarked.
Tilpasningen vil ske  

 under den forudsætning, at den grønlandske htx skal opfylde  

 samme formål som den danske og opretholde et niveau og en kvalitet, der  

 gør den sammenlignelig med dansk htx.
Uddannelsen skal således  

 give studiekompetence og bidrage til elevens personlige udvikling og  

 forståelse af samfundet med vægt på erhvervslivets forhold.  

 Uddannelsen forudsættes udbudt på dansk.
Oprettelse af htx i Grønland forudsætter  

 desuden, at der udstedes relevante bekendtgørelser efter lovens  

 bemyndigelser.
Reglerne for htx i Grønland vil, i lighed med reglerne  

 for de danske erhvervsgymnasiale uddannelser, blive fastsat som rammeregler,  

 der baserer sig på en nærmere aftalt arbejds- og ansvarsfordeling  

 mellem Undervisningsministeriet og Grønlands Hjemmestyre, der på  

 sin side fastlægger omfanget af delegering til skolerne inden for de  

 givne rammer.
 Der forventes efter samråd med Grønlands  

 Hjemmestyre udstedt en hovedbekendtgørelse med de generelle  

 erhvervsgymnasiale regler, herunder de generelle regler om eksamen, censorer  

 m.v., samt en bekendtgørelse om den erhvervsgymnasiale uddannelse til  

 højere teknisk eksamen i Grønland med de specifikke htx-regler.  

 Regler om optagelse til htx forventes dog indarbejdet i den eksisterende  

 bekendtgørelse om optagelse på Grønlands gymnasiale  

 Uddannelse (GU-optagelsesbekendtgørelsen), da optagelsen  

 forudsættes at følge ensartede retningslinier for samtlige  

 gymnasiale uddannelser.
 Ud over bemyndigelser til at udstede ovennævnte  

 regler for uddannelsen forudsættes anordningen at give bemyndigelse til  

 udstedelse af regler om oprettelse af enkeltfag, der vil udgøre  

 studieforberedende supplement til den række fag, der udbydes som  

 enkeltfag i GU.
 Endelig forudsættes en ændring af  

 bekendtgørelse om adgang, indskrivning og orlov m.v. ved  

 videregående uddannelser, hvor et grønlandsk htx skal  

 indplaceres som adgangsgivende til danske videregående uddannelser.
Som led i lovforberedelsen har der været  

 drøftelser mellem Undervisningsministeriet og Grønlands  

 Hjemmestyre, hvor nedenstående retningslinier for ansvars- og  

 opgavefordeling og for den nærmere udformning af den grønlandske  

 htx er blevet fastlagt.
Disse retningslinier forudsættes anvendt i  

 forbindelse med udarbejdelsen af anordningen og de nævnte  

 bekendtgørelser.
Der ydes ikke tilskud fra den danske stat til de  

 erhvervsgymnasiale uddannelser i Grønland. Økonomiske  

 vilkår for uddannelsen fastsættes af Hjemmestyret, idet der  

 forudsættes opretholdt et niveau og en kvalitet, der gør den  

 grønlandske htx sammenlignelig med den danske.
Brancheskolerådet  

 i Grønland forudsættes at rådgive Hjemmestyret om det  

 erhvervsmæssige indhold i uddannelsen, herunder betingelserne for skift  

 til grønlandsk erhvervsmæssig uddannelse efter 1. år.
 Det grønlandske hjemmestyre fastsætter hvilke  

 skoler, der udbyder uddannelsen og fastsætter ligeledes antal pladser.  

 Konkret er der planer om at etablere htx på Bygge- og  

 Anlægsskolen i Sisimiut, der indtil videre skal fungere som landsskole.  

 Optaget planlægges i år 2000 til ca. 40 elever.
 Hjemmestyret vil kunne begrænse adgangen til  

 uddannelsen af kapacitetsmæssige grunde, men det forudsættes, at  

 de optagelsesberettigede unge, der afvises på grund af manglende plads,  

 vil blive tilbudt optagelse på anden gymnasial uddannelse, evt. i  

 Danmark efter gældende optagelsesregler til de gymnasiale uddannelser.  

 Den konkrete optagelsesprocedure gennemføres af Hjemmestyret.
Der forudsættes fastsat adgangskrav svarende til  

 optagelseskravene på Grønlands gymnasiale Uddannelse.  

 Forudsætninger for optagelse på GU er afsluttet 11. klasse  

 på udvidet niveau eller afsluttet 12. klasse, udvidet  

 afgangsprøve i en række nærmere bestemte fag, samt  

 erklæring om egnethed fra den afleverende skole, eller for  

 øvrige ansøgeres vedkommende en egnethedsvurdering fortaget af  

 den modtagende skole.
Optagelseskravene forudsættes således ikke  

 harmoniseret med optagelseskravene til de danske gymnasiale uddannelser efter  

 afskaffelsen af egnethedserklæringen ved Lov nr. 404 af 2. juni 1999,  

 da forudsætningen herfor (arbejdet med individuelle uddannelsesplaner i  

 grundskolen) ikke er opfyldt i Grønland.
 Undervisningsministeriet fører tilsyn med  

 uddannelsen, herunder med eksamen, lærerkvalifikationer og andre  

 faktorer af betydning for uddannelsens kvalitet.
Undervisningsministeriet har ansvar for eksamensniveauet.  

 Eksamen skal udformes som den danske; til skriftlig eksamen anvendes de  

 danske, centralt stillede skriftlige opgaver, undtagen i fagene dansk og  

 grønlandsk på A-niveau.
Den danske censorordning skal anvendes,  

 og Undervisningsministeriet kan som led i tilsynet med uddannelsen udpege  

 særlige censorer til varetagelse af særlige censoropgaver,  

 såvel i forbindelse med skriftlige som mundtlige prøver.  

 Hjemmestyret og skolerne har det konkrete ansvar for eksamens  

 gennemførelse, eksamensbeviser og konkret censorbemanding.
Bestemmelserne om lærerkvalifikationer vil svare til  

 de danske og skal forvaltes af Hjemmestyret.
Overholdelsen af bestemmelserne  

 er omfattet af Undervisningsministeriets tilsyn.
Den grønlandske htx er på en række  

 områder planlagt med et anderledes indhold end den danske.
Den  

 grønlandske htx vil have færre elever, og disse vil møde  

 med andre forudsætninger end de danske htx-elever.
Uddannelsen vil  

 derfor blive udbudt med en tilpasset fagrække og med en større  

 koncentration omkring uddannelsens kernefag og et mindre udvalg af valgfag.  

 På trods af denne tilpasning vil man især i starten kunne  

 forvente et relativt stort frafald og lave karaktergennemsnit.
Forventningen  

 herom bygger bl.a. på erfaringerne fra implementeringen af GU i  

 Grønland.
Eleverne skal som i den danske htx vælge to fag  

 på niveau A, herunder skal der være mulighed for på den ene  

 side at vælge mellem matematik og teknologi og på den anden side  

 mellem to særligt udviklede grønlandske teknikfag inden for  

 henholdsvis arktisk byggeri og natur og råstof.
For de  

 grønlandske elever er der planlagt et obligatorisk danskfag på  

 niveau A med stor vægt på det kommunikative aspekt, således  

 at eleverne får god baggrund for videreuddannelse.
Grønlandsk  

 som modersmålsundervisning på niveau A indgår ligeledes i  

 planerne for fagrækken.
Der vil ikke, som for GU, være tilbud om  

 specialundervisning.
Klager i forbindelse med uddannelsen afgøres af  

 Hjemmestyret, som løbende orienterer Undervisningsministeriet om  

 afgørelser, der vedrører uddannelsens faglige niveau.
Klager  

 med principielt fagligt og niveaumæssigt indhold og klager over  

 Hjemmestyrets afgørelser behandles af Undervisningsministeriet.  

 Tilladelse til dispensation og forsøg kan gives af Hjemmestyret i  

 samråd med Undervisningsministeriet.
Konkrete pålæg til skolerne i  

 pædagogiske anliggender gives af Hjemmestyret i overensstemmelse med  

 almindelig praksis i Grønland.
Pålæg på foranledning  

 af Undervisningsministeriet gives af Hjemmestyret efter samråd med  

 Undervisningsministeriet.
Hjemmestyret skal sikre efterlevelsen af eventuelle  

 pålæg fra Undervisningsministeriet, der fx gives i  

 forlængelse af tilsyn eller klagesager.
Hjemmestyret kan efter aftale anvende  

 Undervisningsministeriets fagkonsulenter til vejledning.
Det  

 forudsættes, at Hjemmestyret betaler omkostninger til rejse, ophold og  

 lign. for fagkonsulenterne i forbindelse hermed.
Det forudsættes  

 ligeledes, at Hjemmestyret betaler rejseomkostninger m.v. i forbindelse med  

 censur.
 Udgifter og andre ressourcer til planlægning,  

 eksamensopgaver og løbende forvaltning, herunder tilsyn, afholdes af  

 Undervisningsministeriet.
3. Administrative og økonomiske konsekvenser for det  

 offentlige Undervisningsministeriet skønner, at forslaget  

 hverken har økonomiske eller administrative konsekvenser for det  

 offentlige.
4. Administrative og økonomiske konsekvenser for  

 erhvervslivet Forslaget har hverken administrative eller  

 økonomiske konsekvenser for erhvervslivet.
5. Administrative konsekvenser for borgerne Forslaget har ingen administrative konsekvenser for  

 borgerne.
6. Miljømæssige konsekvenser Forslaget har ingen miljømæssige  

 konsekvenser.
7. Forholdet til EU-retten Forslaget indeholder ikke EU-retlige aspekter.
8. Høring Følgende myndigheder og organisationer mv. er  

 blevet hørt i forbindelse med lovforberedelsen:  

 Erhvervsuddannelsesrådet, Finansministeriet, Grønlands  

 Hjemmestyre, Justitsministeriet, Udvalget for uddannelsen til højere  

 handelseksamen, Udvalget for uddannelsen til højere teknisk eksamen og  

 Statsministeriet.
 Forslaget er overalt blevet modtaget positivt.
Lovforslagets konsekvenser i  

 hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Administrative og økonomiske konsekvenser for  

 erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Forslaget gør det muligt at sætte lov om de  

 erhvervsgymnasiale uddannelser til højere handelseksamen og  

 højere teknisk eksamen (lovbekendtgørelse nr. 495 af 10. juni  

 1994 med de 3 nævnte ændringer) i kraft for Grønland ved  

 kongelig anordning.
Anordningen forventes udstedt som en gennemskrivning af  

 loven, da tilpasningerne til de særlige grønlandske forhold  

 forventes at være forholdsvis omfattende.
Til § 2 Loven foreslås at træde i kraft dagen efter  

 offentliggørelsen i Lovtidende.
Denne formulering anvendes, da htx  

 ønskes etableret med første optag i forår/sommer 2000,  

 hvilket forudsætter, at såvel den anordning, der sætter  

 loven i kraft for Grønland, som de tilhørende  

 bekendtgørelser kan udstedes hurtigst muligt efter lovens  

 ikrafttrædelse.
Bilag Lovforslaget sammenholdt med gældende lov Gældende formulering Lovforslaget § 26. Loven gælder ikke for Færøerne og  

 Grønland.
 § 26. Loven gælder ikke for Færøerne og  

 Grønland, men kan ved kongelig anordning sættes i kraft for  

 Grønland med de afvigelser, som de særlige grønlandske  

 forhold tilsiger.
