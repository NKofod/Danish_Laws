 Patentankenævnet stadfæstede Patentdirektoratets afgørelse, hvorefter  

 en »hjørnesamling til bjælker, navnlig af limtræ, og fremgangsmåde til  

 dannelse af en sådan samling« ikke blev anset for at adskille sig fra  

 kendt teknik.
År 1992, den 3. december afsagde Patentankenævnet (Grønning-Nielsen, Grønbæk, Asger Nielsen, Terndrup Pedersen) følgende Den 15. april 1988 indleverede klageren en ansøgning om patent på en  

 »hjørnesamling til bjælker, navnlig af limtræ, og fremgangsmåde til  

 dannelse af en sådan samling«.
Ansøgningens krav lød således:
»1. Hjørnesamling til træbjælker, navnlig af limtræ, hvilken samling  

 er af den art, der omfatter a) to bjælkeender (1,2), der er anbragt indbyrdes på en sådan måde, at  

 bjælkerne i et fælles plan danner en vinkel (3) med hinanden, b) mindst to sømplader (5,6), der er anbragt på begge sider af  

 bjælkeenderne (1,2) på en sådan måde, at de ligger i hovedsagen parallelt med  

 det nævnte fælles plan og overspænder de nævnte endeflader, medens deres søm  

 rager ind i bjælkeenderne, kendetegnet ved, c) at der på hver side af bjælkeenderne findes mindst en yderligere  

 sømplade (8), der er anbragt uden på en anden sømplade (6) og med sine søm  

 rager gennem åbninger i den anden sømplade og ind i bjælkeenhederne.
 2. Hjørnesamling ifølge krav 1, kendetegnet ved, at den eller de  

 sømplader (8), der er anbragt uden på og med sine søm ragende gennem åbninger  

 i andre sømplader (6), er således anbragt i forhold til nævnte andre  

 sømplader, at deres søm som målt parallelt med sømpladernes hovedplaner  

 ligger i afstand fra nævnte andres sømpladers søm.
 3. Hjørnesamling ifølge krav 2, kendetegnet ved, at sømpladerne er  

 anbragt således i forhold til hinanden, at afstandene fra et i afstand fra  

 kanten beliggende, tilfældigt valgt søm på en udenpå beliggende sømplade til  

 de nærmestliggende søm på den eller de underliggende sømplader er af samme  

 størrelsesorden.
 4. Hjørnesamling ifølge et eller flere af kravene 1-3, kendetegnet  

  ved, at der på hver side af bjælkeenderne findes mindst to sømplader (5,6) i  

 umiddelbar berøring med bjælkeenderne, samt mindst en yderligere sømplade  

 (8), der er anbragt uden på en eller flere af de førstnævnte sømplader.
 5. Hjørnesamling ifølge krav 4, kendetegnet ved, at der i  

 samlingens indre hjørne er fastgjort en udfyldningsklods (4), som på hver  

 side er helt eller delvis dækket af og står i indgreb med en sømplade (5),  

 som dækker og står i indgreb med tilstødende områder på de to bjælkeender  

 (1,2).
6. Hjørnesamling ifølge et eller flere af kravene 1-5, kendetegnet  

  ved, a) at sømpladerne er af den art, hvor sømmene (11,15) udgøres af  

 tilspidsede flige, der er dannet ved delvis udstansning og udbukning af  

 pladematerialet under dannelse af en i tilslutning til det pågældende søm  

 beliggende åbning (12), hvis bredde (13,14) aftager fra den nærmest sømmet  

 beliggende ende til åbningens modsatte ende, og b) at de udenpå anbragte sømplader (8) er således anbragt i forhold til de  

 underliggende sømplader (6), at førstnævntes søm, som set i et med  

 sømpladerne parallelt forløbende snit, ligger i hovedsagen parallelt med de  

 underliggende sømpladers søm og med sine sidekanter (16) trænger ind i  

 sidekanterne (17) i de underliggende sømpladers åbninger (12).
 7. Fremgangsmåde til dannelse af en hjørnesamling ifølge et eller flere af  

 kravene 1-6, kendetegnet ved, at yderligere sømplader (8), anbringes  

 på og føres til indgreb med bjælkeenderne, før de yderligere sømplader (8)  

 føres til indgreb med bjælkeenderne ved at deres søm føres gennem åbninger i  

 de førstnævnte sømplader.
8. Fremgangsmåde ifølge krav 7, kendetegnet ved, at andre sømplader  

 (5), uden på hvilke der ikke skal anbringes yderligere sømplader, føres til  

 indgreb med bjælkeenderne samtidigt med de førstnævnte sømplader (6).  

 Hjørnesamling til bjælker, navnlig af limtræ, og fremgangsmåde til dannelse  

 af en sådan samling.« Patentdirektoratet udtalte i skrivelse af 25. januar 1989:
 »1. Deres ansøgning om patent på en hjørnesamling til træbjælker kan  

 ikke imødekommes, da opfindelsen ikke adskiller sig væsentligt fra, hvad der  

 var kendt før indleveringsdagen for ansøgningen, som dette fremgår af de  

 norske fremlæggelsesskrifter nr. 119 918 og 123 501 og beskrivelserne til USA  

 patenterne nr. 3 417 652 og 3 531 904.
2. Således viser norsk fremlæggelsesskrift nr. 119 918 og USA patentskrift  

 nr. 3 531 904 en samling mellem træbjælker ved hjælp af sømplader, hvor en  

 sømplade fastgøres uden på en forstærkningsplade med sine søm ragende gennem  

 åbninger i forstærkningspladen.
Fig. 19 i norsk fremlæggelsesskrift nr. 123  

 501 viser en hjørnesamling til træelementer, hvor en sømplade (311)  

 fastgøres, og hvor en yderligere sømplade (376) fastgøres uden på den første  

 sømplade (311) med sine søm (316) ragende gennem åbninger (313) i den første  

 sømplade (311). USA patentskrift nr. 3 417 652 viser en samling til  

 træbjælker, hvor en sømplade (16) fastgøres uden på en første sømplade (12),  

 og hvor sømmene (18) til den anden sømplade (16) rager gennem åbninger (14) i  

 den første sømplade.
3. Da det desuden er almindeligt kendt at udforme spær af træ- eller  

 limtræsbjælker samlet ved hjælp af sømplader, der med hensyn til antal og  

 dimensioner selvfølgelig dimensioner under hensyn til de i samlingen  

 optrædende kræfter, ses opfindelsen kun at være karakteriseret ved hjælp af  

 kendte eller for en fagmand nærliggende foranstaltninger.« Klageren fastholdt ansøgningen ved skrivelse af 25. september 1989 og  

 anførte:
 »1. Vi kan ikke tiltræde sagsbehandlernes opfattelse, at ansøgningen  

 ikke skulle adskille sig væsentligt fra, hvad der var kendt før ansøgningens  

 indleveringsdag, jf. det i efterfølgende afsnit 2 og 3 anførte.
2. Således er de plader, der kendes fra det norske fremlæggelsesskrift nr.  

 119 918 og USA patentskriftet nr. 3 531 904 og i betænkningen omtales som  

 »forstærkningsplader«, ikke forstærkningsplader, men  

 mellemlægsplader, som ikke direkte bærer noget af samlingens  

 bøjningsbelastning.
Den plade 12, der kendes fra USA patentskriftet nr. 3 417  

 652 og i betænkningen omtales som en »sømplade«, er heller ikke en  

 sådan, men en plade til afstivning af sømpladen 16.
3. Ganske vist kendes fra det norske fremlæggelsesskrift nr. 123 501 - og  

 ikke kun fra skriftets fig. 19 - samlinger, hvor søm på en sømplade trænger  

 gennem åbninger i en anden sømplade.
Det drejer sig imidlertid her om  

 samlinger mellem elementer på hver side af sømpladernes plan, f.eks. af den  

 type, der findes mellem et spær og en pålagt taglægte, men ikke om samlinger  

 mellem det enkelte spærs dele, med sømplader anbragt som vanger på hver side  

 af de enkelte samlinger, således som det er tilfældet ved opfindelsen.' .....
 I skrivelse af 11. december 1990 anførte klageren yderligere følgende:
 Vi er for så vidt ganske enige med sagsbehandleren i de synspunkter, der  

 er fremført i punkt 3 i skrivelsen af 25. januar 1989. Dette er det centrale  

 udgangspunkt for forståelsen af opfindelsen.
Sagsbehandleren har således ret i, at det tidligere har været kendt at  

 anvende passende dimensionerede sømplader som lasker på begge sider af  

 limtræsbjælker ved hjørnesamllinger.
Denne kendte teknik fremgår imidlertid  

 også af kravets indledning.
Et væsentligt problem ved den kendte teknik består i, at sømpladerne skal  

 have en forholdsvis stor pladetykkelse for at kunne optage kræfter, der  

 optræder ved hjørnesamlingen. »Sømmene«, der som bekendt  

 fremstilles ved udstansning i pladen og ombukning af de af udstansningerne  

 afgrænsede områder til en position vinkelret på pladen, bliver meget tykke og  

 derved vanskelige at inddrive i limtræet.
Dette kan kun ske ved kraftigt  

 hydraulikværktøj og vil ofte give anledning til at træet flækker eller på  

 anden måde beskadiges.
Så selv om det ud fra en teoretisk betragtning virker  

 nærliggende blot at forøge sømpladernes tykkelse svarende til de optrædende  

 kræfter og momenter i samlingerne, er der i praksis grænser for, hvor tykke  

 sømplader, der kan anvendes.
Opfindelsen består ganske enkelt i, at man anvender et sæt forholdsvis  

 tynde sømplader, som inddrives i træet på i og for sig kendt måde.
Dette  

 svarer til den kendte teknik blot med den forskel, at sømpladerne kun er ca.  

 halvt så tykke, som de ville være, hvis de skulle kunne optage de beregnede  

 kræfter og momenter.
Den yderligere styrke tilvejebringes ved oven i de  

 allerede inddrevne sømplader at inddrive yderligere sømplader, der har stort  

 set samme tykkelse som de allerede inddrevne, men som placeres i de områder,  

 hvor de største momenter optræder.
Sømmene fra de yderligere sømplader drives  

 ind gennem åbningerne i de første plader.
 Herved opnås for det første en langt enklere montage (mindre  

 inddrivningskræfter og ingen fare for ødelæggelse af træet) og for det andet,  

 anvendes der mindre sømplade, idet de yderligere, sidst inddrevne plader, kun  

 behøver at dække de kritiske områder.' .....
 Patentdirektoratet udtalte i skrivelse af 13. februar 1991:
 »1.Vi vurderer fortsat, at Deres opfindelse ikke er patenterbar,  

 hvilket begrundes nedenfor:
2. Fra det allerede modholdte US-A-3 417 652 er det kendt at forsyne en  

 nedre sømplade med en deroverliggende yderligere sømplade, hvis tænder går  

 gennem den nedre sømplades tandhuller.
Dette fremgår af skriftets spalte 1,  

 1. 19-21, spalte 2, 1. 65-66, spalte 3, 1. 2-5, 1. 23-31, 1. 43-50 samt krav  

 1, 1. 21-27.
 Af spalte 3, 1. 43-50 fremgår det således især at den nedre sømplades  

 tænder (22) samt den deroverliggende sømplades tænder (18) forankres i træet.  

 Derved opnås som det fremgår af spalte 3, 1. 23-31 en forøget bæreevne af  

 samlingen da tandpladerne ikke blot hver især er forankret til trædelen, men  

 også fordi metallaskens tværsnitsareal er forøget i forhold til anvendelsen  

 af en sømplade alene.
3. Den fra NO-B-123 501 kendte samlingsmetode bygger på et tilsvarende  

 princip, idet den overliggende plades (314) søm (se fig. 19) dog ikke går  

 gennem den underliggende plades (311) sømhuller, men derimod gennem  

 yderligere huller.
Begge plader er imidlertid aktive i kraftoverførelsen.
 4. Da den patentansøgte samlingsmetode således er kendt fra de tidligere  

 modholdte (under pkt. 2 og 3 anførte) patentskrifter, er opfindelsen ikke  

 patenterbar.« .....
 Klageren indleverede derefter ved skrivelse af 1. maj 1991 følgende nye  

 krav:
»1. Samling til træelementer, navnlig af limtræ, hvilken samling er  

 af den art, der omfatter a) to elementer (1,2), der er anbragt med i det mindste en side i et  

 fælles plan, b) en eller flere første sømplader (5,6), der er anbragt på en sådan måde,  

 at den eller de ligger i hovedsagen parallelt med det nævnte fælles plan og  

 flugter med det nævnte plan, medens dens eller deres søm rager ind i  

 elementsiderne, og c) mindst en yderligere sømplade (8), der er anbragt uden på en første  

 sømplade (6) og med sine søm rager gennem åbninger i denne sømplade og ind i  

 elementsiderne, kendetegnet ved, d) at sømmene i den eller de yderligere sømplader (8) med mindst to sider  

 eller kanter trænger ind i sidekanterne (17) i den eller de underliggende  

 sømpladers åbninger (12).
2. Samling ifølge krav 1, kendetegnet ved, a)at sømpladerne er af den art, hvor sømmene (11,15) udgøres af  

 tilspidsede flige, der er dannet ved delvis udstansning og udbukning af  

 pladematerialet under dannelse af en i tilslutning til det pågældende søm  

 beliggende åbning (12), hvis bredde (13,14) aftager fra den nærmest sømmet  

 beliggende ende til åbningens modsatte ende, og b)at hver yderligere sømplade (8) er således anbragt i forhold til den  

 eller de underliggende sømplader (6), at førstnævntes søm, som set i et med  

 sømpladerne parallelt forløbende snit, ligger i hovedsagen parallelt med de  

 underliggende sømpladers søm og med sine sidekanter (16) trænger ind (ved 18)  

 i sidekanterne (17) i de underliggende sømpladers åbninger (12).
 3. Samling ifølge krav 1 eller 2, kendetegnet ved, at den eller de  

 yderligere sømplader (8), der er anbragt uden på og med sine søm ragende  

 gennem åbninger i første sømplader (6), er således anbragt i forhold til  

 nævnte første sømplader, at deres søm som målt parallelt med sømpladernes  

 hovedplaner ligger i afstand fra nævnte første sømpladers søm.
4. Samling ifølge krav 3, kendetegnet ved, at sømpladerne er  

 anbragt således i forhold til hinanden, at afstandene fra et i afstand fra  

 kanten beliggende, tilfældigt valgt søm på en udenpå beliggende sømplade til  

 de nærmestliggende søm på den eller de underliggende sømplader er af samme  

 størrelsesorden.« I skrivelsen anførte klageren bl.a.:
 »De nye krav er baseret på indholdet af de oprindelige krav 1-3 og 6.  

 Der er ved de i kravene foretagne ændringer derfor efter vor formening ikke  

 indført noget nyt i sagen.
 Det nye krav 1 er nøje præciseret over for den teknik, der kendes fra de i  

 betænkningens pkt. 2 og 3 gen-fremdragne patentskrifter, og den nye  

 almindelige del til beskrivelsen er ændret svarende hertil, idet den nu  

 forklarer opfindelsen på baggrund af den således kendte teknik.
Beskrivelsens specielle del er ændret svarende til de i kravene foretagne  

 ændringer.« Patentdirektoratet afslog ved skrivelse af 27. juni 1991 ansøgningen med  

 følgende begrundelse:
»1.Vi har tidligere meddelt Dem, at vi af nærmere angivne grunde ikke  

 kunne imødekomme ansøgningen.
Vi mener, at disse grunde stadigvæk er til  

 hinder for, at ansøgningen kan imødekommes, og vi har derfor afslået den  

 under henvisning til patentlovens § 16. Den nærmere begrundelse følger  

 nedenfor.
2. Det nye krav 1 ses at være præciseret i forhold til det tidligere  

 modholdte US-A-3 417 652. Kravet samt beskrivelsen angiver nu som nyt og  

 ejendommeligt at sømmene i den overliggende sømplade trænger ind i  

 sidekanterne i den eller de underliggende sømpladers åbninger.
Vi har  

 allerede fremført, at opfindelsen ikke synes at adskille sig væsentligt fra  

 den kendte teknik set i lyset af bl.a. ovennævnte skrift samt NO-B-123 501.  

 Det fremgår også klart af sidstnævnte, at der opnås fordelagtige egenskaber  

 såfremt sømmene tildeles dimensioner, der i det mindste svarer til diameteren  

 af det korresponderende hul.
Derved opnås en effektiv indbyrdes sammenlåsning  

 af de to metalplader, når sømmet som følge af sin tykkelse arbejder sig ind i  

 den anden plades hulrand.
3. Krav 2-4 synes i hovedsagen alene at svare til de tidligere krav 2-8 og  

 ses som tidliere fremført blot at angive for en fagmand nærliggende  

 foranstaltninger.« Denne afgørelse har klageren ved skrivelse af 23. juli 1991 indbragt for  

 Patentankenævnet med påstand om, at den i ansøgningen omhandlede opfindelse  

 er ny og adskiller sig væsentligt fra den kendte teknik.
Som ankebegrundelse  

 anførtes følgende:
»Vi mener således ikke, at sagsbehandlerens argumentation i  

 afslagsskrivelsens 2. afsnit under henvisning til det norske  

 fremlæggelsesskrift nr. 123 501 er holdbar.
Det er korrekt, når  

 sagsbehandleren anfører, at der »opnås en effektiv indbyrdes  

 sammenlåsning af de to metalplader, når sømmet som følge af sin tykkelse  

 arbejder sig ind i den anden plades hulrand«, men de to plader, det her  

 drejer sig om, f.eks. den i fig. 1-5 viste forankringsplade (11) og den i de  

 samme figurer viste bajonetlåseplade (14), er fastgjort (ved hjælp af  

 »sine egne søm« til hver sit element, nemlig elementet (12)  

 henholdsvis elementet (15), og de to plader (11) henholdsvis (14) anvendes  

 som særskilte koblingsparter i en kobling til at sammenkoble de to elementer (12)  

 henholdsvis (15) med, idet pladerne til dette formål har huller (13)  

 henholdsvis hertil svarende bajonetlåsetænder (16), som ved sammenføring af  

 de to plader indgriber i hinanden med prespasning.
 Bajonetlåsetænderne (16) skal ikke betragtes som søm, idet skriftet  

 angiver, at materialet bag hullerne (13) skal indpresses eller fjernes,  

 f.eks. ved udboring, for ikke at hindre indsætningen af låsetænderne (16) i  

 hullerne (13), jf. f.eks. skriftets tekst fra 6. side, 4. afsnit, 6. linie  

 til og med 7. side, 1. afsnit.
 Det er således ikke blevet påvist som kendt at sammenkoble to sømplader,  

 der, som opfindelsen foreslår, begge består i sømindgreb med det eller de  

 samme element eller elementer, med den nye virkning, der er forklaret i  

 beskrivelsen af 1. maj 1991.
Vi skal derfor anmode Nævnet om at omstøde Patentdirektoratets afgørelse  

 og sende ansøgningen tilbage til direktoratet til behandling med henblik på  

 fremlæggelse og eventuelt patent.' Ankenævnet har behandlet sagen på sit møde den 2. oktober 1992.
 For klageren mødte civilingeniør Leif Rørbøl med direktør Ole Petersen.
Klageren gennemgik det ansøgtes konstruktion og anførte forskellene til  

 det modholdte.
Det anførtes, at der var en klar teknisk virkning ved, at  

 begge anvendte plader var af standardformat.
Den ekstra plade anbringes på  

 det sted, hvor samlingen er svagest.
 Ankenævnet skal udtale:
Det tiltrædes, at det ansøgte må anses for nærliggende i forhold til kendt  

 teknik.
Herefter og i henhold til de af Direktoratet anførte grunde bestemmes:
 Den påklagede afgørelse stadfæstes.
