Bilag 1: Cirkulære om de for statens tjenestemænd gældende arbejdstidsregler.
2: Cirkulære om aftale om arbejdstidsregler m.v. i forbindelse med  

 kursusdeltagelse 3: Finansministeriets cirkulære af 10. november 1971 om godtgørelse for  

 merarbejde til tjenestemænd i staten, for hvem der ikke gælder en højeste  

 tjenestetid.
 1. Hermed kundgøres aftaler mellem Finansministeriet  

 og tjenestemændenes centralorganisationer om de for statens tjenestemænd  

 gældende arbejdstidsregler.
 Stk. 2.  Arbejdstidsreglerne er gældende for  

 tjenestemænd, personel med tjenestemandslignende løn samt overenskomstansat  

 personel, i det omfang dette i henhold til indgåede overenskomster og aftaler  

 følger de for tjenestemænd fastsatte regler.
 2. For tjenestemænd i staten i lønramme 1-23 inklusive  

 fastsættes en højeste arbejdstid, der beregnes for en nærmere aftalt periode,  

 der ikke bør være mindre end 4 uger.
 Stk. 2.  Den højeste arbejdstid beregnes som 7,4 timer  

 pr. dag.
 Stk. 3.  Følgende omfattes ikke af reglerne om højeste  

 arbejdstid:
 Alt militært personel og dele af det civile personel er ikke omfattet af  

 reglerne om højeste arbejdstid.
 Stk. 4.  For det personel, der således ikke er omfattet  

 af reglerne om højeste arbejdstid, skal det ved bilag 1 udsendte cirkulære om  

 de for statens tjenestemænd gældende arbejdstidsregler alene anvendes som  

 grundlag for planlægningen af arbejdstiden.
 3. Arbejdstidsplanlægning for militært personel.
 Arbejdstiden skal planlægges i overensstemmelse med de ved bilag udsendte  

 cirkulærer, med følgende tilføjelser:
 Stk. 2.  For tjenester som døgntjeneste i forbindelse  

 med vagt, beredskab og øvelser samt sejlads med flådens skibe er der fastsat  

 særlige arbejdstidsregler.
Stk. 3.  Til personel, der oppebærer militærtillæg - ydes der i anledning af beordret vagt- eller beredskabstjeneste af 24  

 timers varighed på tjenestestedet (inklusive daglig tjeneste) 1  

 erstatningsfrihed.
 - ydes der i anledning af beordret deltagelse i øvelser af mindst 24  

 timers varighed 1 erstatningfrihed pr. påbegyndt kalenderdøgn.
 Erstatningsfrihed anses for afviklet, når der gives personellet en  

 sammenhængende frihed i 24 timer.
 Stk. 4.  I arbejdstidsplanlægningen indgår  

 optjeningsdøgnet med enhedens til enhver tid gældende normale daglige  

 arbejdstid (eksempelvis 7,4 timer).
 I arbejdstidsplanlægningen indgår erstatningfriheden med enhedens til  

 enhver tid gældende normale daglige arbejdstid (eksempelvis 7,4 timer).
 Stk. 5.  Kan erstatningsfrihed ikke afvikles i den  

 aftalte planlægningsperiode, skal der ydes vagt- eller øvelsestillæg  

 umiddelbart efter planlægningsperiodens udløb.
 Stk. 6.  Til personel, der oppebærer militærtillæg, og  

 som forretter tjeneste som besætningsmedlem om bord i søværnets skibe, er der  

 fastsat særlige arbejdstidsregler.
 I arbejdstidsplanlægningen indgår sejlads, ophold i havn eller til ankers  

 uden for basehavnen, når der ydes søtillæg, med enhedens til enhver tid  

 gældende normale daglige arbejdstid.
Stk. 7.  Værnepligtigt personel er i hele  

 værnepligtsperioden til uddannelse.
Værnepligtigt personel er ikke omfattet  

 af arbejdstidsreglerne.
Uddannelsestiden skal søges tilrettelagt med 37 timer  

 om ugen men kan, afhængig af omstændighederne, tilrettelægges med et andet  

 timetal.
 4. Arbejdstidsplanlægning for civilt personel.
 Civile tjenestemænd m.fl., der er omfattet af reglerne om højeste  

 arbejdstid, følger arbejdstidsreglerne, jf. bilag 1 og 2.
 Stk. 2.  For civile tjenestemænd m.fl., der ikke er  

 omfattet af reglerne om højeste arbejdstid skal arbejdstiden planlægges i  

 overensstemmelse med de ved bilag udsendte cirkulærer.
 5. Merarbejde.
 Til tjenestemænd m.fl., der ikke er omfattet af reglerne om højeste  

 tjenestetid, kan der ydes godtgørelse for merarbejde, jf. bilag 3.
Stk. 2.  For at godtgørelsen kan ydes, skal personellet  

 til sin foresatte afgive en indberetning om grundlaget for merarbejdet og  

 dettes omfang.
Sådan indberetning afgives ved merarbejdets ophør, eller hvis  

 merarbejdet strækker sig over længere tid, mindst hvert kvartal.
Tjenestemænd  

 i egentlige chefstillinger og dermed ligestillede stillinger afgiver dog  

 alene indberetning een gang om året.
 Stk. 3.  Godtgørelse for merarbejde ydes så vidt muligt  

 i form af frihed, hvis længde fastsættes under hensyn til merarbejdets  

 omfang.
 Sådan frihed bør normalt være tildelt inden udløbet af det kvartal, der  

 ligger umiddelbart efter det tidspunkt, da merarbejdets omfang er opgjort.
 Meddelelse om frihed gives med passende varsel, der normalt ikke bør være  

 mindre end 14 dage.
 Stk. 4.  Såfremt frihed ikke ydes, godtgøres merarbejdet  

 med et vederlag, hvis størrelse skønsmæssigt fastsættes under hensyn til  

 merarbejdets omfang og den lønmæssige placering.
 Stk. 5.  Indstillinger om kontant godtgørelse for  

 merarbejde skal vedlægges arbejdstidsplanlægningen for såvel den periode,  

 hvor merarbejdet har fundet sted, som den efterfølgende planlægningsperiode.  

 Indstillinger skal indeholde en opgørelse af merarbejdet dag for dag.
 Stk. 6.  Vederlag kan kun ydes, såfremt det samlede  

 merarbejde væsentligt overstiger det, der anses som godtgjort gennem de  

 særlige tillæg.
 6. Arbejdsmiljø.
 Bestemmelserne om arbejdstidens tilrettelæggelse (placering m.v.) i lov om  

 arbejdsmiljø omfatter ikke arbejde, der udføres af militært personel, og som  

 kan henregnes til egentlig militærtjeneste.
 Militært personel er under udførelse af egentlig militærtjeneste derfor  

 ikke omfattet af bestemmelserne i § 50 i lov om arbejdsmiljø om arbejdstidens  

 udstrækning, hviletid m.v.
 Stk. 2.  Civilt personel, der deltager i  

 øvelsesvirksomhed og udfører vagt- og beredskabstjeneste m.v. i tilknytning  

 til det militære forsvars aktiviteter, kan i påkrævet omfang og efter  

 Forsvarsministeriets nærmere bestemmelse fritages for at følge bestemmelserne  

 i arbejdsmiljølovens §§ 50 og 55.
 Bestemmelsen vil bl.a. omfatte vagtmestre, telegrafister, signal-,  

 varslings- og telefonoperatører, kystudkigspersonel m.fl., men vil under  

 truende forhold, uden at der er tale om egentlig forøget beredskab eller  

 krig, kunne udstrækkes til at omfatte alt personel, herunder også en del af  

 personellet ved de under Forsvarsministeriet hørende institutioner.
7. Kursusdeltagelse Ved bilag 2 vedlægges cirkulære om aftale om arbejdstidsregler m.v. i  

 forbindelse med kursusdeltagelse.
 Stk. 2.  Cirkulæret indeholder aftale mellem  

 Finansministeriet og Statsansattes Kartel, Statstjenestemændenes  

 Centralorganisation II, Lærernes Centralorganisation, samt  

 Overenskomstansattes Centralorganisation om arbejdstid m.v. i forbindelse med  

 kursusdeltagelse, der har virkning fra 18. marts 1991.
 Aftalen gælder for tjenestemænd, tjenestemandslignende ansatte og  

 overenskomstansatte omfattet af de forannævnte centralorganisationers  

 forhandlingsret.
 Aftalen vedrører alene kurser, hvori den ansatte deltager på  

 tjenestestedets foranledning, dvs. efter pålæg eller anmodning herom.
 Til deltagelse i kurser, der ikke omfattes af ovennævnte, kan der som  

 hidtil ud fra en konkret vurdering ydes tjenestefrihed med eller uden løn.
 Opmærksomheden henledes på §§ 1 og 6 i aftalen.
 Vedrørende §§ 1 og 6 bemærkes, at disse efter deres indhold alene kan  

 finde direkte anvendelse på ansatte med en højeste arbejdstid.
 For ansatte på Færøerne, hvis generelle arbejdstid pr. 1. september 1990  

 udgør 38 timer ugentlig, udgør det i stk. 1 og 2 nævnte aftales § 1 anførte  

 timetal 7,6 og søn- og helligdagsantallet i § 2 fastsættes til 8.
 8. Kundgørelse for Forsvaret B.2-8 af 28. december  

 1990 sættes ud af kraft.
 P.M.V.
 E.B.
A.
Anholm Bilag 1 Finansministeriets APD. nr. 126/90 af 1. oktober 1990, om de for statens tjenestemænd gældende arbejdstidsregler (Udeladt her) Bilag 2 Cirkulære om aftale om arbejdstidsregler mv. i forbindelse med  

 kursusdeltagelse Hermed følger aftale af 11. marts 1991 mellem Finansministeriet og  

 Statsansattes Kartel, Statstjenestemændenes Centralorganisation II, Lærernes  

 Centralorganisation samt Overenskomstsansattes Centralorganisation om  

 arbejdstidsregler mv. i forbindelse med kursusdeltagelse.
 Aftalen gælder for tjenestemænd, tjenestemandslignende ansatte og  

 overenskomstansatte omfattet af de forannævnte centralorganisation  

 forhandlingsret.
Med aftalen skabes ligestilling mellem tjenestemandsansatte og øvrige  

 statsansatte inden for de nævnte organisationers forhandlingsområde i  

 forbindelse med deltagelse i kursusvirksomhed, jf.
Finansministeriets  

 cirkulære af 27. juni 1988 om aftale af 27. juni 1988 om arbejdstidsregler  

 mv. i forbindelse med kursusdeltagelse (statstjenestemandsområdet) (LP. nr.  

 69/88), der samtidig ophæves.
 Hovedprincippet i aftalen er, at en kursusdag - uanset dennes faktiske  

 varighed - indgår i arbejdstidsopgørelsen som en normal  

 gennemsnitsarbejdsdag, det vil sige med 7,4 timer.
 For så vidt angår kurser, der afsluttes med eksamen, bemærkes, at selve  

 eksamensdagen i denne forbindelse betragtes som en kursusdag på linie med de  

 egentlige undervisningsdage.
 Opmærksomheden henledes på, at eventuelle lokale aftaler, der ved  

 nærværende aftales ikrafttræden måtte være gældende for den enkelte  

 styrelse/institution, i henhold til § 7, stk. 2, forbliver i kraft indtil  

 videre.
Aftalen vedrører alene kurser, hvori den ansatte deltager på  

 tjenestestedets foranledning, dvs. efter pålæg eller anmodning herom.
Til  

 deltagelse i kurser, der ikke omfattes af ovennævnte, kan der som hidtil ud  

 fra en konkret vurdering ydes tjenestefrihed med eller uden løn.
Vedrørende §§ 1 og 6 bemærkes, at disse efter deres indhold alene kan  

 finde direkte anvendelse på ansatte med en højeste arbejdstid.
Tilsvarende  

 principper vil imidlertidig kunne lægges til grund i forbindelse med  

 eventuelle merarbejdsopgørelser for ansatte uden højeste arbejdstid.
 For så vidt angår ansatte på Færøerne, hvis generelle arbejdstid pr. 1.  

 september 1990 udgør 38 timer ugentlig, udgør det i § 1 anførte timetal 7,6  

 og søn- og helligdagstillægsantallet i § 2 fastsættes til 8.
Finansministeriet Administrations- og  

 Personaledepartementet, den 18. marts 1991 P.M.V.
 E.B.
Eva Hoff Sonne Aftale mellem Finansministeriet og Statsansattes Kartel, Statstjenestemændenes Centralorganisation II, Lærernes Centralorganisation samt Overenskomstansattes Centralorganisation om arbejdstid mv. i forbindelse med kursusdeltagelse § 1.  Når en ansat på tjenestestedets foranledning  

 deltager i kursus, beregnes arbejdstiden for den enkelte dag som  

 7,4 timer, jf. dog Stk. 2.  Hvis kurset afvikles på dage, hvor den ansatte  

 i forvejen helt eller delvis har udført sin normale tjeneste, beregnes  

 arbejdstiden som den på den pågældende dag faktisk udførte tjeneste med  

 tillæg af 3 timer, dog mindst 7,4 timer i alt.
 § 2.  Såfremt kurser afvikles på søn- eller  

 helligdage, ydes der for den pågældende dag et tillæg svarende til 7,5 gange  

 det til enhver tid for tjenestemænd gældende timetillæg for arbejde på søn-  

 og helligdage.
 § 3.  Såfremt kurser helt eller delvis afvikles på  

 lørdage efter kl. 14.00, ydes der for den pågældende dag et tillæg svarende  

 til 3 gange det til enhver tid for tjenestemænd gældende timetillæg for  

 arbejde på lørdage.
 § 4.  Såfremt der ifølge kursusprogram eller lignende  

 er tilrettelagt undervisning eller anden faglig kursusvirksomhed efter kl.  

 17.00, ydes der for den pågældende dag et tillæg svarende til 2 gange det til  

 enhver tid for tjenestemænd gældende timetillæg (natpenge) for arbejdet i  

 tidsrummet kl. 17.00 til 06.00.
 § 5.  Såfremt en ansat pålægges at deltage i -  

 herunder foretager ud- eller hjemrejse på tjenesterejsevilkår i forbindelse  

 med - et kursus på en på forhånd fastlagt fridag, ydes erstatning for den  

 mistede fridag efter reglerne i § 16 i arbejdstidsaftalen for tjenestemænd.
 § 6.  Hvis en ansat i forbindelse med kursusdeltagelse  

 som ovenfor nævnt foretager ud- eller hjemrejse på almindelige  

 tjenesterejsevilkår på dage, der ikke er fridage, og hvor der i øvrigt ikke  

 afvikles kursusaktivitet, medregnes rejsetiden i arbejdstiden efter de i § 6  

 i arbejdstidsaftalen for tjenestemænd anførte regler.
Stk. 2.  På kursusdage, hvor den ansatte foretager ud-  

 og hjemrejse på samme dag, opgøres rejsetiden og kursustiden efter §§ 6 og 3  

 i arbejdstidsaftalen for tjenestemænd.
Såfremt det samlede timetal herefter  

 overstiger 7,4 timer, ydes der for de overskydende timer oprundet til  

 nærmeste halve time godtgørelse (frihed eller timeløn) for et tilsvarende  

 antal timer.
 § 7.  Foranstående bestemmelser kan i den enkelte  

 styrelse suppleres eller fraviges ved aftale mellem vedkommende minister og  

 den/de berørte centralorganisation(er) eller de organisationer, der måtte  

 blive bemyndiget hertil.
 Stk. 2.  Lokale aftaler, der måtte være indgået forud  

 for denne aftales ikrafttræden, forbliver i kraft, indtil de ændres i  

 overensstemmelse med gældende regler herom.
 § 8.  Nærværende aftale har virkning fra  

 udsendelsesdatoen og kan alene opsiges i forbindelse med opsigelse af den for  

 tjenestemænd gældende arbejdstidsaftale af 1. oktober 1990.
 Stk. 2.  Samtidig ophæves aftale af 27. juni 1988 om  

 arbejdstidsregler mv. i forbindelse med kursusdeltagelse.
København, den 11. marts 1991 Statsansattes Kartel, Ove Hygum/Johan Overgaard Statstjenestemændenes Centralorganisation II, Bjørn Wikkelsøe Jensen Lærernes Centralorganisation Martin Rømer Overenskomstansattes Centralorganisation Finn Busse Jensen Finansministeriet P.M.V.
 E.B.
