Udtalelse afgivet af Skatteministeriet om fri  

 kost til off shore-ansatte på boreplatforme og produktionsplatforme Reference:
LL § 9 A, stk. 2 og LL § 16, stk.11  

 Lov nr. 955 af 20. december 1999, § 5, stk. 1 og 4  

 Cirkulære om lov om ændring af LL mv., nr. 77 af 30. maj 2000,  

 pkt. 2.2  

 Cirkulære om LL, nr. 72 af 17. april 1996, pkt.12.1 og 12.4.3  

 Arbejdsmarkedfondslovens § 8, stk.1, litra a, sammenholdt med § 21, nr. 3, i  

 bekendtgørelse om opkrævning af indkomstskat for personer  

 mv.  

 LV 1999, afsnit A.B.1.7 og 1.7.2 Told- og Skattetyrelsen er blevet spurgt, om det forhold,  

 at værdien af fri kost om bord for sømænd er udgået  

 af Ligningsrådets anvisning for værdiansættelsen for 2000  

 af visse personalegoder, har betydning for såvel ansatte på  

 boreplatforme som ansatte på  produktionsplatforme.
 Såfremt dette er tilfældet, ville man gerne  

 have oplyst, om den skattepligtige værdi af fri kost skal  

 fastsættes individuelt for en ansat på en bore- eller  

 produktionsplatform af den pågældendes  kommunale  

 skattemyndighed,  om der skal indeholdes arbejdsmarkedsbidrag og  

 SP-bidrag og beregnes feriepenge af værdien af denne B-indkomst, og om  

 hvilke konsekvenser det vil have, hvis den ansatte ikke medtager  

 værdien af fri kost på sin selvangivelse.
Told- og Skattetyrelsen svarede,  at værdien af fri  

 kost om bord for sømænd er udgået af Ligningsrådets  

 anvisning om værdiansættelsen for 2000 af visse personalegoder,  

 jf.
Told- og Skattestyrelsens cirkulære 1999-48, fordi ligningsloven  

 (LL) blev ændret ved lov nr. 955 af 20.december 1999 således, at  

  ansatte, der er påmønstret skibe, fra og med den 1. april 1999  

 under visse betingelser blev omfattet af rejsereglerne i LL § 9 A.
I  

 forbindelse hermed blev denne persongruppe anset for at arbejde på  

 midlertidige arbejdssteder, selvom de ansatte i årevis er  

 påmønstret de samme skibe, idet disse arbejdssteder - skibene -  

 flytter sig i takt med arbejdets udførelse, jf. cirkulære til LL  

 nr. 77 af 30. maj 2000, pkt. 2.2, til  § 9 A, stk. 7 - 10.
 Ved lovændringen blev der desuden indføjet en  

 ny bestemmelse i LL § 16 om, at værdien af sparet hjemmeforbrug til  

 kost ikke skal beskattes, når en ansat får fri kost af sin  

 arbejdsgiver på et midlertidigt arbejdssted, jf. den nye LL § 16, stk.  

 11.
Da ansatte, der er påmønstret skibe, som  

 før nævnt anses for at arbejde på midlertidige  

 arbejdssteder, er de ikke skattepligtige af det sparede hjemmeforbrug til  

 kost, når de får fri kost om bord på skibet.
Derfor er der  

 ikke mere behov for, at Ligningsrådet værdiansætter fri  

 kost om bord for sømænd.
 Ændringen af LL medførte, at også  

 ansatte, som arbejder i fartøjer og installationer, der anvendes i  

 tilknytning til efterforskning og udnyttelse af naturforekomster, under visse  

 betingelser blev omfattet af rejsereglerne.
 Denne persongruppe har meget forskellige arbejdsforhold,  

 hvorfor man ikke uden videre kan gå ud fra, at de omhandlede personer  

 arbejder på midlertidige arbejdssteder og dermed er omfattet af  reglen  

 i LL § 16, stk. 11. Om dette er tilfældet må afgøres ud  

 fra en konkret vurdering af den enkelte ansattes arbejds- og  

 ansættelsesforhold.
 Når en ansats arbejdssted - en boreplatform,  

 produktionsplatform, borerig eller lignende, flytter sig i takt med arbejdets  

 udførelse, fordi fartøjet/installationen befinder sig på  

 havet og ikke er forankret i undergrunden, mens den ansatte arbejder  

 dér, vil dette arbejdssted - ligesom skibe - skattemæssigt blive  

 betragtet som midlertidigt.
Hvis derimod en ansats arbejdssted befinder sig på  

 landjorden eller på havet, men det er forankret i undergrunden, mens  

 den ansatte arbejder dér, og arbejdsstedet derfor må betragtes  

 som stationært, er det ikke uden videre givet, at der er tale om et  

 midlertidigt arbejdssted.
Det må i disse tilfælde afgøres  

 ud fra den ansattes ansættelses- og arbejdsforhold i øvrigt.
 Anses en ansats arbejdssted ud fra en konkret vurdering  

 for midlertidigt, er den ansatte fra og med den 1. januar 2000 ikke  

 skattepligtig af værdien af sparet hjemmeforbrug til kost, når  

 den pågældende får fri kost af sin arbejdsgiver på  

 dette midlertidige arbejdssted.
 Hvis en ansats arbejdssted derimod ikke anses for  

 midlertidigt, er den ansatte skattepligtig af værdien af sparet  

 hjemmeforbrug til kost.
Da værdien af fri kost på boreplatforme,  

 produktionsplatforme mv. ikke er fastsat af Ligningsrådet, skal denne  

 værdi ansættes til den forbrugsbesparelse, som den ansatte  

 opnår, jf.
LL § 16, stk. 1 og cirkulære om LL, nr. 72 af 17. 4.  

 1996, pkt. 12.1 og 12.4.3. Beløbet  er B-indkomst for den ansatte.
Såfremt arbejdsgiveren i overvejende grad har ydet  

 fri kost på et ikke-midlertidigt arbejdssted af hensyn til den ansattes  

 arbejde,  skal værdien heraf  kun selvangives, hvis værdien af  

 den fri kost sammen med værdien af andre personalegoder, som  

 arbejdsgiveren ligeledes i overvejende grad har ydet af hensyn til den  

 ansattes arbejde, jf.
LL § 16, stk. 3, overstiger et grundbeløb  

 på 3.000 kr.
Dette grundbeløb, der reguleres årligt, er i  

 2000 på 4.300 kr.
 Der skal ikke betales arbejdsmarkedsbidrag og SP-bidrag af  

 værdien af det sparede hjemmeforbrug, jf. arbejdsmarkedfondslovens § 8,  

 stk. 1, litra a sammenholdt med § 21, nr. 3 i bekendtgørelse om  

 opkrævning af indkomstskat for personer m.v.
 Spørgsmålet om beregning af feriepenge af  

 værdien af det sparede hjemmeforbrug henhører under  

 Arbejdsministeriet.
 Hvis den skattepligtige værdi af sparet  

 hjemmeforbrug til kost ikke selvangives i overensstemmelse med bestemmelsen i  

 LL § 16, stk. 1, vil den ansatte være omfattet af de sædvanlige  

 straffebestemmelser i skattekontrollovens afsnit III vedrørende  

 afgivelse af urigtige oplysninger eller manglende oplysninger til brug ved  

 skatteansættelsen.
Told- og Skattestyrelsen  gjorde til slut opmærksom  

 på, at den konkrete bedømmelse af, om der er tale om en  

 skattepligtige værdi af sparet hjemmeforbrug til kost, når en  

 ansat modtager fri kost fra arbejdsgiveren, samt den eventuelle  

 værdiansættelse heraf, henhører under de lignende  

 myndigheder, hvis afgørelse kan påklages i den sædvanlige  

 instansfølge.
Styrelsens besvarelse af forespørgslen var derfor  

 alene af vejledende karakter.
