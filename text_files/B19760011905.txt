(Hvilende sygesikringsret) I medfør af § 1, stk. 6, i lov nr. 311 af 9. juni 1971 om offentlig  

 sygesikring, som senest ændret ved lov nr. 240 af 12. juni 1975, fastsættes  

 følgende:
 § 1.  Følgende persongrupper har ikke adgang til  

 lovens ydelser, såfremt der under indkaldelse eller ophold i de nedennævnte  

 institutioner er draget omsorg for de pågældendes sygesikring, og opholdet  

 skønnes at ville vare 3 måneder eller mere:
 Indkaldte til militærtjeneste eller tjeneste, der træder i stedet herfor.
 Personer, optaget i plejehjem, jfr. § 79, stk. 1, og § 112 i lov om social  

 bistand.
 Personer under 16 år optaget i døgninstitutioner for børn og unge, jfr. §  

 96 i lov om social bistand.
 Personer, optaget i forsorgshjem, jfr. § 105 i lov om social bistand.
 Personer, optaget i særforsorgsinstitutioner for åndsvage, epileptikere,  

 vanføre, talelidende, blinde og svagsynede, døve og tunghøre, jfr. § 115 i  

 lov om social bistand.
Personer, optaget i anstalter og arresthuse under fængselsvæsenet.
For  

 varetægtsfanger afventes endelig dom.
 § 2.  De i § 1 nævnte persongrupper har dog ret til  

 begravelseshjælp efter sygesikringsloven.
 Stk. 2.  Afholdes udgifterne til begravelsen af en  

 offentlig kasse, indtræder denne i retten til begravelseshjælp.
§ 3.  Den, der indkaldes eller optages i en af de  

 nævnte institutioner, skal så vidt muligt aflevere sit sygesikringsbevis til  

 tjenestestedet eller institutionen, der giver det sociale udvalg  

 (magistraten) i den kommune, hvor pågældende står registreret, meddelelse om  

 optagelsen.
For værnepligtige er deres anmeldelse til folkeregistret  

 tilstrækkelig meddelelse.
Kommunen afmelder den sygesikrede i  

 overensstemmelse med de regler, der gælder, når en sygesikret flytter.
 Stk. 2.  De pågældendes børn under 16 år bevarer retten  

 til sygesikringslovens ydelser.
§ 4.  Ved udskrivning fra institution skal vedkommende  

 ledelse give underretning herom til det sociale udvalg i den kommune, hvor  

 pågældende tager ophold.
For værnepligtige, der hjemsendes, er deres  

 anmeldelse til folkeregistret tilstrækkelig.
 Værnepligtige, der ophører med den sygesikring, som under indkaldelsen  

 træder i stedet for ydelser efter sygesikringsloven, giver underretning herom  

 til det sociale udvalg i den kommune, hvor den pågældende er tilmeldt.
 Sikrede forsynes herefter med nyt sygesikringsbevis.
 § 5.  Bekendtgørelsen træder i kraft den 1. april  

 1976. Samtidig ophæves socialministeriets bekendtgørelse nr. 158 af 28. marts  

 1973.
 SOCIALMINISTERIET, DEN 17. MARTS 1976.
 Eva Gredal.
 /Vibeke Lomholt.
