UNDERVISNINGENS TILRETTELÆGGELSE Den indledende undervisning tilrettelægges således, at der etableres et  

 fælles grundlag for holdets videre arbejde med faget.
Ved starten af  

 undervisningen må det derfor klarlægges, hvilke emner der er velkendte for de  

 studerende, hvilke emner, der skal tages op med henblik på en uddybende  

 behandling, og hvilke emner der er helt nye.
En uddybende behandling kan fx  

 tilsigte en større fortrolighed med de fysiske begreber, et udvidet kendskab  

 til anvendelser og en større færdighed i opgaveregning.
Eksperimentelt arbejde skal have en fremtrædende plads i undervisningen.  

 Det eksperimentelle arbejde, om hvilket der udarbejdes rapport, skal have et  

 omfang på ca 20 timers laboratoriearbejde.
De eksperimentelle emner, som  

 opgives til den mundtlige prøve, skal fastlægges som en eller flere  

 rapporter, eventuelt udsnit af større rapporter.
Det enkelte emne skal have  

 et omfang og en karakter, så det udgør et passende grundlag for en  

 eksamination.
 Der skal i undervisningen lægges vægt på en intensiv opgaveregning  

 indenfor alle de emner, der indgår i pensum til den skriftlige prøve.
Kommentarer til de enkelte punkter 1. Atom- og kernefysik Elektromagnetiske bølger behandles i et omfang, så der bliver grundlag for  

 en eksperimentel behandling af såvel optiske spektre som røntgenspektre.
Det  

 er altså ikke tanken, at der skal være tale om en systematisk gennemgang af  

 bølgelæren.
 Atomers emission og absorption af stråling kan knyttes til Bohrs  

 atommodel, medens elektronsystemernes generelle struktur kan behandles  

 kvalitativt.
 I forbindelse med kerneprocesser omtales fission og fusion samt processer  

 i stjerners indre.
 Ækvivalensen mellem masse og energi omtales i forbindelse med kernernes  

 bindingsenergi og kerneprocesser.
De teknologiske aspekter behandles eksemplarisk.
Det anbefales, at  

 strålehygiejne behandles i forbindelse med vekselvirkning mellem stråling og  

 stof.
2. Mekanik Centrale dele af hovedemnet skal behandles på et tidspunkt, hvor de  

 studerende er fortrolige med infinitesimalregning.
Konservative kraftfelter  

 inddrages i behandlingen.
Under gravitation skal planetbevægelser i  

 solsystemet have en fremtrædende plads.
Kinetisk molekyleteori kan behandles  

 på grundlag af en simpel model.
3. Elektriske og magnetiske felter I forbindelse med ladede partiklers bevægelse i homogene elektriske og  

 magnetiske felter kan behandlingen af fx acceleratorer, separatorer og  

 lignende indgå som eksempler.
 De studerende skal stifte bekendtskab med anvendelser af komponenterne  

 kapacitor og induktor i simple kredsløb.
4. Valgfrit emne Det anbefales, at arbejdet med det eksperimentelt betonede emne foregår i  

 mindre grupper med hvert sit emne.
Emnerne skal vælges, så de studerende får  

 mulighed for at kombinere teoretiske og eksperimentelle kundskaber og  

 færdigheder.
5. Supplerende stof Stof fra emneområder, der indgår i pensum til den skriftlige prøve, men  

 ikke er omfattet af ovenstående emneområder, kan tages op med henblik på en  

 uddybende behandling (ud over opgaveregning) i det omfang, det skønnes  

 nødvendigt.
 P. d. v.
