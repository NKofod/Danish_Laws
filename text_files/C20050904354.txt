Skrivelse  

 om stikprøveundersøgelse af kommunernes praksis på ældreområdet (Til kommunalbestyrelsen) Der har i den seneste tid været megen debat om kommunernes  

 tildeling af praktisk og personlig hjælp.
I den anledning har der blandt  

 andet  

 været rejst tvivl om, hvorvidt de kommunale myndigheder i tilstrækkelig grad  

 tager hånd om den enkelte borgers retssikkerhed, når der træffes afgørelser  

 på  

 hjemmehjælpsområdet.
 På baggrund af denne debat bad jeg i november 2004 Ankestyrelsen  

 om at iværksætte en mindre stikprøveundersøgelse om kommunernes praksis, når  

 der træffes afgørelse efter servicelovens regler om hjemmehjælp.
 Undersøgelsen er nu færdig og kan ses på www.ast.dk.
 Indledningsvist skal jeg pointere, at undersøgelsen heldigvis  

 viser, at indholdet i langt de fleste af afgørelserne om personlig og  

 praktisk  

 hjælp er i overensstemmelse med lovgivningen og Ankestyrelsens praksis.
 Generelt viser undersøgelsen desværre en række formalitets- og  

 sagsbehandlingsmangler hos de kommuner, der indgår i stikprøveundersøgelsen.  

 Det drejer sig primært om, at der i mange afgørelser mangler en skriftlig  

 afgørelse, samt om forhold, der vedrører kommunernes klagevejledning,  

 oplysninger om erstatningshjælp og kontakt til myndigheden, hvis hjælpen ikke  

 leveres i overensstemmelse med afgørelsen.
 På baggrund af undersøgelsen finder jeg anledning til at  

 indskærpe, at kommunalbestyrelsen til stadighed har ansvaret for den enkelte  

 borgers retssikkerhed, når der træffes afgørelser i kommunen.
Baggrunden for, at sagsbehandlingsreglerne er lovfæstede er, at  

 overholdelsen af disse er helt afgørende for gennemsigtigheden i  

 sagsbehandlingen, så den enkelte borger har mulighed for at forstå og  

 eventuelt  

 klage over en afgørelse, som den kommunale myndighed har truffet.
Derfor er  

 det  

 særligt foruroligende, når undersøgelsen viser, at der i mange af sagerne  

 slet  

 ikke foreligger en skriftlig afgørelse om hjælp.
Ydermere viser  

 undersøgelsen,  

 at der ofte mangler en begrundelse for afgørelsen, hvilket er problematisk,  

 da  

 begrundelsen er nødvendig for, at borgeren kan forstå afgørelsen.
 Jeg vil derfor gerne indskærpe om formkrav til i  

 sagsbehandlingen:
-  

 	  

 Efter servicelovens  

 § 75 a, stk. 1, skal afgørelsen være skriftlig og begrundet.
Kravet  

 gælder  

 såvel afgørelser i nye sager, som i sager, der er taget op i forbindelse med  

 en  

 fornyet vurdering.
 -  

 	  

 Formålet med kravet om  

 skriftligt begrundede afgørelser, også i sager som giver ansøgeren fuldt ud  

 medhold, er at sikre, at der ikke opstår misforståelser om, hvilken hjælp,  

 der  

 vil blive givet i det enkelte tilfælde.
-  

 	  

 Til brug for  

 afgørelsen skal kommunerne udarbejde et skema, der som minimum skal indeholde  

 oplysninger om, hvilke opgaver hjælpen omfatter, formålet med hjælpen og for  

 hvilken periode, hjælpen gives.
Skemaet skal desuden udfyldes i samarbejde  

 med borgeren  

 for at sikre, at der i videst muligt omfang er enighed mellem ansøgeren og  

 kommunen om de faktuelle forhold, der ligger til grund for kommunens  

 afgørelse.  

 Skemaet skal udleveres i forbindelse med afgørelsen.
-  

 	  

 Ved vurderingen af  

 behovet for hjælp skal kommunen tage stilling til alle anmodninger om hjælp  

 fra  

 ansøgeren.
Det skal fremgå af afgørelsen, hvilke af ansøgerens anmodninger om  

 hjælp kommunen har imødekommet eller afvist.
Med dette brev har det været min hensigt at sætte fokus på  

 borgernes retssikkerhed, når kommunen træffer afgørelser på  

 hjemmehjælpsområdet.
Der er tale om afgørelser, der har stor betydning for  

 modtagernes hverdag og livskvalitet, og det er derfor vigtigt, at disse  

 principper ikke glemmes i den daglige sagsbehandling i kommunen.
 I samme anledning vil jeg gerne gøre Kommunalbestyrelsen  

 opmærksom på, at Socialministeriet har iværksat to projekter på ældreområdet:
-  

 	  

 Projekt god  

 sagsbehandling, der skal understøtte og styrke den kommunale sagsbehandling  

 på  

 ældreområdet.
Et vigtigt mål med projektet er at forbedre borgernes  

 retssikkerhed via velbegrundede afgørelser, som bygger på en juridisk og  

 fagligt velfunderet sagsbehandling.
-  

 	  

 Projekt  

 kvalitetsstandarder, der har til formål at udvikle og udbrede en model for  

 bedre anvendelse, revision og forankring af kvalitetsstandarder på  

 ældreområdet.
Projektet skal medvirke til at give kommunalpolitikerne  

 optimale  

 rammer for at træffe beslutninger om udformningen og den løbende opfølgning  

 på  

 kommunens serviceniveau.
