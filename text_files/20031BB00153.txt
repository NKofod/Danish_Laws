Fremsat den 23. marts 2004 af Peter Skaarup (DF),  

 Kristian Thulesen Dahl (DF),  

 Christian H.
Hansen (DF), Pia Kjærsgaard (DF),  

 Poul Nødgaard (DF) og Karina Sørensen (DF) Forslag til folketingsbeslutning om EU-parlamentarikeres løn-, skatte- og rejsevilkår Folketinget pålægger regeringen at arbejde for, at  

 Europa-Parlamentets medlemmer også i fremtiden vederlægges og beskattes i de  

 medlemsstater, hvor de er valgt, efter de samme regler, som er gældende for  

 parlamentsmedlemmer i de pågældende medlemslande.
Folketinget pålægger  

 endvidere regeringen at betinge en tilslutning til en statut for  

 Europa-Parlamentets medlemmer af, at medlemmerne af Parlamentet fremover  

 rejser  

 efter regning, således at EU kun dækker de faktiske omkostninger, der er  

 forbundet med medlemmernes rejser.
Bemærkninger til forslaget Baggrund Hidtil er medlemmerne af Europa-Parlamentet blevet  

 vederlagt og beskattet i deres hjemland efter samme sats som de nationale  

 parlamentarikere i deres respektive hjemland.
Akten om almindelige, direkte  

 valg af repræsentanterne i Europa-Parlamentet, knyttet til afgørelse  

 76/787/EKSF/EØF/Euratom, muliggjorde i 1979 det første direkte valg af  

 Europa-Parlamentets medlemmer.
Denne akt indeholdt imidlertid hverken  

 bestemmelser om en ensartet valgprocedure eller en statut for medlemmerne.  

 Rådet vedtog den 25. juni og den 23. september 2002 en afgørelse om ændring  

 af  

 akten fra 1976, hvorved man indførte en ensartet valgprocedure.  

  Rådets afgørelse skete på grundlag  

 af EF-traktatens artikel 190, stk. 4, som blev indført med  

 Amsterdamtraktaten.  

 Der er derimod endnu ikke vedtaget en statut for medlemmerne af  

 Europa-Parlamentet. »Som en midlertidig løsning gælder der med hensyn til  

 vederlag, overgangsgodtgørelse, alderspension, efterladtepension og andre  

 betingelser for udøvelsen af mandatet de samme regler for medlemmerne som for  

 de nationale parlamentsmedlemmer. (I Nederlandene har vederlaget for  

 Europa-Parlamentets medlemmer siden 1996 været lavere end for de nationale  

 parlamentsmedlemmer)«.  

  I  

 lov om vederlag og pension m.v. for de danske repræsentanter i  

 Europa-Parlamentet (L 1094 af 29/12 1999) fremgår det af § 1, stk.1, at der  

 tilkommer de danske medlemmer af Europa-Parlamentet et vederlag, og af § 1,  

 stk. 2, at vederlaget »beregnes efter de til enhver tid i lov om valg til  

 Folketinget fastsatte bestemmelser for grundvederlag til medlemmer af  

 Folketinget«.
Europa-Parlamentet har ved flere lejligheder siden 1976  

 foreslået, at alle medlemmer af Parlamentet skulle have ens vederlag, senest  

 ved et fælles beslutningsforslag fra den 16. december 2003 (bilag 1). Hvis  

 Ministerrådet havde vedtaget beslutningsforslaget, ville det have medført, at  

 hvert medlem af Europa-Parlamentet fremover skulle modtage et månedligt  

 vederlag på 8.670 euro eller ca. 64.000 danske kroner.
I forslaget åbnes der  

 endvidere for muligheden for, at parlamentarikerne fremover skal betale  

 fællesskabsskat på samme vilkår, som gælder for tjenestemænd og øvrige  

 ansatte  

 i EU.
Denne beskatning er betydelig lavere end beskatningen i de enkelte  

 medlemslande.
I Europa-Parlamentets beslutning om medlemmernes statut (bilag  

 1)  

 fremgår det således, at »bestemmelsen om, at medlemmerne betaler  

 fællesskabsskat af vederlaget, berører ikke medlemsstaternes ret til at  

 underkaste vederlaget de nationale beskatningsbestemmelser under forudsætning  

 af, at enhver form for dobbeltbeskatning undgås«.
Der er således intet krav  

 om,  

 at medlemmer skal beskattes i hjemlandet, kun om, at de ikke må  

 dobbeltbeskattes.
Der er ingen garanti for, at de enkelte medlemslande rent  

 faktisk vil benytte denne mulighed.
Den nuværende ordning for aflønning af medlemmer af  

 Europa-Parlamentet er ganske på linje med Den Europæiske Unions politiske  

 system.
Europaparlamentarikerne repræsenterer ikke et europæisk folk, da et  

 sådant ikke eksisterer, hvilket også fremgår klart af artikel 189 i Traktaten  

 om Det Europæiske Fællesskab: »Europa-Parlamentet, der består af  

 repræsentanter  

 for folkene i de i Fællesskabet sammensluttede stater, udøver de beføjelser,  

 som er tillagt det ved denne traktat.« Størrelsen af europaparlamentarikernes  

 vederlag skal derfor være i overensstemmelse med vederlaget til  

 parlamentarikere i det land, de repræsenterer, og hvor de forventes at have  

 bopæl.
Hvis der vedtages et forslag om, at alle medlemmer af  

 Europa-Parlamentet skal have det samme vederlag, og hvis dette kommer til at  

 ligge på det foreslåede niveau (8.670 euro), vil det føre til groteske  

 forskelle, når det sammenlignes med de nationale parlamentarikeres vederlag.  

 Nedenstående tabeller bygger på oplysninger fra Europa-Parlamentets  

 Pressetjeneste.
Tabel 1 viser, hvad de nationale parlamentarikere får i  

 vederlag (i euro pr. måned) i en række af de nuværende medlemslande.
Tabel 2  

 viser, hvad de nationale parlamentarikere får i en række af de kommende  

 medlemslande (i euro pr. måned). Omregningskursen til kroner er ca. 7,45.
Tabel 1: Grundvederlag til nationale  

 parlamentarikere Land Italien Østrig Tyskland Danmark Sverige Finland Grundvederlag pr. måned (euro) 10.975 8.750 7.009 5.555 4.800 4.541 Kilde: Europa-Parlamentets Pressetjeneste (8. januar 2003) Tabel 2: Grundvederlag til nationale  

 parlamentarikere Land Slovenien Polen Estland Tjekkiet Litauen Ungarn Grundvederlag pr. måned (euro) 4.155 2.075 2.458 1.300 1.183 761 Kilde: Europa-Parlamentets Pressetjeneste (17. december  

 2003) Som det fremgår af ovenstående tabeller, er det kun  

 europaparlamentarikere fra Italien og Østrig, der vil opleve en  

 indtægtsnedgang.  

 Medlemmer fra andre medlemsstater, inkl. medlemmer fra de lande, der optages  

 den 1. maj 2004, vil få en betragtelig indtægtsfremgang.
Forskellen i  

 vederlaget til en national parlamentariker og en europaparlamentariker i de  

 nye  

 medlemslande vil blive meget stor.
Et polsk medlem af Europa-Parlamentet vil  

 få  

 mere end fire gange så meget som en kollega i det polske parlament, mens et  

 ungarsk medlem af Europa-Parlamentet vil få mere end ti gange så meget som et  

 medlem af det ungarske parlament.
Endvidere vil medlemmer af Europa-Parlamentet for de lande,  

 der bliver optaget den 1. maj 2004, blive bedre lønnet end ministrene i deres  

 hjemland.
I Polen har en minister et vederlag på omkring 2.500 euro, mens  

 premierministeren modtager omkring 3.000 euro.
I Ungarn er vederlaget til en  

 minister omkring 3.500 euro, mens den for regeringslederen er omkring 4.500  

 euro.
På nuværende tidspunkt får ministre fra hovedparten af de nye  

 medlemslande et lavere vederlag end det, Europa-Parlamentet har foreslået.  

 Det  

 kan oplyses, at en ministers vederlag også i Finland og Spanien ligger lidt  

 under 8.670 euro.
Aktuelle overvejelser i EU om parlamentarikernes  

 aflønning Siden det første direkte valg af repræsentanterne til  

 Europa-Parlamentet i 1979 har dets medlemmer forsøgt at nå til enighed om en  

 vedtægt for parlamentarikerne, ligesom Parlamentet har forsøgt at nå til  

 enighed med Ministerrådet om en vedtægt, da et forslag til vedtægt skal  

 godkendes af Ministerrådet.
Den 3.-4. juni 2003 vedtog Europa-Parlamentet et forslag  

 til vedtægt for dets medlemmer.
Dette forslag lå dog langt fra Ministerrådets  

 holdninger, hvilket medførte, at de to institutioner ikke kunne nå til  

 enighed  

 på baggrund af juniforslaget.  

  

 2) Den 3. december 2003 holdt Parlamentets retsudvalg et møde,  

 hvor ordføreren for forslaget, Willi Rothley fra De Europæiske  

 Socialdemokraters Gruppe (PSE), fremlagde et forslag til beslutning, som blev  

 nedstemt i retsudvalget.
Den 11. december besluttede Europa-Parlamentets  

 formandskonference at sætte spørgsmålet på dagsordenen under sessionen i  

 december 2003 i Strasbourg.
Den 17. december vedtog Europa-Parlamentet et  

 fælles beslutningsforslag om medlemmernes statut (bilag 1). Forslaget blev  

 vedtaget med overvældende flertal: 345 stemte for, 94 stemte imod og 88  

 afstod  

 fra at stemme.
I forslaget henviser Parlamentet til vigtigheden i at få  

 vedtaget en statut for Parlamentets medlemmer, idet der er gået 25 år, siden  

 man begyndte at afholde direkte valg, og at det 6 år efter fastsættelsen i  

 Amsterdamtraktaten af det påkrævede retsgrundlag var vigtigt at nå frem til  

 en  

 vedtagelse af statutten for medlemmerne af Europa-Parlamentet.
I forslaget  

 opfordres Ministerrådet til »hurtigst muligt og helst inden udløbet af det  

 italienske formandskab og under alle omstændigheder inden den 15. januar at  

 meddele, om det kan acceptere det foreslåede kompromis og godkende statutten  

 for Europa-Parlamentets medlemmer, hvis den afgørelse, Parlamentet vedtog den  

 3.-4. juni 2003, ændres i overensstemmelse hermed.« På mødet i EUs ministerråd mandag den 26. januar 2004  

 afviste Unionens udenrigsministre Europa-Parlamentets forslag til en vedtægt  

 for medlemmer af Parlamentet.
Ifølge Traktaten om Oprettelse af Det  

 Europæiske  

 Fællesskab artikel 190, stk. 5, fastsætter Europa-Parlamentet »sine  

 medlemmers  

 statut og de almindelige betingelser for udøvelsen af deres hverv efter  

 høring  

 af Kommissionen og med godkendelse fra Rådet, der træffer afgørelse med  

 kvalificeret flertal.
Alle bestemmelser og betingelser i forbindelse med  

 beskatningsordningen for medlemmer og forhenværende medlemmer vedtages med  

 enstemmighed af Rådet.« Som forslaget foreligger, skal det vedtages ved  

 enstemmighed på grund af beskatningsspørgsmålet.
Forslaget blev forkastet af  

 Ministerrådet, idet Tyskland, Frankrig, Østrig og Sverige stemte imod.  

 Vedtagelse af Parlamentets forslag ville bl.a. have medført, at medlemmer af  

 Europa-Parlamentet skulle have en løn svarende til 50 pct. af en dommers  

 løn ved De Europæiske Fællesskabers Domstol.
Den politiske diskussion Siden de gældende regler for aflønningen af Parlamentets  

 medlemmer blev vedtaget i 1976, har Europa-Parlamentet flere gange forsøgt at  

 nå til enighed med Ministerrådet om en ny statut.
Det har flere gange været  

 på  

 tale at reformere systemet for medlemmernes rejsegodtgørelse, således at  

 medlemmerne kun får udbetalt et beløb, der modsvarer de faktiske  

 omkostninger.  

 Til gengæld skulle medlemmerne så have ens vederlag, som generelt ligger  

 betydeligt over den sats, som parlamentsmedlemmerne i deres respektive  

 hjemland  

 vederlægges efter.
Den 17. december vedtog et stort flertal i  

 Europa-Parlamentet et fælles beslutningsforslag, som for langt de fleste  

 medlemmer ville have betydet en større lønfremgang.
Fire lande i  

 Ministerrådet  

 stemte imod.
Den danske regering, med støtte fra Socialdemokratiet og Det  

 Radikale Venstre, støttede forslaget.
 Der har været mange argumenter for og imod en ensartet løn  

 og beskatning efter De Europæiske Fællesskabers regler.
 En række danske EU-parlamentarikere og kandidater til  

 Parlamentet har udtalt sig om spørgsmålet.
Margrethe Auken (SF) har udtalt: »Jeg synes, det var et  

 klamt forslag.
Det ville have skabt en konflikt mellem de lande, som har et  

 højt lønniveau, og de nye lande, som ligger langt lavere, og som havde udsigt  

 til at leve som grever og baroner.
Det havde ikke været fremmende for en  

 forståelse af det europæiske samarbejde«.
Christian Rovsing (De Konservative) har udtalt: »Jeg synes,  

 det er udmærket at blive lønnet som en folketingsmand«.  

  

 4) Henrik Dam Kristensen (Socialdemokratiet) mener, at det er  

 svært at lave et rimeligt lønsystem for EU-parlamentarikerne, og har udtalt,  

 at  

 »valget har stået mellem to dårlige systemer«: et system, hvor medlemmerne  

 tilgodeses med en højere løn, eller et system, hvor medlemmerne kan tjene på  

 den meget omtalte rejsegodtgørelse.
Han mener dog alligevel, at Ministerrådet  

 skulle have vedtaget forslaget, idet han udtaler: »Det var sidste chance,  

 inden  

 EU udvides med ti nye lande.
Hvem kan forestille sig, at 25 lande kan blive  

 enige om et nyt lønsystem.
Det er ikke realistisk.«  

  

 4) Freddy Blak (uafhængig socialdemokrat) mener, at det er  

 spild af tid at forsøge at lave aflønningssystemet om, og udtaler: »I de 15  

 år,  

 jeg har siddet i parlamentet, har man snakket om at lave lønnen om, men det  

 bliver aldrig til noget.
Derfor er det ærgerligt, at de nye kandidater  

 spilder  

 deres tid på dette her i håb om at score nogle billige points.«  

  

 4) Torben Lund (Socialdemokratiet) har i et læserbrev i Ekstra  

 Bladet gjort klart, at han er modstander af en ensartet løn for  

 parlamentarikerne.  

 Han skriver således: »Det er meget glædeligt, at Tyskland, Frankrig, Sverige  

 og  

 Østrig satte en stopper for den lønfest, som et flertal af  

 Europa-Parlamentets  

 medlemmer havde arrangeret for sig selv.« Som begrundelse skriver han bl.a.:  

 »For  

 spaniere ville stigningen have været på 300 pct.
For parlamentarikere fra de  

 fleste af de nye medlemslande ville stigningen have givet en mangedobling af  

 lønnen og bragt lønniveauet langt ud over statsministerens løn i de  

 pågældende  

 lande.« Mogens Camre (Dansk Folkeparti) har i en pressemeddelelse  

 af 27. januar 2004 udtalt: »Vi er valgt af danske vælgere for at varetage  

 danske interesser, og vi skal ikke lønnes af EU, som om vi var  

 EU-tjenestemænd.  

 Det ville være helt uholdbart, om medlemmer af Europa-Parlamentet skulle  

 modtage meget højere løn end Folketingets medlemmer.
Og på samme måde ville  

 det  

 skabe problemer i andre medlemslande, hvis EU-parlamentarikerne blev aflønnet  

 forskelligt fra niveauet i de nationale parlamenter.« Med disse begrundelser  

 stemte Mogens Camre imod Parlamentets beslutningsforslag den 17. december  

 2003.
 Nedenfor er gjort rede for nogle af de holdninger, der kom  

 til udtryk i Europa-Parlamentet under debatten om medlemmernes statut i  

 december 2003.
 Enrique Barón Crespo (De Europæiske Socialdemokraters  

 Gruppe) understregede vigtigheden i, at parlamentarikerne får en statut, der  

 er  

 ens for alle, og støttede dermed forslaget.
Diane Wallig (Det Europæiske Liberale og Demokratiske  

 Partis Gruppe) gav udtryk for, at vedtagelse af en statut for medlemmerne og  

 den deraf følgende lønforhøjelse ville fremme medlemmernes status i borgernes  

 øjne! Daniel Mark Cohn-Bendit (gruppen De Grønne/Den Europæiske  

 Fri Alliance) sagde, at hans gruppe støttede beslutningsforslaget, og at et  

 sådant forslag burde have været vedtaget for længst.
Mauro Nobilia (Gruppen Union for Nationernes Europa) sagde,  

 at hans gruppe er imod forslaget.
Han mente i øvrigt ikke, at det var  

 rimeligt,  

 hvis medlemmer af Europa-Parlamentet skulle have mere i løn end  

 parlamentarikerne i deres respektive hjemland.
Der er således stor støtte blandt de nuværende medlemmer af  

 Europa-Parlamentet og hos flere af de danske spidskandidater til at vedtage  

 en  

 statut, der giver dem mere i løn.
Der er dog ingen saglig begrundelse for at  

 vælge et niveau, der ligger på 50 pct. af, hvad en dommer ved EF-Domstolen  

 får,  

 idet dommere ved EF-Domstolen ikke må udføre andre erhverv.  

 EU-parlamentarikerne  

 må derimod gerne have diverse lønnede bijob, f.eks. lobbyarbejde.
Nogle  

 parlamentarikere modtager også vederlag som medlemmer af by- og amtsråd.
Et ensartet vederlag til medlemmer vil heller ikke afspejle  

 det generelle lønniveau i de enkelte medlemslande.
Der er i forvejen meget  

 store løn- og velstandsforskelle inden for det nuværende EU, og dette bliver  

 endnu mere udtalt, når EU udvides.
Europaparlamentarikere fra de nye  

 medlemslande vil ofte være i stand til at hæve et beløb, der ligger 2-3 gange  

 over en ministerløn i det pågældende land, eller 5-10 gange niveauet for det,  

 som en national parlamentariker får, eller helt op til 20 gange det  

 gennemsnitlige lønniveau i medlemmets hjemland.
Begrundelse for forslaget Det ville være helt uholdbart, hvis medlemmer af  

 Europa-Parlamentet skulle modtage meget højere løn end medlemmer af  

 parlamentet  

 i det land, medlemmerne repræsenterer.
Det vil skabe problemer i mange  

 medlemslande, hvis EU-parlamentarikerne aflønnes forskelligt fra niveauet i  

 de  

 nationale parlamenter.
Hvis det forslag, der har været behandlet af  

 Europa-Parlamentet, men som er underkendt af Ministerrådet, gennemføres, vil  

 det skabe store problemer i de nye medlemslande, som den 1. maj indtræder som  

 medlemmer af EU, idet lønniveauet for disse landes egne parlamentsmedlemmer  

 er  

 meget lavere end lønniveauet for de nuværende medlemslandes  

 parlamentsmedlemmer.
 Det er vigtigt, at europaparlamentarikerne ikke løsrives  

 fra tilhørsforholdet til deres hjemland og gøres til en særlig EU-elite, hvis  

 løn og loyalitet økonomisk bindes til EU.
 Foreløbig har Sveriges, Tysklands, Frankrigs og Østrigs  

 regeringer i Ministerrådet bremset det forslag, som et flertal i  

 Europa-Parlamentet havde indstillet til vedtagelse.
 Med nærværende forslag pålægges det regeringen at udnytte  

 alle muligheder for gennem Ministerrådet at sikre, at det nationale  

 aflønningsprincip ikke fraviges til fordel for en EU-aflønning og  

 EU-beskatning, samt at arbejde for, at medlemmer af Europa-Parlamentet  

 fremover  

 skal rejse efter regning, således at det sikres, at europaparlamentarikerne  

 kun  

 får dækket de faktiske omkostninger, der er forbundet med deres  

 rejseaktiviteter.
Bilag 1 Europa-Parlamentets beslutning om medlemmernes  

 statut.
Vedtaget den 17. december 2003.
EUROPA-PARLAMENTET 1999 2004 Mødedokument 16. december 2003  

 	  

    

 B5‑0543/2003} B5-0544/2003} B5‑0563/2003  

  

 } B5‑0564/2003} RC1 FÆLLES BESLUTNINGSFORSLAG jf. forretningsordenens artikel 37, stk. 4   

 	  

    

 Othmar Karas og Klaus-Heiner Lehne for  

 PPE-DE-Gruppen   

 	  

    

 Enrique Barón Crespo, Willi Rothley og Manuel  

 Medina Ortega for PSE-Gruppen Graham Watson og Diana Wallis for  

 ELDR-Gruppen   

 Neil MacCormick og Maria Kathalijne  

 Buitenweg for Verts/ALE-Gruppen   

 	  

    

 Giuseppe Di Lello Finuoli for GUE/NGL-Gruppen til erstatning af beslutningsforslag af:
  

 	  

    

 PPE-DE-Gruppen  

 (B5‑0543/2003)   

 	  

    

 PSE-Gruppen  

 (B5-0563/2003)   

 	  

    

 ELDR et Verts/ALE (B5‑0544/2003),   

 	  

    

 GUE/NGL (B5‑0564/2003), om medlemmernes statut Europa-Parlamentets beslutning om medlemmernes  

 statut Europa-Parlamentet,   

 	  

    

 der henviser til udtalelser  

 fra Rådet og Kommissionen samt til sin beslutning af 3.-4. juni 2003 om  

 vedtagelse af statutten for Europa-Parlamentets medlemmer,   

 	  

    

 der henviser til  

 artikel 190, stk. 5, i traktaten om oprettelse af Det Europæiske Fællesskab  

 og  

 artikel 108, stk. 4, i traktaten om oprettelse af Det Europæiske  

 Atomenergifællesskab,   

 	  

    

 der henviser til sin  

 beslutning af 3.-4. juni 2003 om vedtagelse af statutten for  

 Europa-Parlamentets medlemmer,   

 	  

    

 der henviser til  

 Præsidiets vedtagelse af 28. maj 2003 om nye bestemmelser vedrørende  

 omkostningsgodtgørelser til medlemmerne,   

 	  

    

 der henviser til forretningsordenens artikel 37, stk. 2, 3, 4 og  

 5, A.  

 	  

    

 der henviser til, at Rådet i sin skrivelse af 25. juni 2003  

 anførte, at der stadig var væsentlige uoverensstemmelser mellem Rådets og  

 Parlamentets holdninger, og at det derfor ikke kunne meddele sin godkendelse, B.  

 	  

    

 der henviser til, at Rådet i sin skrivelse af 21. november 2003  

 understregede, at det næsten 25 år efter det første direkte almindelige valg  

 til Europa-Parlamentet og seks år efter fastsættelsen i Amsterdamtraktaten af  

 det påkrævede retsgrundlag var vigtigt at nå frem til en vedtagelse af  

 statutten for Europa-Parlamentets medlemmer, og at det ønskede at styrke  

 dialogen for at finde kompromisløsninger, som var acceptable for begge  

 parter, 1.  

 	  

    

 opfordrer Rådet til hurtigst muligt og helst inden udløbet af det  

 italienske formandskab og under alle omstændigheder inden den 15. januar at  

 meddele, om det kan acceptere det foreslåede kompromis og godkende statutten  

 for Europa-Parlamentets medlemmer, hvis den afgørelse, Parlamentet vedtog den  

 3.-4. juni 2003, ændres i overensstemmelse hermed; 2.  

 	  

    

 mener, at et samlet kompromis om statutten for  

 Europa-Parlamentets medlemmer kan bestå af følgende elementer:
a)  

 	  

    

 den del af statutten, som hører under afledt ret, og den del, som  

 hører under primær ret, behandles særskilt og selvstændigt, og de godkendes i  

 overensstemmelse med de respektive gældende institutionelle bestemmelser, b)  

 	  

    

 hvad angår den del, der hører under primær ret, opfordres medlemsstaterne  

 til at revidere bestemmelserne om Europa-Parlamentets medlemmer i protokollen  

 af 1965 om privilegier og immuniteter med den statut, som blev vedtaget den  

 3.-  

 4. juni 2003, som model, c)  

 	  

    

 som konsekvens heraf og med forbehold af en positiv udtalelse fra  

 Rådet bør artikel 4, 5, 6, 7, 8 og 38, stk. 2, betragtning 7, 15, 16, 17, 18,  

 20, 21, 30, 31, 32, 33, 34, og ordene  

  

 »eller  

 en  rest, der ikke er reguleret i gældende primær ret«  

  

 i betragtning 14  

 udgå, d)  

 	  

    

 medlemmer har ret til alderspension ved det fyldte 63. år, e)  

 	  

    

 som konsekvens heraf og med forbehold af en positiv udtalelse fra  

 Rådet bør tallet  

  

 »60«  

  

 i artikel 20,  

 stk. 1, erstattes med tallet  

  

 »63«  

  

 , f)  

 	  

    

 bestemmelsen om, at medlemmerne betaler fællesskabsskat af  

 vederlaget, berører ikke medlemsstaternes ret til at underkaste vederlaget de  

 nationale beskatningsbestemmelser under forudsætning af, at enhver form for  

 dobbeltbeskatning undgås (kompromis opnået under det belgiske formandskab), g)  

 	  

    

 som konsekvens heraf og med forbehold af en positiv udtalelse fra  

 Rådet bør der efter artikel 38, stk. 1, indsættes et nyt stk. 1 a med  

 følgende  

 ordlyd:  

  

 »Stk. 1 berører ikke medlemsstaternes ret til at underkaste dette vederlag  

 de nationale skattebestemmelser, forudsat at enhver form for  

 dobbeltbeskatning  

 undgås.«  

  

  

 , h)  

 	  

    

 de nye bestemmelser vedrørende omkostningsgodtgørelser til  

 medlemmerne træder i kraft samtidig med statutten; 3.  

 	  

    

 pålægger sin formand at sende denne beslutning til Rådet og  

 Kommissionen.
