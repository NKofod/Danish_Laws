Afslag på erhvervelse af ejendom nr. 2, hvorved det samlede areal  

 nåede op på ca. 109 ha, medmindre der frastykkedes 8 ha til en  

 fortrinsstillet nabo.
Den pågældende frastykning fandtes ikke at ville  

 ødelægge forholdet mellem ejendommens jorder og øvrige produktionsapparat.
 I skrivelse af 16. marts 1989 til Jordbrugsdirektoratet har De påklaget  

 den af Jordlovsudvalget i skrivelse af 6. marts 1989 trufne afgørelse,  

 hvorved der meddeltes Dem afslag på fortrinsret til suppleringsjord i  

 forbindelse med Sigfred Fyhns erhvervelse af landbrugsejendommen matr.  

 nr. 19 Skodborg ejerlav kaldet » Kornvang« - som ejendom nr. 2.
Ejendommen er af areal 67,5724 ha med ejendomsværdi pr. 1. januar 1988  

 2.300.000 kr., heraf grundværdi 770.100 kr.
Sigfred Fyhn er i forvejen ejer af landbrugsejendommen matr.  

 nr. 16 Skodborg af areal 41.4247 ha.
 De er selv ejer af landbrugsejendommen matr. nr. 477 m.fl. smst. af areal  

 ca. 26,6 ha.
Det fremgår af sagen, at ejendomsmægler Kristian V.
Christiansen  

 på Sigfred Fyhns vegne i skrivelse af 10. januar 1989 ansøgte  

 Jordlovsudvalget om tilladelse til at erhverve adkomst på  

 » Kornvang«.
Ejendomsmægleren anførte, at hans klient opfylder  

 landbrugslovens uddannelseskrav, idet han som forpagter og ejer har drevet  

 selvstændigt landbrug siden 1970, at hans klient har jordbrug som  

 væsentligste erhverv, at hans klient har fast bopæl på den landbrugsejendom,  

 som han i forvejen er ejer af, og at vejafstanden mellem de to  

 landbrugsejendomme er 3 km.
 Ejendomsmægleren anførte videre, at hans klient har problemer med at  

 opfylde miljølovgivningens krav med hensyn til udbringning af husdyrgødning  

 på den ejendom, som han i forvejen er ejer af, samt at hans klient på længere  

 sigt ønsker at afhænde » Kornvang« til en søn, der er i gang med en  

 landmandsuddannelse.
I anledning af ansøgningen udtalte formanden for den stedlige  

 jordbrugskommission, at De opfylder betingelserne for at kunne opnå  

 fortrinsstillingsret til suppleringsjord fra » Kornvang«.
Formanden  

 udtalte dog samtidig, at » Kornvang« har en god arrondering, der  

 passer til ejendommens produktionsapparat, og at den samlede  

 jordbrugskommission finder, at der er tale om en bevaringsværdig driftsenhed  

 uden mulighed for frastykning af arealer.
Kommissionen indstillede på  

 baggrund heraf, at der meddeles tilladelse til det ansøgte uden krav om  

 frastykning af arealer fra ejendommen.
I skrivelse af 6. marts 1989 meddelte Jordlovsudvalget i medfør af  

 landbrugslovens § 18 tilladelse til det ansøgte.
Jordlovsudvalget lagde den  

 stedlige jordbrugskommissions indstilling til grund for sin afgørelse.
 I Deres klage anfører De, at produktionsapparatet på » Kornvang«  

 består af ældre staldbygninger til malkekvæg, at ejendommens besætning er  

 solgt for ca. halvandet år siden, at et plansiloanlæg til ensilage er brudt  

 ned og solgt, at der har hørt en mælkekvote til ejendommen, som nu er  

 bortfaldet i henhold til EF's ophørsordning, og at ejendommens jorder det  

 sidste år har været forpagtet ud til postbud Anders Thuesen, Skodborg, der  

 har drevet ejendommen med planteavl.
I anledning af Deres klage anmodede Jordlovsudvalget Dem i skrivelse af  

 11. april 1989, om at indsende en naboerklæring.
De har den 1. maj 1989  

 underskrevet en sådan erklæring, hvoraf det fremgår, at De ønsker  

 fortrinsstillingsret til 13 ha fra landbrugsejendommen matr. nr. 19 Skodborg  

 Ejerlav.
De anfører, at De ønsker arealer, der er beliggende i den sydligste  

 ende af ejendommen, og at knap halvdelen af disse er engarealer.
De anfører,  

 at De vil betale 22.000 kr. pr. ha eller den for området gældende sædvanlige  

 handelspris.
Samtidig anfører De, at Deres besætning består af 85  

 dyreenheder, hvoraf 70 dyreenheder baserer sig på kvæg og 15 dyreenheder  

 baserer sig på mink.
Endelig oplyser De, at der er 2 ha skov på Deres  

 ejendom.
Ejendomsmægler Kristian V.
Christiansen har i skrivelse af 6. maj 1989  

 anført, at der efter hans opfattelse må sættes spørgsmålstegn ved de af Dem  

 oplyste besætningstal.
Ejendomsmægleren anfører således, at De, så vidt han  

 er orienteret, har udvidet Deres minkproduktion væsentligt, efter at  

 miljøreglerne om udbringning af husdyrgødning blev fastsat.
Ejendomsmægleren  

 anfører endvidere, at den ansøgte landbrugsejendom ved evt. afgivelse af  

 suppleringsjord vil forringes betydeligt, og at jordledninger til  

 vandingsanlæg må skæres over.
 I anledning af Deres klage har Jordlovsudvalget udtalt, at der ikke ses at  

 være fremkommet sådanne nye oplysninger, der kan begrunde en ændring af den  

 trufne afgørelse.
Landbrugsministeriet finder imidlertid grundlag for at ændre den trufne  

 afgørelse.
Landbrugsministeriet lægger til grund, at den stedlige  

 jordbrugskommission har udtalt, at De opfylder landbrugslovens bestemmelser  

 for at kunne opnå fortrinsstillingsret til suppleringsjord fra  

 » Kornvang«.
Samtidig finder ministeriet ikke, at frastykning af  

 arealer fra » Kornvang« vil ødelægge forholdet mellem ejendommens  

 jorder og øvrige produktionsapparat.
Ved vurderingen af sidstnævnte forhold  

 har ministeriet lagt vægt på, at ejendommens produktionsapparat ikke i den  

 aktuelle sag kan forventes anvendt til det formål, det tidligere har været  

 beregnet til.
Således som sagen foreligger oplyst, finder ministeriet derfor,  

 at spørgsmålet om harmonigrænse, jf. pkt. 16.2.9 i Landbrugsministeriets  

 cirkulære nr. 54 af 19. marts 1987, ikke har en sådan vægt, at det taler mod  

 frastykning af arealer fra ejendommen.
Samtidig har Landbrugsministeriet indhentet og gennemgået Deres  

 driftsregnskaber for de 3 senest afsluttede regnskabsår til yderligere  

 belysning af sagen.
På baggrund af de herefter foreliggende oplysninger om  

 Deres besætnings størrelse og fradragsarealer på Deres ejendom, skønner  

 ministeriet, at der tilkommer Dem en fortrinsstilling til 8 ha  

 suppleringsjord fra landbrugsejendommen » Kornvang« i forbindelse  

 med Sigfred Fyhns erhvervelse af denne.
Under henvisning til ejendomsmægler Kr.
V.
Christiansens påstand om at De  

 har udvidet Deres minkproduktion efter fastsættelsen af miljøregler om  

 udbringning af husdyrgødning, skal Landbrugsministeriet bemærke, at  

 produktionsudvidelser, der er gennemført efter dette tidspunkt i princippet  

 også vil kunne medregnes ved opgørelse af behovet for suppleringsjord.
Landbrugsministeriets afgørelse er ved skrivelse af dags dato meddelt  

 ejendomsmægler Kr.
V.
Christiansen.
Det er samtidig oplyst, at der til  

 Jordlovsudvalget inden 2 måneder skal fremsendes dokumentation for, at der er  

 sket frastykning af 8 ha suppleringsjord til sammenlægning med Deres ejendom.  

 Det er en forudsætning, at De er indstillet på at betale kr. 22.000 pr. ha  

 for suppleringsjorden.
 P.M.V.
 e.b.
