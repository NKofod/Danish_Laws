Skrivelse  

 om kommunens handlemuligheder, når forældre ønsker at sende børn til  

 opdragelses i det oprindelige hjemland (Til  

 kommunalbestyrelsen m.fl.) Folketingets Socialudvalg har i et åbent samråd drøftet  

 problematikken omkring somaliske børn, der sendes hjem til Somalia til  

 opdragelse.
I forlængelse af samrådet er der anledning til en nærmere  

 orientering om et kommende lovinitiativ og aktuelle handlemuligheder.
Regeringens holdning Det er regeringens holdning, at  

  

 integrationen af børn og unge ikke må mislykkes på grund af forældre  

 med holdninger, der er svært forenelige med nutiden i Danmark  

                                                                          .  

                                                                            
  

 Forældrene bør få en forståelse  

 for, at deres børn påvirkes af deres omgivelser, som nu engang er dagens  

 Danmark.
Det er derfor regeringens mål, at det i videst muligt omfang undgås,  

 at forældre sender deres børn til genopdragelse i hjemlandet.
Kommende lovinitiativ Regeringen ønsker, at børnene får en opvækst, der gør det muligt  

 for dem at klare sig her i landet.
Efter gældende regler og praksis er der  

 nogen usikkerhed om, hvorvidt retten til udbetaling af børnetilskud og  

 børnefamilieydelse fortsat er til stede, når forældre sender deres børn ud af  

 landet med henblik på genopdragelse efter de normer, der gælder i deres  

 oprindelige hjemland.
Regeringen vil derfor i oktober fremsætte et lovforslag om  

 ændring af børnetilskudsloven, med henblik på en præcisering af reglen om  

 hjemstedsbetingelsen ved udbetaling af børnetilskud.
En tilsvarende  

 betingelse  

 om hjemsted præciseres ved udbetaling af børnefamilieydelse.
Kommunens handlemuligheder inden for gældende  

 lovgivning Mere generelle initiativer Oplysning og dialog.  

  

 Kommunen  

 kan i høj grad være med til at sørge for, at forældre og børn får forståelse  

 for integrationens betydning gennem direkte og indirekte oplysning og dialog  

 om  

 normer og kultur i Danmark, som jo er det samfund, som forældrene ønsker, at  

 børnene skal opholde sig i.
I skolen er der særlige  

 muligheder.  

  

 Lærere skal være opmærksomme på, at et barn eller en ung har en  

 særlig risiko for hjemsendelse til genopdragelse, og om barnet eller den unge  

 derfor har behov for særlig støtte.
Lærerne er omfattet af underretningspligt  

 til kommunen.
 Rådgivning og vejledning.  

  

 Børn og unge, der er i risiko for at blive sendt ud af landet til  

 genopdragelse, kan udnytte adgangen efter serviceloven til rådgivning,  

 herunder  

 mulighed for anonym rådgivning og vejledning.
Initiativer i forhold til det enkelte barn  

 eller den enkelte unge Kommunen kan i konkrete tilfælde overveje at yde en fast  

 kontaktperson for barnet eller den unge og for hele familien.
Ordningen må i  

 givet fald tilrettelægges, så det sikres, at ordningen ikke virker  

 konfliktskabende men bidrager positivt til en samlet løsning på familiens  

 problemer.
 En mere ultimativ mulighed efter serviceloven for at sikre, at  

 de somaliske børn ikke sendes ud af landet vil være, at børn og unge-  

 udvalget  

 træffer afgørelse om anbringelse uden for hjemmet uden forældrenes samtykke.  

 Det forudsætter selvfølgelig, at de sædvanlige betingelser for at træffe en  

 sådan afgørelse er opfyldt.
Børnetilskud og børnefamilieydelse For så vidt angår udbetaling af børnetilskud og  

 børnefamilieydelse er det bl.a. en betingelse, at barnet har hjemsted her i  

 landet.
Det er kommunen, der skal træffe afgørelse om, hvorvidt barnet kan  

 anses for at have hjemsted her i landet.
Efter gældende praksis betragtes  

 barnet som udgangspunkt at have hjemsted, hvor forældrene opholder sig.
Det  

 gælder dog ikke, hvis barnet opholder sig mere langvarigt i udlandet.
Hvor et barn, der ikke opholder sig hos forældrene, har  

 hjemsted, må afgøres ud fra en konkret vurdering af den fortsatte tilknytning  

 mellem barnet og forældrene.
Der må navnlig tages hensyn til barnets alder,  

 formålet med opholdet, under hvilke former barnet har kontakt med forældrene  

 og  

 forsørges af dem, samt opholdets varighed, herunder om opholdet uden for  

 hjemmet har midlertidig eller varig karakter.
Hvis et barn opholder sig i  

 udlandet for at gå i skole, medens forældrene er her i landet, må det bero på  

 en konkret vurdering af barnets tilknytning til Danmark, om hjemstedet anses  

 for bevaret.
