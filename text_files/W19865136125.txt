 En administrativ bødevedtagelse for lovovertrædelse begået før datoen  

 for gældssaneringens indledning, men vedtaget efter at skifteretten havde  

 afsagt kendelse om gældssanering, nedsattes således at bøden alene opkræves  

 med gældssaneringsdividenden.
 En person, der har vedtaget en bøde for overtrædelse af kildeskatteloven,  

 søger om eftergivelse af bøden under henvisning til sine økonomiske forhold,  

 der er så dårlige, at skifteretten har afsagt kendelse om gældssanering.
Justitsministeriet finder ikke tilstrækkeligt grundlag for eftergivelse af  

 bøden, men nedsætter denne, således at bøden alene skal betales med  

 gældssaneringsdividenden.
Det antages, at fordringen er stiftet på  

 tidspunktet for lovovertrædelsen, som er begået inden gældssaneringens  

 indledning.
