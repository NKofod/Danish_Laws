(Socialpædagogseminarier, amtskommuner,  

 kommuner, forsorgscentre og særforsorgens institutioner) I socialstyrelsens cirkulæreskrivelse nr. 611 af 4. december 1978 blev der  

 givet meddelelse om, at staten med virkning fra den 1. april 1978 refunderer  

 vikarudgifter for praktiklærere ved børneforsorgs- og  

 omsorgspædagoguddannelsen i forbindelse med afholdelse af konferencetimer med  

 de studerende samt vikar- og befordringsudgifter i forbindelse med  

 praktiklærermøder og praktiklærerkurser.
 Med hensyn til fremgangsmåden ved udbetaling af refusion blev der i  

 cirkulæreskrivelsen henvist til nogle medfølgende blanketter, hvoraf fremgik,  

 at refusionen af vikar- og befordringsudgifter ville blive anvist til  

 praktikinstitutionen eller den lønanvisende myndighed af socialstyrelsen, og  

 af refusionsskemaerne med henblik herpå skulle sendes til socialstyrelsens  

 udlægningsafdeling senest 4 uger efter praktikperiodens, henholdsvis  

 praktiklærerkursets afslutning.
 I forbindelse med børneforsorgs- og omsorgsuddannelsens overførsel til  

 undervisningsministeriet pr. 1. januar 1980 er der truffet beslutning om - i  

 lighed med den tilsvarende ordning vedrørende børnehave- og  

 fritidspædagoguddannelserne - at refusionen af vikar- og  

 befordringsudgifterne fra og med finansåret 1980 skal anvises af det  

 pågældende seminarium selv, (og at refusionen af befordringsudgiften (i  

 modsætning til vikarudgiften ) fremtidig skal udbetales af seminariet direkte  

 til de pågældende praktiklærere).
I overensstemmelse hermed skal man anmode praktikinstitutionerne om, at  

 refusionsskemaet fremtidig må blive tilbagesendt til seminariet til  

 ekspedition, for så vidt angår konferencetimer og praktiklærermøder første  

 gang for praktikperioden 1. december 1979 - 1. marts 1980, og for så vidt  

 angår praktiklærerkurser for alle kurser, der afsluttes efter den 1. januar  

 1980. Udgifter i forbindelse med praktik forud for den 1. december 1979 og  

 vedrørende kurser afsluttet før 1. januar 1980 vil blive refunderet af  

 socialstyrelsen.
Krav herom skal indsendes til socialstyrelsen senest 28.  

 januar 1980 ved anvendelse af de nugældende skemaer.
 Senere fremsatte refusionskrav vil ikke blive honoreret.
Der vil blive udfærdiget nye blanketsæt med oplysning om den fremtidige  

 procedure.
Indtil disse foreligger, kan de hidtidige blanketter benyttes.
 De i socialstyrelsens cirkulæreskrivelse af 4. december 1978 fastsatte  

 bestemmelser om betingelserne for refusion og om dennes art og omfang er  

 fortsat gældende.
 Socialstyrelsen, den 18. december 1979.
Asger Olesen Karen Rotsow (* 1) Cirkulæreskrivelsen mister sin betydning pr. 1. august 1994, jf. lov  

 nr. 370 af 6. juni 1991 om uddannelsen af pædagoger.
