Nr BTL 196 Betænkning over Forslag til lov om midlertidigt prisstop for lægemidler  

 m.v.   

 Nr L 196 1996-97, 1. samling Afgivet af Sundhedsudvalget Afgivet: 19970319 Udvalget har behandlet lovforslaget i nogle møder og har herunder stillet spørgsmål til sundhedsministeren, erhvervsministeren og finansministeren, som disse har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Lægemiddel Information A/S, Den Almindelige Danske Lægeforening, Holm-Petersen, Nils, Havdrup, Gregersen, Ole L., Kerteminde, Løvens Kemiske Fabrik, MEDIF, MEFA og Parellelimportørforeningen af Lægemidler.
 Nogle af udvalgets spørgsmål og sundhedsministerens svar herpå er optrykt  

 som bilag til betænkningen.
 Der er af et mindretal stillet ændringsforslag om en deling af  

 lovforslaget, hvorom henvises til de ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis og Det Radikale Venstres medlemmer af udvalget) lovforslaget til  

vedtagelse uændret.
 Mindretallet tager til efterretning, at det ikke var muligt at indgå en  

 tilfredsstillende aftale med lægemiddelindustrien om nedsættelse af  

 lægemiddelpriserne til udmøntning af finanslovens sparekrav på 150 mio. kr.  

 Mindretallet er på den baggrund tilfreds med, at lovforslaget i  

 overensstemmelse med forudsætningerne for finansloven i stedet gennem en  

 række konkurrencefremmende initiativer lægger op til at sænke de danske  

 lægemiddelpriser.
Mindretallet har noteret sig ministerens tilsagn under førstebehandlingen  

 om, at regeringen aktivt gennem forskellige initiativer vil arbejde for at  

 sikre et sundhedsfagligt rigtigt og lavere medicinforbrug.
Ministeren har  

 under førstebehandlingen af lovforslaget blandt flere mulige initiativer  

 peget på praksiskonsulenter, efteruddannelse, rekommandationslister, kliniske  

 retningslinjer og skriftlige tilbagemeldinger til lægerne.
Regeringen vil  

 herunder - eventuelt i et samarbejde med Amtsrådsforeningen og Sygesikringens  

 Forhandlingsudvalg - følge op på Medicinudvalgets kommende anbefalinger på  

 dette område.
Mindretallet har endvidere noteret sig, at Lægemiddelstyrelsen vil  

 foretage en nøje faglig gennemgang af hele lægemiddelsortimentet med henblik  

 på at afgøre, hvilke præparater der vil blive betragtet som analoge.
Ud over  

 det i lovforslaget nævnte krav om en behandlingsmæssigt set sammenlignelig  

 virkning vil det blive krævet, at lægemidlerne har samme virkningsmekanisme,  

 og at de i bivirkningsmæssig og interaktionsmæssig henseende også er  

 sammenlignelige.
Det kan medføre, at der er grupper med to eller få  

 lægemidler.
 Mindretallet har også noteret sig ministerens tilsagn om, at  

 Lægemiddelstyrelsen vil sende et udkast til nye udleveringsregler ud til en  

 meget bred høring, herunder til berørte organisationer, patientforeninger og  

 myndigheder, inden forslagene om omvendt G-ordning, original substitution og  

 analog substitution gennemføres.
Mindretallet har endelig noteret sig, at ministeren har givet tilsagn om,  

 at Lægemiddelstyrelsen alene eller i samarbejde med andre, f.eks.
Den  

 Almindelige Danske Lægeforening, Danmarks Apotekerforening og Sygesikringens  

 Forhandlingsudvalg, vil forbedre lægemiddelinformationen til de praktiserende  

 læger om priser, substitutionsmuligheder m.v.
Denne information vil styrke  

 grundlaget for, at den enkelte læge kan gennemføre en hensigtsmæssig og  

 rationel ordinationspraksis.
 Mindretallet er bekendt med, at Enhedslisten, der ikke er  

 betænkningsberettiget i udvalget, kan tilslutte sig betænkningsbidraget, og  

 at Enhedslisten ligeledes indstiller lovforslaget til vedtagelse uændret.
 Et andet mindretal (Venstres, Det Konservative Folkepartis og  

 Centrum-Demokraternes medlemmmer af udvalget) indstiller de stillede  

 ændringsforslag til vedtagelse.
 Såfremt ændringsforslagene om deling af lovforslaget bliver vedtaget,  

 indstiller mindretallet det under A nævnte lovforslag til vedtagelse og det  

 under B nævnte lovforslag til forkastelse ved 3. behandling.
 Såfremt ændringsforslagene om deling forkastes, indstiller mindretallet  

 lovforslaget til forkastelse ved 3. behandling.
 Et flertal inden for mindretallet (Venstres og Det Konservative  

 Folkepartis medlemmer af udvalget) finder det højst utilfredsstillende, at  

 ministeren gennemtvinger en forhastet lovgivning, uden at der har været  

 tilstrækkelig tid til at få vurderet de vidtrækkende konsekvenser, som  

 lovforslaget lægger op til.
 Det er især spørgsmålet om analog substitution, der er årsag til Venstres  

 og Det Konservative Folkepartis store betænkeligheder.
Der vil uden tvivl være store behandlingsmæssige konsekvenser af at  

 indføre analog substitution, idet en patient risikerer at blive behandlet med  

 et forskelligt lægemiddel fra gang til gang mod samme sygdom.
Det er også her  

 vigtigt at pointere, at der kan blive tale om lægemidler med en forskellig  

 kemisk sammensætning og altså med forskellig bivirkningsprofil.
 Det betragter Venstre og Det Konservative Folkeparti som et betydeligt  

 behandlingsmæssigt tilbageskridt for patienterne.
Ikke mindst ældre mennesker vil opleve usikkerhed, når medicinen skifter  

 navn, pakning, farve og form.
Ligeledes vil det for hjemmeplejen være  

 vanskeligt at sikre sig, at patienten får den rigtige medicin.
I intet andet vestligt land har man gennemført regler, der giver  

 apotekerne mulighed for at udlevere det billigste analoge produkt.
Det er  

 påfaldende, og Venstre og Det Konservative Folkeparti finder, at den nye  

 praksis vil sænke den i øvrigt høje kvalitetsmæssige standard, der ellers  

 præger det danske sundhedsvæsen.
 Vælger lægen at anvende minus G-ordningen for at sikre, at patienten ikke  

 skal skifte præparat, kan dette betyde en højere pris for patienten på grund  

 af nye tilskudsberegninger.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og  

 indstiller ligeledes de stillede ændringsforslag til forkastelse.
 Mindretallet vender sig kraftigt imod lovforslaget og den måde, hvorpå det  

 er behandlet, idet det er hastet igennem.
 Mindretallet mener, at det er helt uforsvarligt og udtryk for direkte  

 lovsjusk, når regeringen nu får held til at lynvedtage lovforslaget.
 Lovforslaget har mødt stor modstand i Folketinget, og en vedtagelse så  

 hurtigt, som regeringen har planlagt, vil medføre, at Sundhedsudvalget ikke  

 får den fornødne tid til en seriøs udvalgsbehandling.
 Berørte organisationer og virksomheder vil også blive afskåret fra den  

 normale procedure med adgang til deputation m.v.
 Mindretallet er derfor af den opfattelse, at tredjebehandlingen burde have  

 været udsat i 12 søgnedage, som det kan ske efter Folketingets  

 forretningsordens § 13, stk. 1, men har desværre ikke haft held til at få  

 indsamlet de fornødne underskrifter.
 Mindretallet vender sig kraftigt imod dels prisstop og dels analog  

 substitution, der især har været årsag til mindretallets store  

 betænkeligheder.
Mindretallet mener, at lovforslaget vil have store behandlingsmæssige  

 konsekvenser.
Patienter vil blandt andet opleve at blive behandlet med  

 forskellige lægemidler fra gang til gang, det til trods for, at det er den  

 samme sygdom, det handler om.
Samtidig er der fra eksperternes side gjort  

 opmærksom på, at lægemidler med forskellig kemisk sammensætning og dermed  

 forskellige bivirkninger kan erstatte hinanden som resultat af lovforslaget.
 Efter mindretallets opfattelse er det både bemærkelsesværdigt og  

 betænkeligt, at andre vestlige lande, så vidt Sundhedsministeriet er  

 orienteret, ikke har indført analog substitution, som tilfældet nu bliver i  

 Danmark.
Mindretallet er i øvrigt meget utilfreds med, at man ikke har lavet en  

 aftale med medicinalindustrien.
Mindretallet mener, at man burde have fortsat  

 den nuværende aftale, indtil regeringens medicinudvalg kommer med en  

 konklusion, som så herefter kunne drøftes af Folketingets partier.
 ÆndringsforslagAf et mindretal (CD), tiltrådt af et  

mindretal (V og KF):
a Ændringsforslag om deling af lovforslaget 1) Lovforslaget deles i  

 to lovforslag med følgende titler og indhold:
 A. »Forslag til lov om midlertidigt prisstop for  

 lægemidler« omfattende §§ 1-5 og § 8.
 B. »Forslag til lov om ændring af lov om apoteksvirksomhed og  

 lov om offentlig sygesikring. (Omvendt G-ordning, analog substitution,  

 udvidelse af fast kronetilskudsordning m.v.)» omfattende §§ 6-8.
b Ændringsforslag til det under B nævnte lovforslag Ny paragraf 2) Efter § 7 indsættes som ny paragraf:
»§ 01. Loven træder i kraft dagen efter bekendtgørelsen i  

 Lovtidende.« Bemærkninger Til nr. 1 Det foreslås at opdele lovforslaget i to dele - A og B.
 Del A omfatter lovforslagets §§ 1-5 samt § 8, dvs. den del af  

 lovforslaget, som indeholder det midlertidige prisstop for lægemidler.
 Del B omfatter lovforslagets §§ 6-8, omfattende hjemmelen til den omvendte  

 G-ordning og til analog og original substitution, udvidelse af  

 fastkronetilskudsordningen til også at omfatte analoge præparater samt loft  

 over den pris, der anvendes ved beregning af tilskud til nye lægemidler.
 Til nr. 2 Det foreslås, at det under B nævnte lovforlag træder i kraft  

 dagen efter bekendtgørelsen i Lovtidende.
Tove Lindbo Larsen (S) nfmd.
Lone Møller (S) Hanne Andersen (S) Holger  

 Graversen (S) Jytte Wittrock (S) Jørn Jespersen (SF) Vibeke Peschardt (RV)  

 Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Brian Mikkelsen (KF) Jan Køpke Christensen  

 (FP) Enhedslisten og Dansk Folkeparti havde ikke medlemmer i udvalget.
Bilag Nogle af udvalgets spørgsmål til sundhedsministeren og dennes besvarelse  

 heraf Spørgsmål 9:
Kan ministeren bekræfte, at forslaget, som det foreligger, vil medføre  

 højere egenbetaling i en lang række tilfælde ved anvendelse af den anvendte  

 G-ordning kombineret med ændret beregningsgrundlag for tilskuddet? Svar:
 Det forhold, at G-ordningen vendes om, medfører ikke i sig selv nogen  

 ændret egenbetaling for patienten.
 Patientens egenbetaling kan blive øget som følge af udvidelsen af  

 referenceprissystemet, hvis lægen eller patienten insisterer på at få  

 udleveret et præparat, som er dyrere end de lægemidler, der indgår i  

 beregning af referenceprisen.
 Det forhold, at referenceprissystemet udvides til at omfatte analoge  

 lægemidler indebærer således alene en øget egenbetaling, hvis der vælges et  

 præparat, som er dybere end referenceprisen.
 Spørgsmål 11:
Vil ministeren oplyse, hvilke andre vestlige lande der benytter analog  

 substitution ved udlevering af medicin? Svar:
Ordningen i Tyskland indebærer, at tilskuddet til et lægemiddel udregnes  

 på baggrund af priserne på bl.a. analoge præparater.
De praktiserende læger i  

 Tyskland har mulighed for at ordinere generisk, det vil sige, at apotekeren  

 ved udleveringen skal vælge mellem generiske præparater.
Da tilskuddet imidlertid udregnes på baggrund af analoge præparater, har  

 de læger, der overvejer den økonomiske belastning for patienten, et  

 incitament til at udskrive et af de billigste analoge lægemidler.
Hvis ikke  

 dette forhold indgår i lægens overvejelser, vil patienterne have en grund til  

 at påpege dette.
Lægen skal nemlig i Tyskland gøre patienterne opmærksom på,  

 at de skal betale forskellen, hvis de ordineres præparater, som er dyrere end  

 referenceprisen.
 Lægen har i Tyskland ikke mulighed for at vælge, at der på apoteket skal  

 foretages analog substitution.
 I Holland har man også et referenceprissystem, hvor tilskuddet til et  

 lægemiddel udregnes i forhold til prisen på analoge produkter.
 Lægerne i Holland har ikke mulighed for at vælge, at der på apoteket skal  

 foretages analog substitution.
 Spørgsmål 15:
Skal svaret på spørgsmål 11 (L 196 - bil. 20) forstås således, at der ikke  

 i noget vestligt land kan benyttes analog substitution ved udlevering af  

 medicin? Svar:
 Som det fremgår af mit svar på spørgsmål nr. 11, kan der ikke foretages  

 analog substitution på apoteker i Tyskland eller Holland.
 Så vidt Sundhedsministeriet er orienteret, er der ikke indført analog  

 substitution i andre vestlige lande.
 Spørgsmål 12:
 Ministeren bedes redegøre for, hvorledes gennemgangen og grupperingen af  

 lægemidlerne tænkes foretaget som forudsætning for den analoge substitution,  

 herunder for, hvilken betydning forskelle i bivirkningsprofil vil blive  

 tillagt.
 Svar:
 Med lovforslaget tilvejebringes der gennem en ændring af apotekerlovens §  

 42, stk. 1, hjemmel for Lægemiddelstyrelsen til at fastsætte regler om analog  

 substitution.
Afgørelsen af, hvilke lægemidler der vil være at betragte som analoge,  

 træffes af Lægemiddelstyrelsen på grundlag af en af styrelsen foretaget  

 faglig gennemgang af lægemiddelsortimentet.
Denne gennemgang af  

 Lægemiddelsortimentet vil ske ved inddragelse af Lægemiddelstyrelsens  

 Registreringsnævn, der afgiver indstilling til styrelsen i bl.a. sager om  

 godkendelse af lægemidler.
Efter bemærkningerne til lovforslaget vil alene lægemidler, som er  

 beregnet på samme indikation, og som har en behandlingsmæssigt set  

 sammenlignelig virkning, kunne anses som analoge.
Det vil herudover være et  

 krav, at lægemidlerne har samme virkningsmekanisme, og at de i  

 bivirkningsmæssig henseende er på niveau.
Lægemiddelstyrelsen vil til brug for styrelsens gennemgang af  

 lægemiddelsortimentet i et samarbejde med Registreringsnævnet opstille  

 nærmere retningslinjer for de kriterier, der skal være opfyldt for at kunne  

 betragte to eller flere lægemidler som analoge.
Retningslinjerne vil  

 endvidere indeholde kriterier for, i hvilken udstrækning forskelle i  

 bivirkningsprofiler mellem beslægtede lægemidler vil udelukke, at  

 lægemidlerne anses som analoge.
 Til brug for udarbejdelsen af de nævnte retningslinjer vil  

 Lægemiddelstyrelsen indhente detaljerede oplysninger om den gruppering af  

 analoge lægemidler, der er gennemført i Holland og Tyskland.
 Lægemiddelstyrelsens gennemgang af lægemiddelsortimentet med henblik på  

 fastlæggelse af, hvilke lægemidler der vil være omfattet af analog  

 substitution, og dermed hvilke konkrete lægemidler der indbyrdes kan vælges  

 imellem, kan tidligst forventes afsluttet pr. 1. januar 1998.
 Lægemiddelstyrelsens udkast til bekendtgørelse om analog substitution, der  

 samtidig vil indeholde en fortegnelse over de forskellige grupper af analoge  

 lægemidler, vil blive forelagt de berørte myndigheder, organisationer og  

 patientforeninger til udtalelse, inden bekendtgørelsen sættes i kraft.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til sundhedsministeren, som denne har besvaret dels skriftligt, dels i samråd.
Et af svarene er optrykt som bilag til tillægsbetænkningen.
 Endvidere har udvalget modtaget skriftlige og/eller mundtlige henvendelser  

 fra:
Dansk Lægemiddel Information A/S, Husted, Steen Elkjær, Aarhus, og Sigurd, Bjarne, København, Lund, Jørgen, Frederiksberg, Lundbeck A/S og Novo Nordisk, Lyngby-Tårbæk Lægeselskab, MEDIF og MEFA.
 Herefter indstiller et flertal (Venstres, Det Konservative  

 Folkepartis, Fremskridtspartiets og Centrum-Demokraternes medlemmer af  

 udvalget) lovforslaget til forkastelse.
 Et mindretal (Socialdemokratiets, Socialistisk Folkepartis og Det  

 Radikale Venstres medlemmer af udvalget) indstiller lovforslaget til  

vedtagelse uændret.
Tove Lindbo Larsen (S) nfmd.
Lone Møller (S) Hanne Andersen (S) Holger  

 Graversen (S) Jytte Wittrock (S) Jørn Jespersen (SF) Vibeke Peschardt (RV)  

 Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Brian Mikkelsen (KF) Jan Køpke Christensen  

 (FP) Enhedslisten og Dansk Folkeparti havde ikke medlemmer i udvalget.
Bilag Et af udvalgets spørgsmål til sundhedsministeren og dennes besvarelse  

 heraf Spørgsmål nr. 38:
Ad svaret på spørgsmål 26, jf. bilag 39 Kan ministeren bekræfte, at ministeren er parat til at sikre flere  

 ressourcer både i forbindelse med den omvendte G-ordning og den analoge  

 substitution, og hvordan skal disse øgede omkostninger finansieres - skal det  

 f.eks. ske over medicinpriserne? Svar:
 Som nævnt i min besvarelse af spørgsmål nr. 26 vil spørgsmålet om,  

 hvorvidt indførelsen af den omvendte G-ordning og den analoge substitution  

 vil medføre øget arbejde på apotekerne, indgå i drøftelserne mellem  

 Sundhedsministeriet og Danmarks Apotekerforening om apotekernes samlede  

 bruttoavance.
 Viser det sig, at de nævnte ordninger medfører merarbejde på apotekerne,  

 vil jeg lade dette indgå i min vurdering af det samlede behov for ressourcer  

 i sektoren.
 Apotekets avance udgør en del af lægemidlets pris.
