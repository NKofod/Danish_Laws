 Efter § 143, stk. 4, i lov om rettens pleje, jf. lovbekendtgørelse nr. 567  

 af 1. september 1986, har Justitsministeriet den 26. juni 1987 godkendt en  

 række ændringer i vedtægt af 27. maj 1983 for Det danske Advokatsamfund, jf.  

 Justitsministeriets bekendtgørelse nr. 285 af 22. juni 1983. Ændringerne er  

 optaget som bilag til denne bekendtgørelse.
Justitsministeriet, den 26. juni 1987 Erik Ninn-Hansen /Walsted Hansen Bilag Ændring af vedtægt for Det danske Advokatsamfund § 1.  I vedtægt for Det danske Advokatsamfund, jf.  

 Justitsministeriets bekendtgørelse nr. 285 af 22. juni 1983, foretages  

 følgende ændringer:
 1. § 19, stk. 1, affattes således:
»Stk. 1.  Det almindelige advokatmøde fastsætter  

 eller ophæver salærtakster, der angår alle medlemmer.
Hvor forholdene kræver  

 det, eller salærtakstændringer er af mindre omfang, kan de dog fastsættes  

 eller ophæves af Advokatrådet som gældende indtil næste almindelige  

 advokatmøde.« 2. I § 44, stk. 1, indsættes som 3. pkt.:
»Løntallet beregnes af Danmarks Statistik som den gennemsnitlige  

 timefortjeneste (incl. dyrtidstillæg men bortset fra andre tillæg) i april  

 kvartal for alle arbejdere i håndværk og industri i hele landet.« 3. § 44, stk. 5, affattes således:
»Stk. 5.  Tegner eller opretholder et medlem, der  

 udøver advokatvirksomhed, ikke den i stk. 1 nævnte ansvarsforsikring, betaler  

 det et særligt bidrag til erstatningsfondens B-afdeling.
Det særlige bidrag  

 fastsættes af Advokatrådet sædvanligvis til et beløb svarende til præmien for  

 en i henhold til stk. 1 tegnet forsikring.« 4. I § 44 indsættes som stk. 6:
