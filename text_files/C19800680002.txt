 For overenskomstansatte medarbejdere i stillinger uden forskningspligt ved  

 økonomistudierne ved henholdsvis handelshøjskolen i Århus, jfr. protokollat  

 af 29. marts 1974 og handelshøjskoleafdelingerne samt for så vidt angår  

 Odense Universitet, lærere overført fra Tietgensskolen i Odense, gælder  

 følgende:
 § 1.  Medarbejdere ansættes normalt som adjunkter.  

 Efter 4 års samlet ansættelse opnås stillingsbetegnelsen lektor.
 § 2.  Der kan i særlige tilfælde, hvis der skønnes at  

 være behov for ansættelse af en mere erfaren medarbejder, med  

 undervisningsministeriets godkendelse ske umiddelbar ansættelse som lektor  

 efter opslag af stillingen som en lektorstilling.
 § 3.  Til de i henhold til § 1 ansatte ydes der i de  

 første 3 år et tillæg til skalalønnen med et årligt grundbeløb på 14.140 kr.  

 Efter 3 års samlet ansættelse udgør tillægget 18.225 kr. i årligt grundbeløb.
 Stk. 2.  Til særligt kvalificerede lektorer kan der ydes  

 et tillæg med et grundbeløb stort 27.100 kr. efter nærmere aftale mellem  

 overenskomstparterne.
 Stk. 3.  Til medarbejdere ved Odense Universitet, som  

 ved ordningens ikrafttræden ikke oppebærer et tillæg i medfør af § 3, stk. 2,  

 ydes efter 4 års ansættelse - og indtil der måtte blive opnået et tillæg i  

 medfør af § 3, stk. 2 - et personligt tillæg, der fastsættes til forskellen  

 mellem tillæg efter § 3, stk. 1 og § 3, stk. 2.
 § 4.  Til de i henhold til § 2 ansatte lektorer ydes  

 straks fra ansættelsen et tillæg med årligt grundbeløb på 27.100 kr.
 § 5.  De i §§ 3 og 4 nævnte tillæg forhøjes eller  

 nedsættes efter reglerne i taktreguleringsordningen med de ændringer, der  

 fastlægges af taktreguleringsnævnet og ved særlig aftale.
 § 6.  De hidtil gældende regler om tillæg efter andre  

 regler end ovenstående samt om overtimebetaling bortfalder.
 § 7.  De for medarbejderne ved visse af  

 institutionerne hidtil gældende regler om pligtigt timetal m.v. bortfalder  

 ved ordningens ikrafttræden.
 § 8.  Den undervisning, medarbejderne hidtil har haft  

 pligt til at varetage, skal fortsat udføres som led i deres normale  

 arbejdsforpligtelse.
 § 9.  Nærværende protokollat har virkning fra 1. april  

 1978 og gælder både for lærere, der er ansat før og efter dette tidspunkt.
 Ved aftalens ikrafttræden ydes i henhold til § 3, stk. 2 og 3, efter  

 nærmere aftale mellem parterne i alt 9 tillæg.
København, den 19/11 1980 Danmarks Jurist og Økonomforbund Jens Christiansen Jørn Neergaard Larsen Finansministeriet P.
M.
V.
E.
B.
