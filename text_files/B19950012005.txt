I medfør af § 14 , stk. 2 i lov nr. 89 af 8. februar 1995 om postvirksomhed fastsættes følgende:
Dagblade § 1.  Ved dagblade forstås i denne bekendtgørelse  

 blade, der udgives med vedvarende levering for øje og udkommer mindst 5 på  

 hinanden følgende hverdage pr. uge.
 Stk. 2.  Det er dog tilladt, at et dagblad ikke udkommer  

 i indtil tre sammenhængende kalenderuger i juni, juli og august måned,  

 såfremt meddelelse herom rettes til Post Danmark senest den 1. februar samme  

 år.
 § 2.  Hvert nummer af et dagblad skal være på mindst 4  

 sider og skal have samme udgiver.
 Stk. 2.  En brochure, et katalog eller en bog kan ikke  

 befordres som et nummer af et blad til særlig lav takst.
 § 3.  Et dagblad må ikke udelukkende, eller i  

 overvejende grad have til formål at sprede reklame eller meddelelser til  

 forretningsforbindelser fra en enkelt erhvervsdrivende eller en begrænset  

 kreds af erhvervsvirksomheder.
Uge- og månedsblade samt tidsskrifter § 4.  Ved uge- og månedsblade samt tidsskrifter  

 forstås i denne bekendtgørelse blade, der med vedvarende levering for øje  

 udkommer mindre end 5 gange pr. uge og mere end 3 gange pr. kalenderår  

 bortset fra tilmeldingsåret.
Alle numre skal have samme udgiver.
 Stk. 2.  Publikationer, der udelukkende eller i  

 overvejende grad består af brochurer, kataloger, fortegnelser (bortset fra  

 indholdsfortegnelser til blade), bøger, plakater, løsblade eller lignende er  

 ikke omfattet af stk. 1. Dette gælder, uanset om publikationerne udsendes  

 emballeret eller sammenhæftet i en af siderne.
 Stk. 3.  En publikation, der har til formål at virke som  

 supplement, rettelse, ajourføring eller anden lignende appendix til en af  

 stk. 2 omfattet publikation, kan heller ikke postbefordres som blad til  

 særlig lav takst.
 § 5.  Postbefordring som blad til særlig lav takst kan  

 alene ske, hvis modtageren yder betaling for bladet gennem abonnement,  

 kontingent, løssalg eller lignende.
 § 6.  § 5 omfatter ikke blade, der udgives af:
 Stk. 2.  Ved anvendelsen af bestemmelsen i stk. 1, er  

 det en forudsætning, at der er tale om publikationer med et indhold, der er  

 relevant for det formål, som udgiveren virker for.
Stk. 3.  § 5 omfatter heller ikke publikationer, hvor  

 udgivelsen har til formål at fremme almen information om kulturelle,  

 videnskabelige eller erhvervsfaglige emner eller fremmer egentlig  

 undervisning.
Det er dog en forudsætning , at udgiveren ikke producerer eller  

 forhandler varer eller serviceydelser inden for de områder, som publikationen  

 vedrører, og at udgiveren heller ikke direkte eller indirekte har økonomisk  

 tilknytning til en producent eller forhandler inden for de pågældende  

 områder.
Det er en forudsætning, at optagelse af redaktionel tekst i  

 publikationen ikke er betinget af køb af annoncer eller lignende.
 § 7.  Publikationer, som udelukkende eller i  

 overvejende grad har til formål at sprede meddelelser til  

 forretningsforbindelser eller reklame kan ikke postbefordres som blad til  

 særlig lav takst.
Tekniske betingelser for dag- uge- og  

 månedsblade samt tidsskrifter § 8.  Et blad skal sendes i mindst 200 eksemplarer pr.  

 udsendelse i indlandet.
 § 9.  Bladets format må ved indlevering til  

 postbefordring ikke være større end 45 x 30 cm, og det må ikke være mindre  

 end standardformat A 5 (21 x 14,8 cm).
§ 10.  Et blad kan være fremstillet i to eller flere  

 sektioner.
De skal være fremstillet i eller falset til samme format.  

 Sektioner skal være lagt inden i hinanden med hovedsektionen (sektion 1)  

 yderst.
§ 11.  Sektioner og bladtillæg betragtes som en del af  

 selve bladet.
Nærmere regler for sektioner og bladtillæg fremgår af det til  

 bekendtgørelsen hørende bilag.
 § 12.  Et nummer af et blad (incl. eventuelle  

 sektioner og/eller eventuelle bladtillæg) må ikke veje over 500 gram.
 Stk. 2.  Posttilsynet kan meddele dispensation fra  

 vægtgrænsen.
 § 13.  Bladets forside skal være forsynet med følgende  

 angivelser:
 § 14.  På bagsiden af uge- og månedsblade samt  

 tidsskrifter skal der i øverste højre hjørne være afsat tilstrækkelig plads  

 til anførsel af modtagerens navn og adresse.
 Stk. 2.  Papiret skal med hensyn til konsistens og farve  

 være egnet til adresseringen, hvis adresseringen foretages af Post Danmark.
 § 15.  Hvert nummer af et blad skal være egnet til  

 postbefordring i den foreliggende stand.
 Fastsættelse af yderligere regler,  

 ikrafttræden m.v.
 § 16.  Posttilsynet fastsætter overordnede generelle  

 vilkår for indleveringen af dag- uge- og månedsblade samt tidsskrifter til  

 postbefordring, herunder stedet for indleveringen, adressering m.v.
 § 17.  Bekendtgørelsen træder i kraft den 23. februar  

 1995.
Trafikministeriet, den 22. februar 1995 Jan Trøjborg / Michael Birch Bilag Sektioner og bladtillæg Generelle regler for sektioner og bladtillæg Sektioner og bladtillæg indgår sammen med det øvrige blad i den samlede  

 vægt.
Portoen (bladporto) beregnes på grundlag af den samlede vægt.
Sektioner  

 og bladtillæg indgår derfor også som en del af bladet ved bedømmelsen af,  

 hvorvidt betingelserne for postbefordring af blade til særligt lave takster  

 er opfyldt for det pågældende blad.
Sektioner og bladtillæg skal have samme udgiver (samme fysiske eller  

 juridiske person) som bladet.
Sektioner og bladtillæg skal have nøje  

 tilknytning til bladet samt være udformet med henblik på at udgøre en  

 integreret del af dette.
De må ikke fremtræde som selvstændige publikationer  

 og skal på forsiden have tydelig angivelse af bladets titel og datering.  

 Herudover kan bladtillæg have en selvstændig benævnelse. f.eks.  

 »Ferietillæg«.
Som andre eksempler på bladtillæg kan nævnes  

 sportstillæg, radio- og TV-tillæg, søndagstillæg, jubilæumstillæg og  

 tematillæg (f.eks. bil-, have-, bolig- og udstillingstillæg).
Tillæg, som udgives af flere bladudgivere i fællesskab, kan dog sendes som  

 bladtillæg efter aftale med Post Danmark.
I så fald kan påtryk om titel for  

 det blad, som tillægget er indlagt i, erstattes af påtryk om titler for  

 samtlige blade, som tillægget er fælles for.
Datering kan i så fald anføres  

 ved f.eks. uge eller måned samt årstal.
Sektioner og bladtillæg skal have en sådan udformning, at de uden  

 problemer kan postbefordres indlagt eller indhæftet i bladet.
Formatet af  

 sektioner og bladtillæg må ikke være større end bladets format.
Efter aftale  

 med Post Danmark kan bladtillæg dog lægges uden om selve bladet.
Sektioner og  

 bladtillæg skal normalt lægges i hele bladets oplag, men kan efter aftale med  

 Post Danmark lægges i blade til enkelte postnumre.
 Et blad kan ikke sendes som sektion eller bladtillæg til et andet nummer  

 af samme blad eller til andre blade.
 Sektioner og bladtillæg må ligesom selve bladet ikke indeholde  

 individuelle meddelelser.
Særlige bladtillæg Følgende tryksager postbefordres som bladtillæg, selv om de ikke opfylder  

 betingelserne med hensyn til bladtillægs påtryk:
1. Indbetalingskort, som alene skal anvendes - ved abonnementsbetaling for bladet - ved betaling af kontingent til den forening der udgiver bladet - til betaling af bidrag i forbindelse med en af bladet eller den  

 forening, der udgiver bladet, iværksat indsamling.
 Indbetalingskort kan udgøre en del af et ark eller lignende, der benyttes  

 som adressebærer.
 Arket kan have et trykt indhold af den i punkt 2 nævnte karakter.
 2. Markedsføringstillæg som støtter markedsføringen af  

 det pågældende blad.
 3. Snitmønstre, arbejdstegninger, billeder med nøje  

 tilknytning til bladets redaktionelle indhold.
 De særlige bladtillæg må ikke indeholde individuelle meddelelser, bortset  

 fra indbetalingskort, der udover modtagernes navn og adresse, kan indeholde  

 beløbsangivelse.
