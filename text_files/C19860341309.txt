 Ved lov nr. 294 af 4. juni 1986 har folketinget vedtaget en række  

 ændringer i arbejdsløshedsforsikringsloven som konsekvens af indførelse af  

 delpension efter lov om delpension.
 Delpensionsloven træder i kraft den 1. oktober 1986, dog således at  

 delpensionen først kan udbetales fra den 1. januar 1987.
 Ændringerne i arbejdsløshedsforsikringsloven træder i kraft den 1. januar  

 1987.
 Under henvisning til lovens nummerering i § 1, skal anføres følgende:
Ad nr. 1. Efter § 43, stk. 1, 1. pkt., skal medlemmer, der ikke har deres  

 væsentligste livsophold ved erhvervsarbejde, udtræde af kassen.
Bestemmelsen  

 i § 43, stk. 5, sikrer, at medlemmer, hvis delpension er større end  

 erhvervsindtægten, kan bevare medlemskab af arbejdsløshedskassen.
 Ad nr. 2. Bestemmelsen indebærer, at medlemmer, der overgår til  

 delpension, overflyttes til deltidsforsikring.
 De skal derfor kun betale kontingent som deltidsforsikrede.
Bestemmelsen indebærer også, at delpensionsmodtagere i ledighedsperioder  

 vil få beregnet dagpenge efter reglerne for deltidsforsikrede.
Dette gælder  

 også ved beregning af dagpenge efter bortfald af delpensionen.
Ad nr. 3. Delpensionsmodtagere kan vælge at gå på efterløn i forbindelse  

 med ophør af deltidsarbejde.
Overgang til efterløn kan også vælges, hvis  

 delpensionen bortfalder, fordi modtageren har været ledig eller har været  

 fraværende på grund af sygdom i en sammenhængende periode på 13 uger.
 I alle tilfælde er det - også for delpensionsmodtagere - en forudsætning,  

 at lovens betingelser for overgang til efterløn er opfyldt.
 Der er ikke ændret ved bestemmelsen om, at medlemmer, der er udtrådt af  

 efterlønsordningen, ikke på ny kan overgå til efterløn.
 Det betyder, at efterlønsmodtagere, der overgår til delpension, ikke kan  

 genindtræde i efterlønsordningen.
 Bestemmelsen i § 75 b, stk. 4, indeholder sammen med bestemmelsen i § 75  

 d, stk. 2, betingelserne for, at delpensionsmodtagere kan overgå til efterløn  

 som fuldtidsforsikrede:
 Det betyder, at hvis anmodning om overgang til efterløn sker efter  

 delpensionens bortfald, eller hvis betingelserne for ret til efterløn som  

 fuldstidsforsikret ikke var opfyldt ved overgangen til delpension, vil  

 medlemmet alene have mulighed for at få efterløn efter reglerne for  

 deltidsforsikrede.
 Ad nr. 5. Bestemmelsen sikrer, at medlemmer, der er blevet  

 deltidsforsikrede ved overgangen til delpension, ved overgang til efterløn  

 kan blive berettigede til efterløn som fuldtidsforsikrede, jfr.  

 bemærkningerne til nr. 3.
 Udgangspunktet for beregning af efterlønnens størrelse efter en periode  

 med delpension vil blive indtægten ved deltidsarbejdet med kompensation for  

 den arbejdstidsnedsættelse, som delpensionen blev beregnet efter.
 Ad nr. 6, og 8. Bestemmelserne indebærer, at perioder med delpension  

 sidestilles med perioder med efterløn ved opgørelsen af de perioder, hvor  

 efterlønnen udgør henholdsvis højeste dagpenge, 80% heraf og 70% heraf.
 Arbejde i perioder med delpension forlænger ikke de ovennævnte perioder.
I Socialministeriet er man i gang med at udarbejde en bekendtgørelse om  

 delpension.
Når dette arbejde er afsluttet, vil Direktoratet for  

 Arbejdsløshedsforsikringen udsende nærmere regler om samspillet mellem  

 delpension og efterløn.
 P.D.V.
