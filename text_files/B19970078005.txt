 I medfør af § 4, stk. 2, § 5, § 6, § 8 a, § 9, § 10, § 28, stk. 1, § 34 og  

 § 35, stk. 2, i lov om husdyrsygdomme, jf. lovbekendtgørelse nr. 381 af 7.  

 juni 1993 og efter bemyndigelse fra fødevare-, landbrugs- og  

 fiskeriministeren, fastsættes:
 § 1.  Bekendtgørelsen vedrører bekæmpelse og  

 forebyggelse af de overførbare sygdomme hos toskallede bløddyr, som er nævnt  

 i bilaget.
 § 2.  I denne bekendtgørelse forstås ved:
Pludselig indtrædende dødelighed, som rammer mindst 15 pct. af bestandene  

 inden for et kortvarigt tidsrum mellem to observationer (med bekræftelse i  

 løbet af 15 dage). I klækningsanlæg anses dødeligheden for abnorm, hvis der  

 ikke kan udklækkes larver i en periode, der omfatter flere efterfølgende  

 gydninger fra forskellige gydebestande.
I yngelanlæg anses dødeligheden for  

 abnorm, hvis der inden for kort tid forekommer en pludselig, omfattende  

 dødelighed i flere cylindre.
§ 3.  Akvakulturbrug, som opdrætter toskallede  

 bløddyr, skal Stk. 2.  Journalen skal opbevares i fire år og skal mod  

 forlangende udleveres til Veterinær- og Fødevaredirektoratet.
 § 4.  Den ansvarlige for et akvakulturbrug,  

 opdrætszone eller naturlige banker, der benyttes til opdræt, samt i  

 renseanlæg eller lagerbassiner for toskallede bløddyr som udleder deres vand  

 i havet, skal straks tilkalde en dyrlæge ved mistanke om, at en af de i  

 bilaget nævnte sygdomme forekommer blandt toskallede bløddyr.
 Stk. 2.  Tilkaldelse skal ske, når der uden kendt årsag  

 og indenfor et kort tidsrum optræder væsentligt forøget sygelighed eller  

 dødelighed.
 § 5.  Finder dyrlægen mistanken berettiget, eller får  

 en dyrlæge i øvrigt i forbindelse med sit arbejde mistanke om forekomst af en  

 af de i bilaget nævnte sygdomme, skal dyrlægen straks underrette Veterinær-  

 og Fødevaredirektoratet og efter anvisning indsende materiale til  

 undersøgelse på et af Veterinær- og Fødevaredirektoratet godkendt  

 laboratorium.
 § 6.  Indtil resultatet af den i § 5 omhandlede  

 undersøgelse foreligger, sættes det i § 4, stk. 1 nævnte anlæg under  

 Veterinær- og Fødevaredirektoratets tilsyn.
 Stk. 2.  Der må ikke finde afsætning sted af toskallede  

 bløddyr fra anlæg, der er sat under Veterinær- og Fødevaredirektoratets  

 tilsyn, uden Veterinær- og Fødevaredirektoratets tilladelse.
 Stk. 3.  Hvis resultatet af den i § 5 omhandlede  

 undersøgelse ikke viser tilstedeværelse af et smitstof, ophæves  

 restriktionerne i stk. 2.
 § 7.  Hvis resultatet af den i § 5 omhandlede  

 undersøgelse viser tilstedeværelse af et smitstof som nævnt i bilaget, som er  

 årsag til den konstaterede forøgede sygelighed eller dødelighed, foretager  

 Veterinær- og Fødevaredirektoratet en undersøgelse for at fastslå eventuelle  

 smitteveje og for at kontrollere, om toskallede bløddyr har forladt det i § 4  

 nævnte brug for at blive genudlagt eller flyttet til et andet brug eller et  

 andet sted i perioden forud for konstatering af den forøgede sygelighed eller  

 dødelighed.
Stk. 2.  Hvis den i stk. 1 nævnte undersøgelse viser, at  

 der ved flytning af toskallede bløddyr er indført sygdom til et eller flere  

 brug, opdrætszoner eller naturlige banker, der bruges til opdræt, skal det  

 pågældende anlæg anses som mistænkt for at være angrebet af det samme  

 smitstof, og undersøgelser som nævnt i § 5 skal iværksættes.
Indtil  

 resultatet af laboratorieundersøgelsen foreligger, skal anlægget være under  

 Veterinær- og Fødevaredirektoratets tilsyn, som angivet i § 6, stk. 2.
 § 8.  Ejeren eller den ansvarlige for et i § 4 nævnt  

 anlæg har pligt til at give Veterinær- og Fødevaredirektoratet oplysninger om  

 forhold af betydning for konstatering af smitteveje.
 § 9.  Udgifter i forbindelse med  

 laboratorieundersøgelser, jf. § 5, afholdes af Veterinær- og  

 Fødevaredirektoratet.
 Stk. 2.  Alle andre udgifter, som afholdes i medfør af  

 denne bekendtgørelse, er Veterinær- og Fødevaredirektoratet uvedkommende.
 § 10.  Med bøde straffes den, der overtræder § 3, § 4,  

 § 5, § 6, stk. 2, § 7, stk. 2, og § 8.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i Straffelovens 5. kapitel.
 § 11.  Bekendtgørelsen træder i kraft den 25. oktober  

 1997.
 § 12.  Bekendtgørelsen gælder ikke for Grønland.
Veterinær- og Fødevaredirektoratet, den  

 15. oktober 1997 P.D.V.
Erik Stougaard / Christian Due-Thomsen Bilag (* 1) Bekendtgørelsen indeholder bestemmelser, der genemfører dele af  

 Rådets direktiv 95/70/EF af 22. december 1995 L 332, i EF-Tidende 1995, side  

 33.
