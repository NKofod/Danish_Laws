Nr LSF 225 Forslag til Lov om ændring af lov om pensionering af flyveledere Fremsat af finansministeren (Mogens Lykketoft) den 19. april 1995 Vedtaget ved tredjebehandling den 24. maj 1995 Lov nr. 373 af 14/06/1995 § 1 I lov nr. 112 af 21. marts 1979 om pensionering af flyveledere foretages  

 følgende ændringer:
 1. § 1 affattes således:
» § 1. Flyveledere under luftfartsvæsenet, der har været  

 beskæftiget med flyvekontroltjeneste i mindst 15 år efter det fyldte 25. år,  

 kan afskediges ved en alder under 60 år, som fastsættes ved aftale efter § 45  

 i lov om tjenestemænd.« 2. § 2, stk. 1, affattes således:
»For flyveledere, der afskediges som følge af, at de har nået den for  

 stillingen fastsatte aldersgrænse, forhøjes pensionsalderen efter lov om  

 tjenestemandspension med indtil 7 år, dog højst indtil den pensionsalder, som  

 tjenestemanden ville have opnået, hvis tjenesten var blevet fortsat indtil  

 den aldersgrænse, der er fastsat som afgangsalder for tjenestemænd i  

 almindelighed.« 3. I § 2, stk. 2, ændres »ved denne lovs  

 ikrafttræden« til: »før 1. april 1979«.
§ 2 Loven træder i kraft dagen efter bekendtgørelsen i Lovtidende og har  

 virkning fra 1. januar 1995.
Oprindeligt fremsat forslag § 1 I lov nr. 112 af 21. marts 1979 om pensionering af flyveledere foretages  

 følgende ændringer:
 1. § 1 affattes således:
 » § 1. Flyveledere under luftfartsvæsenet, der har været  

 beskæftiget med flyvekontroltjeneste i mindst 15 år efter det fyldte 25. år,  

 kan afskediges ved en alder under 60 år, som fastsættes ved aftale efter § 45  

 i lov om tjenestemænd.«.
 § 2. § 2, stk. 1, affattes således:
 » § 2. For flyveledere, der afskediges som følge af, at de har  

 nået den for stillingen fastsatte aldersgrænse, forhøjes pensionsalderen  

 efter lov om tjenestemandspension med indtil 7 år, dog højst indtil den  

 pensionsalder, som tjenestemanden ville have opnået, hvis tjenesten var  

 blevet fortsat indtil den aldersgrænse, der er fastsat som afgangsalder for  

 tjenestemænd i almindelighed.«.
 3. I § 2, stk. 2, ændres »ved denne lovs  

 ikrafttræden« til: »før 1. april 1979«.
§ 2 Loven træder i kraft dagen efter bekendtgørelsen i Lovtidende og har  

 virkning fra 1. januar 1995.
Bemærkninger til lovforslaget Almindelige bemærkninger Det foreslås at ændre loven om pensionering af flyveledere som følge af  

 overenskomstforliget indgået primo 1995.
 Det var et led i dette, at finansministeren skulle søge loven ændret dels  

 for så vidt angår betingelsen om beskæftigelse med flyvekontroltjeneste i 15  

 år, dels for så vidt angår reglerne om beregning af pensionsalder ved afsked  

 på grund af alder.
Merudgiften, der er anslået til 192.000 kr., er finansieret af  

 organisationernes pulje.
Merudgiften skyldes, at flere flyveledere vil blive  

 omfattet af loven, og at alle flyveledere vil kunne opnå en forhøjelse af  

 deres pensionsalder med indtil 7 år ved fratræden på grund af alder.
 Forslaget vil ikke få administrative konsekvenser.
 Forslaget indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Det er en forudsætning for at være omfattet af loven og dermed for at opnå  

 den særlige forhøjelse af pensionsalderen med indtil 7 år ved pensionering på  

 grund af alder, at de pågældende flyveledere har haft 15 operative år.
I den gældende lov starter optjeningen af disse år ved det 30. år.
De 15  

 år betragtes af den enkelte flyveleder som en forudsætning for, at den  

 pågældende ønsker at avancere »ud af« flyvelederstillingen.  

 Starttidspunktet ved det 30. år for optjeningen af de operative år har vist  

 sig at udgøre en vis barriere for flyveledernes ønske om at avancere.
Ved at  

 flytte starttidspunktet til det 25. år mindskes denne barriere.
Titlen på lov om tjenestemænd i staten, folkeskolen og folkekirken er  

 ændret ved lov nr. 208 af 28. april 1993 til lov om tjenestemænd.
Der er  

 således tale om en redaktionel ændring.
Til nr. 2 Af den gældende bestemmelse fremgår, at flyveledere ved afsked på grund af  

 alder får hvert af de sidste 7 tjenesteår medregnet i pensionsalderen med 2  

 år.
Efter denne bestemmelse er det den pensionsalder, der er optjent i de  

 sidste 7 år, der fordobles.
 Denne beregningsmetode, der tidligere har været gældende for officerer,  

 medfører mindre end 7 års pensionsalder, hvis flyvelederne i disse 7 sidste  

 år har været deltidsansatte, eller hvis de har tjenestefrihed uden løn.
 Som eksempel kan nævnes, at en flyveleder, som som 55-årig har 7  

 tjenesteår, der er medregnet fuldt i pensionsalderen, men har tjenestefrihed,  

 (der ikke medregnes i pensionsalderen) ud over det 55. år, for hvert år, der  

 går herefter, vil få færre og færre af de 7 ekstra pensionsalderår.
For andre tjenestemænd, der har en lavere pligtig afgangsalder end 70 år,  

 gælder tjenestemandspensionslovens § 17. Ifølge denne bestemmelse fastsættes  

 pensionsalderen som den pensionsalder den pågældende ville have opnået ved  

 tjeneste indtil 70 års alderen.
En tjenestemand, for hvem der gælder en  

 pligtig afgangsalder på 63. år, får således sin optjente pensionsalder  

 forhøjet med indtil 7 år.
Betingelsen for at få dennne forhøjelse på 7 år er  

 alene, at den pågældende ikke allerede inden det 70. år ville have nået  

 højeste pensionsalder, dvs. 37 år.
Det er således ikke en betingelse for at  

 opnå disse 7 års forhøjelse, at tjenesten i en periode inden fratrædelsen har  

 haft et bestemt omfang.
 For at tilnærme reglerne for flyveledere mere til de regler, der gælder  

 for andre tjenestemænd med lavere pligtig afgangsalder, og for at undgå de  

 nævnte situationer, foreslås loven ændret.
Til nr. 3 Den gældende bestemmelse tog sigte på ved den nugældende lovs ikrafttræden  

 pr. 1. april 1979 at etablere en overgangsordning for flyveledere, der  

 allerede var ansat på dette tidspunkt.
Der er derfor nu tale om en ren  

 redaktionel ændring, der fastholder denne overgangsordning for flyveledere  

 ansat før 1. april 1979.
Til § 2 Det foreslås, at loven træder i kraft dagen efter bekendtgørelsen i  

 Lovtidende og har virkning for egenpensioner, der udbetales første gang pr.  

 1. januar 1995.
 Ved dette forslag til ikrafttrædelsesbestemmelse vil det blive sikret, at  

 de konkrete personer, der har været den direkte anledning til, at forslaget  

 fremsættes nu, også kan blive omfattet af bestemmelsen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 112 af 21. marts 1979 om pensionering af flyveledere foretages  

 følgende ændringer:
 1. § 1 affattes således:
 » § 1. Flyveledere under luftfartsvæsenet, der har været  

 beskæftiget med flyvekontroltjeneste i mindst 15 år efter det fyldte 25. år,  

 kan afskediges ved en alder under 60 år, som fastsættes ved aftale efter § 45  

 i lov om tjenestemænd.«.
 § 1. Flyveledere under luftfartsvæsenet, der har været beskæftiget  

 med flyvekontroltjeneste i mindst 15 år efter det fyldte 30. år, kan  

 afskediges ved en alder under 60 år, som fastsættes ved aftale efter § 45 i  

 lov om tjenestemænd i staten, folkeskolen og folkekirken.
 § 2. § 2, stk. 1, affattes således:
 » § 2. For flyveledere, der afskediges som følge af, at de har  

 nået den for stillingen fastsatte aldersgrænse, forhøjes pensionsalderen  

 efter lov om tjenestemandspension med indtil 7 år, dog højst indtil den  

 pensionsalder, som tjenestemanden ville have opnået, hvis tjenesten var  

 blevet fortsat indtil den aldersgrænse, der er fastsat som afgangsalder for  

 tjenestemænd i almindelighed.«.
 § 2. For flyveledere, der afskediges som følge af, at de har nået  

 den for stillingen fastsatte aldersgrænse, indgår hvert af de sidste 7  

 tjenesteår i pensionsalderen efter lov om tjenestemandspension med 2 år.
 3. I § 2, stk. 2, ændres »ved denne lovs  

 ikrafttræden« til: »før 1. april 1979«.
§ 2. - - - Stk. 2. Pensioner for de ved denne lovs ikrafttræden ansatte  

 flyveledere, der afskediges efter at have nået den for deres stilling  

 fastsatte aldersgrænse, kan dog beregnes på grundlag af den optjente  

 pensionsalder, forøget med et dertil svarende antal 30.-dele af forskellen op  

 til denne pensionsalder, der ville blive lagt til grund ved  

 pensionsberegning, såfremt tjenesten var blevet fortsat indtil den  

 aldersgrænse, der er foreskrevet som afgangsalder for tjenestemænd i  

 almindelighed.
