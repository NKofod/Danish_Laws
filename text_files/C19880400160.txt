 Byggestyrelsen og Statens Brandinspektion har i den senere tid modtaget en  

 række henvendelser om de brandmæssige problemer vedrørende glasoverdækning af  

 gårde og gader i forbindelse med såvel eksisterende som ny bebyggelse.
 Sådanne overdækninger giver anledning til øget risiko for røg- og  

 brandspredning i bebyggelsen, samtidig med at brandvæsenets redningsindsats  

 og slukningsmuligheder vanskeliggøres i betydelig grad.
 Da hverken bygge- eller brandlovgivningen indeholder detaljerede  

 bestemmelser, der tager specielt sigte på indretning af bebyggelser af denne  

 art, skal Byggestyrelsen i den anledning vejledende udtale følgende:
 Hjemmel:
 Glasoverdækning af arealer er normalt omfattet af byggelovgivningen og  

 behandlingen må ske ved en konkret bedømmelse i hver enkelt sag med hjemmel i  

 bygningsreglement 1982, kapitel 6.1, stk. 4. Herefter skal  

 kommunalbestyrelsen som bygningsmyndighed fastsætte de krav, der anses for  

 nødvendige for at tilvejebringe forsvarlige forhold, jf. kapitel 6.1, stk. 1.
 Brandinspektørens medvirken:
 Med hensyn til sagsbehandlingen af sådanne projekter skal Byggestyrelsen  

 henlede opmærksomheden på § 9 i Justitsministeriets instruks af 4. januar  

 1983 for Brandinspektører i kommuner med brand- eller beredskabskommission,  

 hvorefter brandinspektøren skal bistå kommunens bygningsmyndighed med den  

 brandtekniske byggesagsbehandling i det omfang, der i hver enkelt kommune  

 træffes aftale herom.
 Brandfarlige virksomheder:
 Opmærksomheden skal endvidere henledes på, at overdækning af arealer ved  

 virksomheder og oplag, der i brandlovgivningen er klassificeret som  

 brandfarlige, kun må finde sted, når der tillige er indhentet tilladelse fra  

 den stedlige brandmyndighed.
 Hovedprincipper:
 Bebyggelser med glasoverdækkede arealer kan efter Byggestyrelsens  

 opfattelse bedømmes ud fra 2 hovedprincipper:
 1. Den samlede bebyggelse incl. det overdækkede areal  

 dækkes med automatisk sprinkleranlæg.
 2. Der udføres brandventilationsåbninger i  

 overdækningen af en sådan størrelsesorden, at det overdækkede areal i  

 brandmæssig henseende kan betragtes som ikke overdækket.
1. Sprinklerløsning Ved en sprinklerløsning skal sprinkleranlæg udføres som angivet i kapitel  

 6.2, stk. 5. Det samlede etageareal (bygninger med tilhørende overdækket  

 areal) indenfor en brandsektion bør normalt ikke overstige 10.000  

 kvadratmeter.
Det overdækkede areal bør kunne udluftes ved hjælp af manuelt oplukkelige  

 og jævnt fordelte partier i overdækningen med betjeningssteder for  

 brandvæsenet placeret på sikkert sted.
Som vejledende retningslinje kan  

 anvendes, at de oplukkelige partier bør være af størrelsesordenen 3 pct. af  

 det overdækkede areal.
 Når bebyggelsen sprinkles medfører overdækningen ingen supplerende krav  

 til udførelse af facader mod gård for omliggende bygninger udover de normale  

 krav til ydervægge, der fremgår af bygningsreglementet.
Ved vurdering af mulighederne for en sprinklerløsning skal opmærksomheden  

 henledes på, at et sprinkleranlæg må anses for at være mindre egnet til  

 sikring af et højloftet rum med lav brandbelastning.
Dette gælder fx et  

 overdækket areal, der anvendes til rekreative formål, og som har en  

 loftshøjde på mere end 8 m.
Under sådanne omstændigheder er det tvivlsomt, om  

 et sprinkleranlæg vil blive aktiveret ved en brand i gårdrummet.
 2. Brandventilationsløsning:
 Ved bedømmelse af et projekt baseret på brandventilation bør anvendelsen  

 af det overdækkede areal nærmere vurderes, idet brandventilationsløsningen  

 normalt kun kan anses for anvendelig, hvor det overdækkede areal benyttes til  

 formål, der ikke medfører større brandbelastning, fx til rekreative formål.
 Ved vurderingen af størrelsen af det nødvendige brandventilationsareal kan  

 følgende lægges til grund:
 De angivne værdier af ventilationsarealet må betragtes som vejledende  

 størrelser, der med den nuværende viden anses for at være tilstrækkelige til  

 at opnå den ønskede ventilationseffekt for et overdækket areal, hvor den  

 omliggende bebyggelse opfylder gældende bestemmelser om højde i forhold til  

 anden bebyggelse på samme grund.
 Løsninger baseret på brandventilation af det overdækkede areal medfører  

 ikke supplerende krav til udførelse af facader mod gård for omliggende  

 bygninger udover de normale krav til ydervægge, der fremgår af  

 bygningsreglementet.
Anvendelse af mindre ventilationsarealer vil eventuelt kunne accepteres på  

 grundlag af en beregning baseret på de konkret foreliggende forhold i den  

 enkelte sag.
Ved vurderingen heraf må indgå, om det vil være nødvendigt med  

 en særlig sikring af vinduer i facader mod det overdækkede areal.
En sådan  

 sikring kan være nødvendig for vinduer som efter beregningen vil være dækket  

 af røglaget under overdækningen.
Sikring af vinduer kan fx udføres ved  

 anvendelse af de særlige glasprodukter, som har brandbeskyttende egenskaber.
 Det bemærkes, at løsninger baseret på brandventilation af det overdækkede  

 areal ikke fritager for krav om automatisk brandalarmeringsanlæg i  

 plejeinstitutioner (kap. 6.11.2, stk. 6) eller for sprinklerkrav i  

 plejeinstitutioner (kap. 6.11.2, stk. 7) og i butikker o.l. salgslokaler  

 (kap. 6.15.2, stk. 4).
 Udførelse af brandventilationsåbninger:
 Brandventilationsåbninger skal for at opfylde sit formål være virksomme  

 ved alle vejrforhold og på enkel måde kunne åbnes og lukkes, fx ved hjælp af  

 el-motor (mekanisk system, hydraulisk system eller trykluftsystem).  

 El-kabler, forsyningsrør mv. skal være varmebestandige, og der bør etableres  

 nødstrømsforsyning eller anden særligt sikret strømforsyning til el-motorer,  

 med mindre der træffes andre foranstaltninger til sikring af åbnefunktionen i  

 tilfælde af strømsvigt.
Brandventilationsåbninger kan udføres som oplukkelige lemme eller ovenlys  

 (eventuelt udformet som »drivhusvinduer«) eller som skydetage.  

 Åbning bør ske automatisk med udløsning ved hjælp af røgdetektorer anbragt  

 umiddelbart under overdækningen.
Anlægget bør udføres med alarmafgivelse til  

 brandvæsenet.
 Røgdetektorer med tilhørende kontroludstyr skal være godkendt af Dansk  

 Forening for Skadesforsikring.
 Ved vurderingen af brandventilationsløsninger bør lægges vægt på, at  

 mindst 20 pct. af det samlede frie åbningsareal også bør kunne åbnes manuelt  

 med betjeningssteder for brandvæsenet placeret på sikkert sted.
 Eftersyn af brandventilationsanlægget:
Der bør træffes aftale med leverandøren af anlægget eller andet firma  

 eller person med tilsvarende teknisk sagkundskab om kontrol og  

 vedligeholdelse af brandventilationsanlægget omfattende mindst een årlig  

 afprøvning af anlæggets funktioner udført for ejerens regning.
Ved  

 afprøvningen af anlægget skal det bl.a. konstateres, at det krævede frie  

 åbningsareal kan tilvejebringes.
 Materialer til overdækningen:
Vejledningen er baseret på, at der til udførelse af overdækningen anvendes  

 glas eller andet ikke-letantændeligt, transparent materiale.
Det bør derfor  

 vurderes, om nedfaldende tagmateriale kan true flugtvejsforholdene og  

 brandvæsenets indsatsmuligheder i det overdækkede areal, og i givet fald bør  

 der træffes foranstaltninger herimod.
Anvendelse af almindeligt glas vil  

 under sådanne omstændigheder normalt gøre det nødvendigt at opsætte  

 ståltrådsnet under glasset.
 Tilførsel af erstatningsluft:
Effektiviteten af et brandventilationsanlæg afhænger af de muligheder, der  

 er for tilførsel af erstatningsluft fra det fri til det ventilerede rum.
Jo  

 større åbninger for tilførsel af erstatningsluft, jo bedre effektivitet.
Der bør derfor sikres de bedst mulige betingelser for tilførsel af  

 erstatningsluft fra det fri til det overdækkede areal gennem åbninger i  

 stueetagen.
Tilfredsstillende tilførsel af erstatningsluft vil sædvanligvis  

 kunne opnås gennem adgangsdørene fra det fri til det overdækkede areal,  

 eventuelt suppleret med oplukkelige vinduer.
 Krav i bygningsreglementet:
Udover de ovenfor anførte vurderinger, som specielt knytter sig til det  

 overdækkede areal, skal såvel ved sprinklerløsningen som ved  

 brandventilationsløsningen bygningsreglementets sædvanlige brandmæssige  

 bestemmelser om brandceller, brandsektioner, overflader, flugtveje,  

 redningsåbninger mv. overholdes for de enkelte bygninger i den samlede  

 bebyggelse.
Det bemærkes således, M at M flugtveje (gange og trapperum) skal  

 udgøre selvstændig e brandceller henholdsvis brandsektioner, i forhold til overdækkede  

 arealer.
Dette medfører bl.a., at flugtvejstrapper i trapperum ved facader  

 mod det overdækkede areal skal opfylde bestemmelserne om trapperum uden  

 sidelysvinduer i kapitel 6.5.3, stk. 8. Eventuelle glaspartier i adskillelsen  

 mellem gange eller trapper og det overdækkede areal bør dog efter forholdene  

 tillades udført mindst som F-bygningsdel 30.
at kravet i kapitel 6.5.1, stk. 1 om, at flugtveje skal føre til terræn i  

 det fri, normalt ikke kan anses for opfyldt med udgange fra gange og  

 trapperum til overdækkede arealer, Hvis bygninger i tilslutning til det overdækkede areal har mekaniske  

 ventilationsanlæg, skal der efter bestemmelserne i DS 428, brandtekniske  

 foranstaltninger ved ventilationsanlæg, jf. kapitel 11.4 træffes  

 foranstaltninger mod, at der i tilfælde af brand trænger røg ind i  

 bygningerne fra det overdækkede areal (overtryk i bygninger, friskluftindtag  

 uden for det overdækkede areal).
 Vandforsyning til brandslukning:
 Den tilstrækkelige vandforsyning til brandslukning skal tilvejebringes  

 uden for de overdækkede arealer efter nærmere aftale med brandinspektøren.
