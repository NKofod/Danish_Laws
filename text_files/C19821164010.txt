 Efter § 16, stk. 2 i justitsministeriets bekendtgørelse nr. 17 af 26.  

 januar 1979 om tinglysning kan til genparter af kort bl.a. anvendes det af  

 justitsministeriet godkendte kalkerlærred.
 Da det hidtidigt godkendte kalkerlærred af mærket »Imperial«  

 ikke længere produceres, har justitsministeriet efter forhandling med Den  

 Danske Landinspektørforening godkendt anvendelsen af kalkerlærred af mærket  

 Cranford standard tracing cloth blue double dull til brug ved tinglysning, da  

 dette kalkerlærred har den fornødne arkivalske holdbarhed.
 Justitsministeriet henleder iøvrigt opmærksomheden på, at  

 justitsministeriets cirkulære nr. 50 af 27. april 1929 er bortfaldet som  

 indholdsløst, idet den nævnte hovedforhandler Aktieselskabet Jensen og  

 Kjeldskov er ophørt med at drive erhvervsvirksomhed.
 P.M.V.
 E.B.
