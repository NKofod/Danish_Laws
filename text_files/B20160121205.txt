Bekendtgørelse om gebyrer i forbindelse med tilbagebetaling af statsgaranterede studielån, der overføres til Udbetaling Danmark I medfør af § 1 a, stk. 2, i lov om statsgaranterede studielån, jf. lovbekendtgørelse nr. 1240 af 22. oktober 2007, som ændret ved lov nr. 628 af 8. juni 2016, fastsættes:
 § 1. I forbindelse med tilbagebetaling af statsgaranterede studielån, der overføres til Udbetaling Danmark, opkræves følgende gebyrer:
1) Opkrævning af ydelser i henhold til betalingsordninger a) over giro, pr. ordinær ydelse: 10 kr.
 b) over betalingsservice, netbank eller anden betalingsform, pr. ordinær ydelse: 5 kr.
 2) Udsendelse af rykker ved for sen betaling: 60 kr.
 3) Fornyet udsendelse af kopi af lånedokument eller gældsbrev: 350 kr.
 4) Opsigelse af lån: 150 kr.
 Stk. 2. Gebyrer efter stk. 1 opkræves sammen med næste ydelse, såfremt der er yderligere ydelser til opkrævning.
 § 2. Bekendtgørelsen træder i kraft den 1. oktober 2016.
