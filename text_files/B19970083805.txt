 I medfør af § 1, stk. 2 og 3, § 1 a, stk. 2, 5 og 8, § 5, stk. 1, § 6,  

 stk. 1 og 2, § 6 c, stk. 9, § 6 i, § 7 a og § 7 b, i lov om  

 specialkundervisning for voksne og læsekurser for voksne, jf.  

 lovbekendtgørelse nr. 866 af 7. november 1995, fastsættes:
Mål og indhold Specialundervisning for voksne § 1.  Målet med kompenserende specialundervisning og  

 specialpædagogisk bistand for voksne er at afhjælpe eller begrænse  

 virkningerne af deltagerens handicap.
 Stk. 2.  Undervisningen og den specialpædagogiske  

 bistand skal fremme deltagerens mulighed for aktiv deltagelse i  

 samfundslivet.
 Stk. 3.  Undervisningen og den specialpædagogiske  

 bistand skal forbedre deltagerens funktionelle færdigheder, herunder  

 personlige kvalifikationer.
 Stk. 4.  Undervisningens indhold skal være tilpasset den  

 enkelte deltagers forudsætninger, færdigheder og behov.
 Stk. 5.  Amtsrådet skal sørge for, at der før  

 undervisningen begyndes, udfærdiges en plan, hvor undervisningens mål og  

 indhold beskrives, jf. stk. 4.
 Stk. 6.  Der kan etableres fagundervisning, der er  

 tilrettelagt under hensyntagen til deltagerens handicap, som en del af det  

 samlede undervisningstilbud, hvis formålet med undervisningen gør det  

 nødvendigt.
Kurser for voksne med utilstrækkelige læse-, stave- og skrivefærdigheder § 2.  Målet med undervisningen er at fremme  

 deltagerens muligheder for aktiv deltagelse i samfundslivet, herunder  

 samfundets almindelige tilbud, uddannelses-, undervisnings-, samt  

 arbejdsmarkeds- og beskæftigelsestilbud.
 Stk. 2.  Undervisningen skal forbedre deltagernes  

 mulighed for at kunne læse og forstå dagligdagens almindelige tekster og for  

 at meddele sig skriftligt.
 Stk. 3.  Undervisningens indhold skal tage hensyn til  

 den enkelte deltagers forudsætninger, færdigheder og behov, herunder gennem  

 differentieret undervisning.
Stk. 4.  Amtsrådet sørger for, at der før og under  

 kurset tilbydes rådgivning og vejledning om læse-, stave- og  

 skriveundervisning.
I tilknytning hertil kan der gennemføres frivillige  

 læse-stave-prøver med henblik på den mest hensigtsmæssige placering på  

 undervisningshold.
Overenskomster § 3.  Overenskomst i medfør af lovens § 1, stk. 3, og  

 § 1 a, stk. 5, skal indeholde de nærmere vilkår for varetagelse af  

 undervisningsforpligtelsen, herunder Stk. 2.  Af overenskomst med private skoler,  

 institutioner, initiativtagere o.lign. skal det fremgå, at videregivelse af  

 oplysninger er omfattet af lov om registre m.v.
 Stk. 3.  Ved overenskomst i medfør af lovens § 1 a, stk.  

 5, kan amtsrådet stille som vilkår, at initiativtagerne m.fl. deltager i et  

 samarbejde om koordinering af læse-, stave- og skriveundervisning i  

 amtskommunen.
Befordring af voksne, der deltager i specialundervisning for voksne og læsekurser for voksne § 4.  Amtsrådet træffer afgørelse om art og omfang af  

 befordringsbehovet på grundlag af en lægeerklærng eller anden sagkyndig  

 udtalelse om den pågældendes egen befordringsevne.
§ 5.  Amtsrådet sørger for befordring af personer med  

 særlige befordringsbehov på den efter forholdene mest hensigtsmæssige måde.  

 Hvis den pågældende selv ønsker at sørge for befordring, bidrager amtet  

 hertil med et aftalt månedligt beløb.
Hvis den pågældende ved hjælp af  

 særligt hjælpemiddel selv kan befordre sig, kan amtsrådet opfylde  

 befordringspligten ved at afholde udgiften hertil.
Stk. 2.  Den pågældende kan henvises til at benytte  

 offentlige befordringsmidler, i det omfang vedkommendes handicap tillader  

 det, og det ikke medfører urimelig lang befordrings- og ventetid.
Om  

 nødvendigt må der foranstaltes særskilt befordring mellem hjem, fast  

 aflastningssted eller undervisningssted og nærmeste offentlige  

 befordringsmiddel.
Amtsrådet afholder udgifter hertil.
 Stk. 3.  Hvis det er nødvendigt, at den pågældende  

 ledsages under befordring, sørger amtsrådet for en sådan ordning samt  

 afholder udgifterne hertil.
 Stk. 4.  I tilfælde af forbigående sygdom, der medfører,  

 at den pågældende ikke kan befordre sig selv, finder reglerne i stk. 1-3  

 anvendelse.
§ 6.  Til personer uden særligt befordringsbehov, der  

 deltager i specialundervisning for voksne, og som har en afstand fra hjem  

 eller fast aflastningssted til undervinsingssted og tilbage igen på 22 km og  

 derover, ydes der befordringsgodtgørelse.
Ved befordring med offentligt  

 befordringsmiddel godtgør amtsrådet de faktisk afholdte udgifter og ved  

 befordring med eget befordringsmiddel med en af amtsrådet fastsat godtgørelse  

 pr. km.
 Leder- og lærerkvalifikationer m.v.
 § 7.  Amtsrådet skal sikre, at ledere og lærere ved  

 specialundervisning for voksne har de fornødne faglige kvalifikationer,  

 herunder at lærere har de fornødne special- og voksenpædagogiske  

 kvalifikationer.
 Stk. 2.  Amtsrådet skal sikre, at lærere ved læsekurser  

 for voksne har de fornødne faglige og voksenpædagogiske kvalifikationer til  

 læse-, stave- og skriveundervisning for voksne.
 § 8.  Amtsrådet skal i samarbejde med andre amtsråd  

 koordinere lands- og landsdelsdækkende uddannelsesaktiviteter for ledere og  

 lærere på områder, hvor disse ikke hensigsmæssigt kan gennemføres af det  

 enkelte amtsråd, herunder også efteruddannelsesaktiviter.
Bestyrelser ved amtskommunale institutioner  

 med specialundervisning for voksne § 9.  Ved valg til bestyrelser ved amtskommunale  

 institutioner med specialundervisning for voksne vælges for hvert  

 bestyrelsesmedlem en stedfortræder.
Valget finder sted samtidig med valg af  

 øvrige medlemmer til bestyrelsen.
 Stk. 2.  Institutionens leder forestår valget af  

 medlemmer og stedfortrædere valgt af og blandt institutionens lærere og  

 øvrige medarbejdere og deltagere.
 Stk. 3.  Opnås der ikke enighed mellem de handicappedes  

 organisationer om valg af medlemmer og stedfortrædere, vælger amtsrådet  

 mellem de personer, der indstilles af de handicappedes organisationer.
Stk. 4.  Har deltagerne dannet et elevråd, udpeger rådet  

 deltagerrepræsentant og stedfortræder til bestyrelsen.
Har deltagerne ikke  

 dannet elevråd, udpeges deltagerrepræsentant og stedfortræder af  

 deltagerforsamlingen.
Har institutionens leder konstateret, at det ikke er  

 muligt at få valgt en deltagerrepræsentant, bortfalder valget af denne.
 Stk. 5.  Træffer amtsrådet beslutning om udvidelse af  

 bestyrelsen efter lovens § 6 c, stk. 2, fastsætter amtsrådet nærmere regler  

 om valg af disse medlemmer, herunder om valgperioden.
 § 10.  Bestyrelsen er beslutningsdygtig, når mindst  

 halvdelen af medlemmerne er til stede.
Stk. 2.  Beslutninger træffes ved stemmeflertal.
Ved  

 stemmelighed er formandens stemme udslagsgivende.
 § 11.  Undervisningsinstitutionen stiller  

 sekretariatsbistand til rådighed for bestyrelsen.
Forskellige regler Klage m.v.
§ 12.  Amtsrådets afgørelse kan, når afgørelsen  

 vedrører retlige spørgsmål, indbringes for Undervisningsministeriet.
Fristen  

 for indgivelse af klagen er 4 uger efter den dag, hvor afgørelsen er meddelt  

 den pågældende.
 Stk. 2.  Klage over et amtsråds afgørelse i forhold til  

 et andet amtsråd kan ikke indbringes for Undervisningsministeriet.
 § 13.  I Københavns Kommune og Frederiksberg Kommune  

 varetages amtsrådets opgaver efter denne bekendtgørelse af  

 kommunalbestyrelsen.
Statistik og indsendelse af oplysninger § 14.  Undervisningsministeriet kan forlange alle  

 oplysninger meddelt, der er af betydning for ministeriets varetagelse af de  

 overordnede administrative og tilsynsmæssige opgaver, herunder en redegørelse  

 for amtsrådets varetagelse af specialundervisning for voksne og læsekurser  

 for voksne.
Amtsrådet skal senest 4 uger efter modtagelsen af en sådan  

 anmodning indsende redegørelsen.
Undervisningsministeriet kan forlænge  

 fristen efter anmodning fra amtsrådet.
 Stk. 2.  Undervisningsministeriet kan til brug for  

 udarbejdelse af statistik forlange, at indberetningen af oplysninger sker i  

 en af ministeriet fastlagt form.
 Ikrafttræden m.v.
 § 15.  Bekendtgørelsen træder i kraft den 29. november  

 1997.
