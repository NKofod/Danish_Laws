Nr LSF 83 Forslag til Lov om ændring af lov om banker og sparekasser m.v.  

 (Rådgiveransvar) Fremsat af Kjeld Rahbæk Møller (SF) Tommy Dinesen (SF) Steen Gade (SF)  

 Jørn Jespersen (SF) den 29. november 1994 § 1 I lov om banker og sparekasser m.v., jf. lovbekendtgørelse nr. 261 af 12.  

 april 1994, foretages følgende ændringer:
 1. I § 1 indsættes efter stk. 4 som nyt stykke:
»Stk. 5. Ved en forbruger forstås i denne lov en person, der  

 handler med et pengeinstitut med henblik på at modtage ydelser, der  

 hovedsagelig er bestemt til ikkeerhvervsmæssig anvendelse for  

 vedkommende.« Stk. 5-7 bliver herefter stk. 6-8.
 2. Efter kapitel 11 indsættes som nyt kapitel:
Kapitel 11 a Forbrugerbeskyttelse § 48 a.
Har et pengeinstitut en særlig interesse i, at en  

 transaktion foretages eller foretages på en bestemt måde, skal  

 pengeinstituttet skriftligt gøre forbrugeren bekendt hermed.
 Stk. 2. Modtager et pengeinstitut provision eller vederlag for  

 formidling eller fremskaffelse af en ydelse fra en bestemt leverandør, skal  

 pengeinstituttet skriftligt gøre forbrugeren bekendt med dette samt med  

 størrelsen af vederlaget eller provisionen.
Stk. 3. Lider en forbruger tab som følge af, at et pengeinstitut  

 tilsidesætter sine pligter, skal pengeinstituttet yde forbrugeren erstatning  

 efter dansk rets almindelige regler.
Har forbrugeren fulgt et råd fra et  

 pengeinstitut, som har en særlig interesse heri, jf. stk. 1 og 2, påhviler  

 det pengeinstuttet at godtgøre, at det har opfyldt sine pligter.
Stk. 4. Har et pengeinstitut i forbindelse med rådgivning af en  

 forbruger til skade for forbrugeren foretaget en forkert beregning og er  

 forbrugeren i god tro og gennemføres transaktionen på grundlag af den  

 forkerte beregning, har forbrugeren krav på rimelig godtgørelse af forskellen  

 mellem den forkerte og en korrekt beregning.
Dette gælder, hvad enten der er  

 tale om rådgivning vedrørende investering, ejendomshandel, omprioritering,  

 budgetlægning eller andre finansielle transaktioner.
 3. I § 54, stk. 1, udgår efter »bestemmelserne  

 i,»: »§ 1, stk. 3, 5 og 7« og i stedet indsættes: »§ 1,  

 stk. 3, 6 og 8«, og efter »§§ 47-48« indsættes: », § 48  

 a, stk. 1 og 2«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Problemer vedrørende pengeinstitutters rådgivning i forbindelse med  

 finansielle transaktioner har allerede givet anledning til en lovændring,  

 nemlig forbud mod lånefinansiering af køb af pengeinstituttets egne  

 obligationer.
Denne lovændring er næppe tilstrækkelig til at løse alle  

 problemer.
 F.eks. er det et voksende problem, at pengeinstutter på grund af  

 udviklingen af finansielle supermarkeder ikke altid er neutrale rådgivere,  

 men kan have egen interesse i bestemte løsninger, som ikke nødvendigvis er i  

 forbrugerens interesse.
 Dertil kommer, at hvis forbrugeren lider tab på grund af fejl fra  

 pengeinstituttets side, kan forbrugeren klage til branchens klagenævn, men  

 der er en stigende tendens til, at pengeinstutterne ikke retter sig efter  

 afgørelser herfra.
Der er derfor brug for en præcisering af forbrugerens rettigheder i lighed  

 med den præcisering af forbrugeres rettigheder i forbindelse med handel med  

 fast ejendom, der skete med vedtagelsen af lov om omsætning af fast ejendom,  

 L 225, folketingsåret 1992-93, Folketingstidende 1992-93, Folketingets  

 forhandlinger, sp. 6561, 7107, 11655 og 12032, Till.
A, sp. 7707, Till.
B,  

 sp. 1939 og Till.
C, sp. 19051.
Bemærkninger til lovforslagets enkelte bestemmelser Til § 1 Til nr. 1 I § 1, stk. 5, foreslås indsat en bestemmelse, der definerer lovforslagets  

 forbrugerbegreb.
Definitionen er udformet i overensstemmelse med den  

 almindelige civilretlige forbrugeraftaledefinition i forbrugeraftalelovens §  

 1, stk. 2 og 3, købelovens § 4 a, stk. 1, og kreditaftalelovens § 1, stk. 1  

 og 3.
Lovforslaget indebærer, at tillige personer, der handler med et  

 pengeinstitut i erhvervsmæssigt øjemed i visse situationer, kan betragtes som  

 forbrugere efter lovforslagets bestemmelser.
Dette gælder f.eks. for mindre  

 erhvervsvirksomheder, hvor der er en sammenblanding af virksomhedens økonomi  

 og indehaverens privatøkonomi.
Til nr. 2 I § 48 a, stk. 1, foreslås det, at pengeinstuttet gøres forpligtet til  

 skriftligt at underrette forbrugeren, hvis pengeinstituttet f.eks. på grund  

 af finansielle forbindelser har en særlig interesse i en given finansiel  

 transaktion.
 I stk. 2 foreslås det, at pengeinstituttet bliver forpligtet til  

 skriftligt at underrette forbrugeren, hvis instituttet fra anden side  

 modtager vederlag for formidling af en ydelse.
 Det præciseres i stk. 3, at hvis kunden lider tab på grund af en finansiel  

 transaktion, og hvis pengeinstituttet har en særlig interesse i den  

 pågældende transaktion, påhviler det pengeinstituttet at bevise, at det  

 handlede i forbrugerens interesse og ikke på nogen måde tilsidesatte sine  

 pligter.
I stk. 4 præciseres det, at i tilfælde af forkerte beregninger til skade  

 for forbrugeren er pengeinstituttet forpligtet til at yde godtgørelse til  

 forbrugeren.
Bestemmelsen er parallel til den tilsvarende bestemmelse i lov  

 om omsætning af fast ejendom.
Til nr. 3 Lovforslaget indebærer, at pengeinstutterne kan straffes, såfremt  

 instituttet ikke overholder de foreslåede bestemmelser i § 48 a om skriftlig  

 meddelelse til forbrugeren om de nævnte forhold.
Herudover indeholder  

 bestemmelsen en konsekvensrettelse.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
