 Hermed sendes et antal eksemplarer af en orientering til  

 kriminalforsorgens personale om sygdommen AIDS.
 Direktoratet skal anmode om, at orienteringen bekendtgøres for personalet  

 på hensigtsmæssig måde.
 Man skal endvidere anmode om, at et eksemplar udleveres til institutionens  

 læge.
 Yderligere eksemplarer af orienteringen kan rekvireres ved telefonisk  

 henvendelse til direktoratets 1. kontor (lokal nr. 258).
 E.B.
Erik Bang Kriminalforsorgens anstalter, afdelinger, pensioner samt  

 arrestinspektørerne.
 Orientering om AIDS.
 (Til kriminalforsorgens personale).
 1. Indledning.
 Inden for de seneste år er der i store dele af verden påvist en ny smitsom  

 sygdom, der har fået betegnelsen Acquired Immune Deficiency Syndrome (på  

 dansk: erhvervet immundefekt syndrom) sædvanligvis forkortet til AIDS.
 Med den udbredelse, som sygdommen må antages at få i de kommende år i  

 Danmark og i den øvrige del af verden, vil også indsatte i fængslerne m.v.  

 kunne være berørt af sygdommen.
AIDS smitter ved sexuel kontakt og gennem blod.
Der er således kun en  

 minimal risiko for smitte til personalet.
Denne meget begrænsede risiko vil  

 kunne undgås, såfremt forskellige almindelige hygiejniske foranstaltninger  

 overholdes.
 Denne orientering, der er udarbejdet i samarbejde med sundhedsstyrelsen,  

 kriminalforsorgens konsulent i almenlægelige og hygiejniske spørgsmål og  

 kriminalforsorgens forhandlingsberettigede personaleorganisationer, har til  

 formål at orientere kriminalforsorgens personale om AIDS og de  

 forholdsregler, der bør iagttages med henblik på at undgå smitte i  

 forbindelse med arbejdet i kriminalforsorgen.
 2. Sygdommens forløb.
 Sygdommen forårsages af et virus (LAV/HTLV-III), som populært kaldes  

 AIDS-virus.
AIDS-virus ødelægger organismens forsvarsmekanisme (immunsystem), hvilket  

 betyder, at patienterne kan blive alvorligt syge af smitstoffer (virus,  

 bakterier, svampe, snyltere), som for raske mennesker med bevaret immunsystem  

 ikke udgør nogen risiko.
Smitte med AIDS-virus er ikke ensbetydende med, at  

 en person udvikler sygdommen AIDS.
Man mener i øjeblikket, at omkring 10  

 procent af de smittede vil udvikle AIDS.
Tiden fra smitte til eventuel  

 sygdomsudvikling er gennemsnitlig 3-4 år, men kan være op til 5 år eller  

 mere.
 Sygdommen AIDS er meget alvorlig, idet den oftest har en dødelig udgang.
 Man kan med en blodprøve undersøge, om en person er smittet med  

 AIDS-virus, idet man kan påvise antistoffer, men ikke selve virus.
 3. Symptomer.
Sygdomstegnene viser sig især ved - hævede lymfeknuder flere steder på kroppen, - langvarig eller tilbagevendende feber, - betydeligt vægttab, der ikke skyldes afmagringskur eller lignende, - nattesved eller kulderystelser, - sår eller belægninger i mundhulen og svælget i længere tid, - langvarig hoste, der ikke er almindelig tobakshoste, - vedvarende diarre.
 Alle disse sygdomstegn kan også ses ved mange andre sygdomme og behøver  

 ikke at have noget med AIDS at gøre.
 4. Smitteveje.
 Smittevejene for AIDS ligner smittevejene for hepatitis B, men AIDS-virus  

 er mindre smitsom end hepatitis B-virus.
Smitte sker ved overførsel af blod fra en smittebærer direkte til  

 blodbanen hos den anden person samt ved sexuel omgang, fx via sæd gennem  

 smårifter i tarmen eller i kønslimhinderne.
Smitte overføres ikke ved at blod  

 eller sæd kommer i kontakt med normal hud.
Har man rifter eller sår,  

 tildækkes disse.
AIDS-virus er også fundet i spyt-, tårevæske og urin, men der er aldrig  

 dokumenteret smitteoverførsel på denne måde.
Med den nuværende viden anses  

 smitteoverførsel gennem spyt, tårer og urin for at være meget lidt  

 sandsynlig.
Der er aldrig konstateret smitteoverførsel ved bid, og smitte ad denne vej  

 må anses for rent teoretisk.
Den mængde smitstof, som - forudsat at biddet  

 var dybt nok til at ramme blodbanen - kunne tænkes overført med spyt, må  

 anses for værende utilstrækkelig til at kunne viderebringe smitten.
Der er heller aldrig konstateret smitteoverførsel ved anvendelse af mund  

 til mund eller mund til næse-metoden i forbindelse med genoplivning, og  

 smitterisikoen anses i sådanne tilfælde for meget ringe.
Da en meget  

 begrænset smitterisiko ikke helt kan udelukkes, har direktoratet imidlertid  

 overvejet, om der bør forefindes ventilationsudstyr på de enkelte  

 tjenestesteder.
Sundhedsstyrelsen har imidlertid ikke kunnet anbefale brug af  

 de tilgængelige ventilationsmasker, idet anvendelsen af disse kræver en  

 grundig uddannelse og betydelig praktisk øvelse.
Det er samtidig oplyst, at  

 der for tiden er mere anvendeligt udstyr til brug ved kunstigt åndedræt under  

 udvikling.
Direktoratet vil i givet fald tage spørgsmålet op til overvejelse  

 i forbindelse med fremkomsten af sådant udstyr.
 5. Smitsomhed.
 AIDS-virus går til grunde uden for kroppen, og smitten spredes ikke gennem  

 genstande, fx service, møbler, toiletter, vaskemaskiner eller ved håndtryk og  

 anden dagligdags omgang.
Selv om der nu er registreret over 17.000 AIDS-patienter i verden  

 (december 1985), er der kun påvist ganske enkelte tilfælde af overført  

 AIDS-smitte fra patienter til sygehuspersonale.
Dette har drejet sig om  

 kanylestik, hvor der er sket overførsel af AIDS-holdigt blod direkte til den  

 pågældendes blodbane.
Der er ikke set tilfælde af AIDS overført smitte blandt sygehuspersonale,  

 som har kunnet sættes i forbindelse med pasning og pleje af AIDS-patienter  

 eller håndtering af materialer fra disse.
Ej heller har man blandt personale  

 ansat ved redningsvæsener, politi og fængselsvæsener konstateret overførsel  

 af AIDS smitte i forbindelse med den pågældendes arbejde.
 Der er heller ikke blandt de mange patienter, både i USA og Vesteuropa,  

 påvist overførsel af AIDS-smitte til familiemedlemmer, hverken hos børn eller  

 hos voksne ved almindelig daglig omgang.
 6. Forekomst og risikogrupper.
 AIDS blev først konstateret blandt homosexuelle mænd og senere også i  

 andre befolkningsgrupper, herunder stiknarkomaner.
 Homosexuelle mænd med mange sexuelle kontakter og stiknarkomaner har  

 størst risiko for at blive smittet.
 Sygdommen er især forekommet i USA, Vesteruropa og Afrika, men er  

 konstateret mange steder i verden.
 Der er i Europa rapporteret AIDS-tilfælde af afrikansk oprindelse fra  

 Frankrig, Vesttyskland, Storbritanien, Schweiz, Italien, Belgien og Danmark.
Visse persongrupper har øget risiko for at have virus i kroppen.
Dette  

 gælder:
 I Danmark forekom de første AIDS-tilfælde i 1980/1981. Frem til november  

 1985 er der anmeldt ca. 60 AIDS-patienter.
Stigningstakten i antallet af AIDS-tilfælde herhjemme har været af samme  

 størrelse som i USA og det øvrige Vesteuropa.
Hvis det antages, at antallet  

 af nye AIDS-tilfælde fordobles årligt, skønner sundhedsstyrelsen, at der frem  

 til 1990 vil være påvist AIDS hos ca. 12-1500 patienter.
Dette skøn er dog  

 behæftet med en betydelig usikkerhed.
 8. Forholdsregler mod AIDS.
a.
Almindelige forhold.
 Lægen vurderer, om en indsat er bærer af AIDS-virus.
Er det konstateret, at en indsat er smittebærer, udføres arbejdet på  

 normal vis under iagttagelse af de under punkt 8b omtalte  

 sikkerhedsforanstaltninger.
Den indsatte skal således som udgangspunkt ikke  

 overføres til særlig afdeling eller enrum.
Med henblik på at undgå den meget ringe smitterisiko rådgiver læge- eller  

 sygeplejepersonale i samarbejde med sikkerhedsorganisationen om, hvordan  

 arbejdet bedst kan tilpasses de lokale forhold og arbejdsrutiner.
Personalet  

 orienteres om smittevejene, hygiejniske forhold og sikkerhedsforanstaltninger  

 af læge- eller sygeplejepersonale.
 Det understreges, at AIDS ikke smitter ved almindelig dagligdags kontakt.  

 AIDS smitter fx ikke ved berøring, gennem luften, ved anvendelse af samme  

 toilet etc.
b.
Sikkerhedsforanstaltninger m.v.
Undgå direkte kontakt med indsattes blod eller sæd, eventuelt ved brug af  

 handsker.
Undgå stik fra brugte injektionssprøjter, kanyler og skarpe  

 genstande.
 Findes kanyle påsat sprøjte: berør kun sprøjten.
 Findes kanyle alene: fat om kanylehovedet.
 Anbring straks fundne kanyler i plastbeholdere (safety-box).
 Sprøjter samles i en plastpose, der lukkes, inden den lægges i  

 affaldsbeholder.
Hvis der foreligger risiko for forurening af uniform og hud med blod eller  

 sæd kan der ved visitation, undersøgelse og magtanvendelse anvendes særlig  

 beklædning og eengangshandsker.
Har man rifter eller sår, tildækkes disse.  

 Efter udført opgave foretages grundig håndvask.
 AIDS smitter ikke ved fx hoste eller nys, hvorfor maske, mundbind og  

 beskyttelsesbriller ikke er påkrævet.
 Berør ikke rene overflader eller emner med forurenede handsker.
c.
Forholdsregler ved uheld:
Ved uheld, der har medført, at en person er blevet udsat for smittefarligt  

 materiale, foretages afvaskning med sæbe det pågældende sted.
Eventuelle  

 rifter og år samt slimhinder pensles efterfølgende 2 gange med jodspiritus 2  

 1/2 - 5 procent eller hospitalssprit.
 Har man stukket sig, bør man lade det bløde lidt, hvorefter der  

 desinficeres med jodspiritus 2 1/2 - 5 procent eller hospitalssprit.
 9. Rengøring.
Blod eller sæd optørres altid med 2-4 procent kloramin.
Der anvendes i  

 denne forbindelse handsker og en almindelig klud, eventuelt eengangsklud  

 eller fx cellestof.
Herudover er almindelige rengøringsprocedurer  

 tilstrækkelige.
Rengøringspersonalet skal almindeligvis ikke anvende specielt  

 udstyr.
Sengetøj, håndklæder m.v. opsamles og vaskes på sædvanlig måde.
Uniformer,  

 overtrækskitler og personlig beklædning m.v., der forurenes, maskinvaskes ved  

 60 grader C eller renses.
 10. Den smittede indsatte.
 Der henvises i det hele til direktoratets cirkulæreskrivelse af dags dato  

 vedrørende forholdsregler mod AIDS for så vidt angår indsatte i  

 kriminalforsorgens institutioner.
 11. Anmeldelse af arbejdsulykker.
 Alle uheld, der indebærer øget smitterisiko for personalet, anmeldes  

 straks til anstaltens ledelse med henblik på eventuel anmeldelse af tilfældet  

 som arbejdsskade.
Personale, der har været udsat for uheld, der indebærer risiko for  

 smitteoverførsel, bør straks lægeundersøges og tilbydes en  

 blodprøve-undersøgelse.
Blodprøve-undersøgelser bør endvidere tilbydes med  

 måneders mellemrum gennem et år.
 På grund af sammenfald mellem risikogrupperne for AIDS og hepatitis B bør  

 forebyggelse af hepatitis B overvejes i hvert enkelt tilfælde.
