Det dankse patentbureau H erindrede den amerikanske ansøgers tyske  

 patentagent R om, at nogle årsafgifter var forfaldne til betaling.
R  

 meddelte, at ansøger selv ville sørger for betalingen af årsafgifterne, men  

 at man gerne modtog adviseringsskrivelser om årsafgifter.
H erindrede flere  

 gange om manglende betaling af årsafgifter til R og til ansøger selv.
Ansøger  

 svarede ikke på disse henvendelser men lod det amerikanske advokatfirma L  

 betale afgifterne.
H svarede ikke på en skrivelse fra direktoratet om modhold  

 af et norsk fremlæggelsesskrift i den tro, at ansøger ikke ønskede at  

 videreføre ansøgningen.
H havde kontaktet R, som forgæves havde kontaktet  

 ansøger, og både H og R gik ud fra, at ansøgningen skulde falde ved  

 ikke-betaling af årsafgiften.
Da L senere skulle betale 8. årsafgift, blev  

 afgiften returneret til L - uden at H blev kontaktet - med meddelelse om, at  

 ansøgningen var henlagt i medfør at patentlovens § 15. H anmodede herefter om  

 genoprettelse efter patentlovens § 72. Ankenævnet fandt det beklageligt, at  

 8. årsafgift blev returneret til L uden underretningen til H, men at  

 misforståelsen i første række beroede på ansøgens egen tilrettelæggelse af  

 rapporterings- og kommunikationssystem.
Ansøgers manglende orientering til R  

 og H om L's betaling gjorde, at der ikke var udvist al den omhu, som med  

 rimelighed kunne kræves af ansøger, og genoprettelsesbegæringen blev ikke  

 imødekommet.
År 1989, den 20. december afsagde Patentankenævnet (Grønning-Nielsen, Hans  

 Chr.
Thomsen, Terndrup Pedersen) følgende k e n d e l s e i sagen j.nr.
P 16/88: Klage fra Technicon Instruments Corporation, USA, v/Patentbureau Hofman-Bang & Boutard A/S over Patentdirektoratets afgørelse af 16. juni 1988 af patentansøgning nr.  

 0800/80.
 Den 25. februar 1980 indleverede klageren en ansøgning om patent på et  

 »infrarødt analyseapparat«.
Det fremgår af sagen, at Patentbureauet Hofman-Bang & Boutard A/S den  

 15. februar 1985 erindrede patentagenterne Reichel & Reichel som  

 repræsentanter for ansøgeren om, at 1.-6. årsafgift var forfalden til  

 betaling.
Den 22. februar 1985 meddelte Reichel & Reichel, at ansøgeren  

 selv ville varetage betalingen af årsafgiften og forestå overvågningen heraf.  

 Man ville dog fortsat gerne modtage adviseringsskrivelser om betaling af  

 årsafgifter.
I overensstemmelse hermed underrettede Hofman-Bang & Boutard A/S ved  

 skrivelse af 12. juli 1985 Reichel & Reichel om, at direktoratet havde  

 meddelt, at 1.-6. årsafgift ikke var betalt, men kunne betales med bøde inden  

 31. august 1985. Reichel & Reichel underrettede den 16. juli 1985  

 ansøgeren herom, men det fremgår af en påtegning på en fornyet rykker af 13.  

 august 1985 fra Hofman-Bang & Boutard A/S, at man ikke har fået svar,  

 heller ikke på en telex til ansøgeren af 14. august 1985. Påtegningen  

 slutter: »Ansøgningen skal falde.« Herefter afregnede Hofman-Bang & Boutard A/S den 12. september 1985  

 sagen overfor Reichel & Reichel.
 Advokatfirmaet Ladas & Parry, New York, havde imidlertid på ansøgerens  

 foranledning i april 1985 - Reichel & Reichel og Hofman-Bang &  

 Boutard uafvidende - betalt de akkumulerede årsafgifter.
 I skrivelse af 11. december 1985 til Hofman-Bang & Boutard A/S  

 modholdt Patentdirektoratet norsk fremlæggelsesskrift nr. 145.035 og udtalte,  

 at ansøgningen ikke skønnedes at omhandle en patenterbar opfindelse.  

 Ansøgeren fik frist til besvarelse til 11. juni 1986.
 Ved skrivelse af 25. juni 1986 til Patentbureau Hofman-Bang & Boutard  

 A/S meddelte direktoratet, at ansøgningen var blevet henlagt i medfør af §  

 15, stk. 2 i patentloven, men at ansøgningen ville kunne genoptages, såfremt  

 ansøgeren besvarede direktoratets skrivelse af 11. december 1985 og betalte  

 den fastsatte afgift for genoptagelsen inden den 11. oktober 1986, jfr.  

 patentlovens § 15, stk. 3.
 Der blev ikke svaret på denne skrivelse, og ansøgningen blev bekendtgjort  

 som endelig henlagt den 24. november 1986.
 Den 19. januar 1987 betalte advokatfirmaet Ladas & Parry, New York, 8.  

 årsafgift, der den 13. februar 1987 blev returneret af direktoratet med  

 angivelse af, at ansøgningen var henlagt den 11. oktober 1986.
 Under henvisning til § 72 i patentloven anmodede Patentbureau Hofman-Bang  

 & Boutard A/S for ansøgeren ved skrivelse af 31. august 1987 om  

 genoprettelse af de tabte rettigheder.
 Dette var foranlediget af en skrivelse af 24. august 1987 fra Reichel  

 & Reichel, bl.a. bilagt et kvitteringsbilag fra direktoratet, hvoraf  

 fremgik, at 1.-6. årsafgift var betalt af Ladas & Parry den 17. april  

 1985 og 8. årsafgift den 10. februar 1986.
 I skrivelse af 11. december 1987 anførte ansøgeren bl.a:
 »Som bebudet i vort andragende af 31. august 1987 om genoprettelse af  

 rettighederne i ovennævnte patentansøgning skal vi i fortsættelse heraf  

 redegøre for det uforudseelige sammenfald af omstændigheder, der førte til  

 den situation, at ansøgningen ikke blev genoptaget den 11. oktober 1986, idet  

 vi undlod at besvare direktoratets betænkning af 11. december 1985.
 Da dette hænger sammen med årsafgiftsbetaligerne, skal vi nærmere redegøre  

 for handlingsforløbet fra det tidspunkt, vi adviserede vor tyske ordregiver,  

 Patentanwalte Reichel & Reichel, Frankfurt, som det amerikanske  

 ansøgerfirma også havde betroet indleveringen af patentansøgningen i Danmark,  

 idet ansøgeren på dette tidspunkt dels ikke havde kontakt til danske  

 patentbureauer og dels ønskede, at sagsbehandlingen i de to lande blev  

 koordineret.
Den 20. december 1984 adviserede vi via vort EDB-system (jfr.
Bilag 1) vor  

 tyske ordregiver om årsafgiftsbetalingen med frist 28. februar 1985. Den 22.  

 februar 1985 modtog vi pr. telex (Bilag 3) meddelelse om, at ansøgeren - i  

 lighed med talrige andre udenlandske ansøgere - selv ville forestå betalingen  

 og overtage fristovervågningen, men at vi fortsat skulle sende direktoratets  

 adviseringsskrivelser vedr. betaling med tillæg til vor tyske ordregiver.  

 Oplysning herom blev indkodet i årstaktsregistret i vort EDB-system og  

 bekræftet over for ordregiveren (Bilag 4). Vi bemærker, at denne generelle  

 instruks ville sikre,at sager, der ikke i vort EDB-system er registreret som  

 faldne, eller hvor vi ikke har modtaget konkret faldeordre, og hvor der sker  

 en fejl i årsafgiftbetalingen, ville blive fanget ved efterkontrollen af  

 direktoratets lister.
Den 22. marts 1985 modtog vi fra Patentdirektoratet den som Bilag 5 i  

 uddrag vedlagte betalingsliste, hvoraf det fremgik, at 1.-6. årsafgift endnu  

 ikke var blevet betalt, men kunne betales med bøde inden 31. august 1985. Den  

 11. juli 1985 ringede lederen af vor årstakstafdeling, Jenna Wittrup,  

 direktoratet op og forespurgte, om der i mellemtiden var betalt årsafgift for  

 de på vedlagte liste (Bilag 6) anførte ansøgninger.
Direktoratet oplyste, at  

 de første 5 sager (inkl. den omhandlede) ikke var betalt, hvorfor vi den  

 følgende dag i henhold til vor tyske ordregivers instruks sendte den som  

 Bilag 7 vedlagte adviseringsskrivelse, som vor ordregiver vidererapporterede  

 i brev af 16. juli 1985 (Bilag 8). Uden svar herpå sendte vi en yderligere  

 reminder af 13. august (Bilag 9), som vor ordregiver omgående videregav pr.  

 telex 14. august 1985 (Bilag 10). Stadig uden svar fra ordregiveren ringede  

 Jenna Wittrup påny direktoratet op dagen før fristudløb og fik oplyst, at  

 afgiften stadig ikke var betalt, hvorefter vor mangeårige medarbejder, Line  

 Lunn ringede til vor tyske ordregiver.
 Vi skal her indskyde at manglende betalingsinstruktioner jo i mange år har  

 været et problem ved udstedte patenter.
 Det er derfor en indarbejdet praksis hos HB&B's årstakstafdeling altid  

 at tage telefonkontakt med direktoratet inden bødefristens udløb, forinden  

 der eventuelt tages sidste øjebliks telefon- eller anden kontakt med vor  

 ordregiver, hvis de ordinære adviseringer ikke har givet svar, netop fordi  

 patenthaveren kunne have betalt selv.
 Vi har ikke kunnet spore notater om Jenna Wittrup's anden samtale med  

 direktoratet, men Line Lunn har noteret, jfr. håndskrevet notat på Bilag 9,  

 at hun har ringet den tyske ordregiver op og fået oplyst, at han - som det  

 også fremgår af Bilag 8 og 10 har rykket ansøgeren flere gange uden svar,  

 hvorfor han må gå ud fra, at ansøgningen skal falde ved ikke-betaling af  

 årsafgiften.
 Dette fulgtes op med telex af 9. september 1985 (Bilag 11), hvorefter vi  

 afsluttede sagen (Bilag 12) den 13. september 1985 over for vor ordregiver.
Da vi derefter modtog direktoratets betænkning af 11.december 1985 var vi  

 - ikke mindst på baggrund af direktoratets telefoniske meddelelser om  

 manglende betaling - fremdeles af den opfattelse, at ansøgningen var  

 bortfaldet.
Vi havde allerede før den 11. december 1985 modtaget betænkninger  

 i andre sager, hvor vi positivt vidste, at der ikke rettidigt var betalt  

 årsafgift, fordi vi havde fået explicit faldeordre fra ordregiveren, og vi  

 har senere modtaget og modtager fremdeles betænkninger i sådanne sager.
 Vi går ud fra, at direktoratet er bekendt med dette forhold, men kan  

 eksempelvis henvise til ans. nr. 1853/82, 2884/78, 5482/80, 4798/81 og  

 4799/81. Flere eksempler vil kunne findes.
Både direktoratet og patentbureauerne havde en meget betydelig  

 arbejdsbyrde i forbindelse med indførelsen af årsafgiftsbetalingen for  

 løbende ansøgninger, og det var tidligere blevet tilkendegivet over for  

 patentbureauerne, at et stort antal betænkninger var udarbejdet af de  

 tekniske sagsbehandlere, men at ekspeditionen var forsinket på grund af  

 begrænset skrivekraft.
En sådan overgangsperiode må nødvendigvis indebære  

 fejlekspeditioner, og da vi som nævnt telefonisk to gange havde forvisset os  

 om den udeblevne afgiftsbetaling, fandt vi ikke anledning til at fordybe os  

 yderligere i spørgsmålet eller påføre ansøgeren udgifter i forbindelse med  

 rapport af en betænkning i en sag, vi måtte anse for faldet.
Betænkningen  

 blev derfor blot arkiveret i sagen, hvilket også skete for den senere  

 henlæggelsesskrivelse af 25. juni 1986.
 Den 24. august 1987 får vi via telefax (Bilag 13) fra vor tyske ordregiver  

 meddelelse om, at det amerikanske firma Ladas & Parry, som havde betalt  

 både de akkumulerede årsafgifter i april 1985 og 7. årsafgift i 1986  

 (kvitteringer var vedlagt) fra direktoratet havde fået tilbagesendt  

 betalingen af den 8. årsafgift med den begrundelse, at ansøgningen var  

 henlagt 11. oktober 1986. Vor tyske ordregiver havde fra Ladas & Parry  

 modtaget kopi af kvitteringerne og bad os undersøge sagen inden  

 »bødefristen« (ultimo august) for betaling af 8. årsafgift.
Efter at have skaffet sagen fra vort arkiv, ringede undertegnede hr.  

 Reichel op den 25. august 1987 og orienterede ham om den ikke-rapporterede  

 betænkning, samt om genindsættelsesmulighederne i henhold til § 72. Efter  

 yderligere diskussioner med hr.
Reichel og Ladas & Parry blev andragende  

 om genoprettelse indgivet den 31. august 1987, der var »fristen«  

 for betaling af 8. årsafgift med tillægsafgift.
 Under vor kortlægning af handlingsforløbet er følgende forhold blevet  

 afdækket:
Ladas & Parry havde i henhold til ansøgerens instruktioner foretaget  

 betaling af 1.-6. årsafgift med tillæg allerede i april 1985 og bekræftet  

 dette over for ansøgeren (Bilag 14). På denne baggrund fandt ansøgeren ikke  

 anledning til at reagere på vor tyske ordregivers reminderskrivelser i juli  

 og august 1985, da han jo vidste, at afgiften var betalt og derfor blot måtte  

 tro, at der forelå en misforståelse fra vor tyske ordregivers side, også  

 fordi ansøgeren udtrykkeligt havde orienteret vor tyske ordregiver - og  

 dermed indirekte os - om, at betalingen ville foregå ad andre kanaler.  

 Ansøgeren havde valgt et velrenommeret amerikansk patentbureau med årelang  

 erfaring i afgiftsbetaling og havde ingen grund til at tro, at noget skulle  

 være gået galt, da han havde modtaget bekræftelse på, at betalingen var  

 iværksat.
Det er særdeles almindeligt, at ansøgere ønsker at koncentrere sig  

 om den tekniske side af patentarbejdet og lægger afgiftsadministrationen ud  

 til firmaer med særlig ekspertise på dette punkt.
Ansøgeren modtog da også primo 1986 meddelelse om, at 7. årsafgift var  

 betalt og gav senere efter advisering fra Ladas & Parry ordre til betalig  

 af 8. årsafgift.
Ansøgeren må således anses for at have udvist fornøden omhu  

 ved tilrettelæggelsen af selve forvaltningen af afgiftsbetqalimgen.
Imidlertid blev 8. årsafgift som nævnt afvist af direktoratet med  

 skrivelse af 13. februar 1987. Vedr. denne skrivelses skæbne skal vi henvise  

 til den som Bilag 15 vedlagte redegørelse af 29. september 1987 fra John  

 Richards, Ladas & Parry, hvoraf det fremgår, at Ladas & Parry, der  

 først modtog skrivelsen efter fristudløbet for betalingen af 8. årsafgift, og  

 som af forståelige grunde var uvidende om den ikke-rapporterede betænkning,  

 ikke fandt anledning til at ændre de indarbejdede årsafgiftsrutiner i  

 relation til den velkendte 6 måneders frist for betaling med tillægsafgift.  

 Det skal erindres, at Ladas & Parry ikke var ansvarlig for selve  

 sagsbehandlingen af ansøgningen - i hvilket tilfælde Ladas & Parry's  

 »overseas controller« givetvis ville have forelagt skrivelsen for  

 den ansvarlige sagsbehandler - men alene for afgiftbetalingen, hvorfor  

 skrivelsen blev sendt til årsafgiftsafdelingen.
Selv om skrivelsen fra  

 direktoratet havde givet anledning til nærmere overvejelser hos Ladas &  

 Parry, ville konklusionen formentlig have været, at ansøgeren, der selv  

 varetog sagbehandlingen, havde besluttet sig til at undlade at besvare en  

 betænkning.
 Da heller ikke ansøgeren kendte noget til betænkningen og dermed  

 genoptagelsesfristen og iøvrigt havde afgivet betalingsordre, havde han  

 heller ikke haft grund til at instruere Ladas & Parry om, at der var  

 forhold, som krævede særlig opmærksomhed.
Ladas & Parry har oplyst, at deres procedurer, i tilfælde hvor en  

 patentmyndighed returnerer en afgiftsbetaling, er at sikre, at de nærmere  

 omstændigheder undersøges i god tid inden fristen for betaling med bøde i det  

 pågældende land (normalt 6 måneder). Først undersøger en kontorist, om der er  

 indlysende årsager til returneringen, såsom dobbeltbetaling.
Hvis sagen  

 imidlertid er usædvanlig, forelægges den for en patentsagsbehandler, som  

 nærmere undersøger sagen.
Dette skete også i det foreliggende tilfælde,  

 hvilket resulterede i brevet af 30. juli 1987 fra John Richards (Bilag 16).  

 Først ved modtagelsen af dette brev blev ansøgeren opmærksom på, at der var  

 noget galt.
Han sendte derfor det som Bilag 17 vedlagte telex til Reichel  

 & Reichel og fik samme dag (Bilag 18) at vide, at sagen - efter Reichel  

 & Reichel's opfattelse - var bortfaldet den 31. august 1985. Dette  

 udløste så Ladas & Parry's skrivelse af 18. august 1987 (Bilag 19) til  

 Reichel & Reichel, som derpå afsendte brevet af 24.august (Bilag 13).  

 Sammenfattende er det på denne baggrund vor opfattelse, at den hindring, der  

 bevirkede fristoverskridelsen tidligst subjektivt bortfaldt over for  

 ansøgeren ved modtagelsen af Ladas & Parry's reminderskrivelse af 30.  

 juli 1987 eller måske reelt senere, da det fuldstændige sagforløb blev klart  

 for de involverede fuldmægtige på de forskellige stadier under det  

 efterfølgende opklaringsarbejde.
Det er ligeledes vor opfattelse, at ansøgeren har udvist fornøden omhu  

 både ved sin tilrettelæggelse af årsafgiftsforvaltningen og selve  

 sagsbehandlingen, idet han har afgivet klare instrukser herom til sin  

 amerikanske og tyske fuldmægtig, ligesom sidstnævnte på behørig måde har  

 instrueret HB&B med udtrykkelg anmodning om at få tilsendt skrivelser  

 HB&B måtte modtage, hvis afgiften ikke blev betalt, hvilket også skete.  

 Selve afgiftsbetalingssystemet har da også fungeret, idet de forskellige  

 afgiftsbeløb er både afsendt og modtaget rettidigt.' Patentdirektoratet afslog ved skrivelse af 16. juni 1988 anmodningen om  

 genoprettelse med følgende begrundelse:
 »Begrundelsen herfor er, at begæring om genoprettelse ikke er  

 indkommet inden 2 måneder efter, at den hindring, som bevirkede  

 fristoverskridelsen er bortfaldet, jfr. patentlovens § 72.
 Direktoratet har dels ved skrivelse af 25. juni 1986 og dels ved skrivelse  

 af 13. februar 1987 via Deres fuldmægtige orienteret Dem om, at Deres  

 ansøgning var bortfaldet.
 Ved modtagelsen af disse skrivelser, hvori der gives meddelelse om, at  

 ovennævnte patentansøgning var endelig henlagt må den hindring, som bevirkede  

 fristoverskridelsen, anses for at være bortfaldet, idet De som ansøger  

 identificeres med Deres fuldmægtige.
 Fristen for begæring om genoprettelse er således ikke overholdt ved  

 indsendelse af Deres skrivelse af 31. august 1987.
Direktoratet finder endvidere, at der ikke er udvist den fornødne omhu med  

 hensyn til at sikre den nødvendige koordination og kommuniktion til Deres  

 fuldmægtige, jfr. den ubesvarede skrivelse af 16. juli 1985 og det ubesvarede  

 telefax af 11. august 1985 fra den tyske fuldmægtig.« Denne afgørelse har klageren ved skrivelse af 16. august 1988 indbragt for  

 Patentankenævnet.
 Klageren har i skrivelse af 3. november 1988 nedlagt påstand om, at den  

 påklagede afgørelse omstødes, og at sagen sendes tilbage til direktoratet til  

 videre behandling.
 Klageren har bl.a. anført følgende:
 »Den anden af de nævnte skrivelser, nemlig Direktoratets skrivelse af  

 13. februar 1987, havde vi derimod intet kendskab til, idet Direktoratet  

 sendte skrivelsen direkte til Ladas & Parry, som ikke er, aldrig har  

 været og ikke kan være ansøgerens fuldmægtig under behandlingen af den danske  

 patentansøgning.
 Heller ikke vor tyske ordregiver Reichel und Reichel fik umiddelbart  

 kendskab til skrivelsen.
 Skrivelsen af 13. februar 1987 blev som nævnt sendt til Ladas & Parry,  

 hvis opgave alene bestod i at indbetale årsafgifter på ansøgerens vegne,  

 hvilket kan sidestilles med en bankforretning, som iøvrigt også blev  

 gennemført korrekt og rettidigt.
 Reichel und Reichel fik først kendskab til Direktoratets skrivelse d.  

  24.-august 1987, se bilag 19 til vor redegørelse af 11. december 1987.  

 Reichel und Reichel reagerede omgående ved allerede den 27. august 1987  

 telefonisk at anmode os om at søge rettighederne genoprettet (bekræftet den  

 28. august 1987 via telefax og brev), og vi indleverede et andragende herom  

 den 31.august 1987.
 Den hindring, som bevirkede fristoverskridelsen, er således reelt først  

 bortfaldet den 27. augut 1987, da vi blev underrettet om sagens rette  

 sammenhæng, og vor begæring om genoprettelse af rettigheder blev indleveret  

 længe før udløbet af den i Patentlovens P72 nævnte frist, nemlig allerede den  

 31. august 1987.
Vi gør iøvrigt opmærksom på, at Direktoratets skrivelse af 13.februar 1987  

 indeholder en sproglig fejl, som er helt meningsforstyrrende.
Det siges  

 således: »We would, however, point out that application No.800/80 has  

 been shelved October 11th, 1986«.
Ordet »shelved« betyder ikke  

 »bortfaldet« men derimod »henlagt«.
Ladas & Parry  

 kender betydnigen af ordet »shelved« og ved, at en henlagt ansøgnig  

 kan genoptages (mod gebyr). Da Ladas & Parry endvidere slet ikke var  

 involverede i sagsbehandlingen, men kun i årstakstbetalinger, hvor en 6  

 måneders frist til betaling med bøde jo gælder, var der ingen anledning for  

 Ladas & Parry til ar reagere hurtigere.
 Hvad angår Direktoratets bemærkning om, »at der ikke er udvist den  

 fornødne omhu med hensyn til at sikre den nødvendige koordination og  

 kommunikation til Deres fuldmægtige ...«, så må vi gøre opmærksom på, at  

 der ikke er tale om manglende omhu fra ansøgerens side, men derimod om  

 manglende kendskab til de særlige regler, som er gældende i Danmark, og som  

 iøvrigt på mange punkter adskiller sig væsentligt fra amerikanske forhold.
Det er præcis den problematik, som Patentloven tager højde for ved at gøre  

 det obligatorisk for en udenlandsk ansøger at have en herboende fuldmægtig,  

 som kan repræsentere ham i alt vedrørende ansøgningen (jfr.
Patentlovens §  

 12), og som forudsættes at have kendskab til dansk patentret og praksis.
Det forekommer os derfor helt uforståeligt, at Direktoratet korresponderer  

 direkte med et amerikansk firma, der som ovenfor nævnt ikke kan optræde som  

 fuldmægtig i Danmark for en ansøger.
Den afgørende årsag til sagens uheldige  

 forløb må derfor tilskrives det forhold, at Direktoratet underrettede Ladas  

 & Parry i stedet for ansøgerens fuldmægtig i Danmark -eller i hvert fald  

 uden samtdig at underrette denne fuldmægtig - nemlig Hofman-Bang &  

 Boutard A/S, idet oplysningerne i brevet af 13. februar 1987 jo vedrører  

 forhold, som er af afgørende betydning for ansøgerens rettigheder.
Endvidere finder vi det ejendommeligt, at Direktoratet ikke allerede den  

 19. januar 1987, da Direktoratet modtog betaling af årsafgift, bl.a. for  

 ansøgning nr. 800/80, kunne forudse, at betalingen af årsafgift kunne være  

 udtryk for ansøgerens ønske om at opretholde ansøgningen, hvorfor i hvert  

 fald ansøgerens fuldmægtig (In casu HB&B) straks burde underrettes.' Ankenævnet har behandlet sagen i sit møde den 16. november 1989.
For klageren mødte ingeniør E.
Lichtenberg, der henholdt sig til og  

 uddybede den skriftlige klagebegrundelse.
Vedrørende to-måneders fristen i patentlovens § 72 anførte klageren  

 navnlig, at spørgsmålet om genoprettelse ikke forelå den 25. juni 1986, og at  

 returneringen af 8. årsafgift den 13. februar 1987 skete til Ladas &  

 Parry uden underretning til klagerens herværende fuldmægtig.
For såvidt angår  

 kommunikationen mellem Reichel & Reichel og klageren selv, var der for  

 sidstnævnte ingen grund til at reagere på rykkerskrivelser for betaling af  

 årsafgift, når man vidste, at Ladas & Parry havde betalt.
 På ankenævnets forespørgsel har klageren bekræftet, at det er sædvanligt  

 at overlade betalingen af årsafgifter til internationale bureauer, der er  

 eksperter heri.
 Ankenævnet skal udtale:
 Det findes vel beklageligt, at direktoratet returnerede betalingen af 8.  

 årsafgift direkte til Ladas & Parry uden underretning til klagerens  

 herværende fuldmægtig: men den herved opståede misforståelse findes i første  

 række at bero på klagerens egen tilrettelæggelse af sit rapporterings- og  

 kommunikationssystem.
 Uanset fra hvilket tidspunkt to-måneders fristen i patentlovens § 72 måtte  

 løbe, findes det således af afgørende betydning, at klageren ikke har  

 besvaret de af Reichel & Reichel fremsendte rykkere om betaling af  

 årsafgifter i det mindste med oplysning om, at disse er betalt af Ladas &  

 Parry, ligesom klageren må bære risikoen for manglende instruktion til sin  

 herværende fuldmægtig med den virkning, at denne ikke vidererapporterer  

 direktoratets betænkning af 11.december 1985.
Der findes herefter ikke at have været udvist al fornøden omhu, hvorfor bestemmes:
 Den påklagede afgørelse stadfæstes.
