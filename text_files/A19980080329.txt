Bekendtgørelse af lov om  

 saltvandsfiskeri Herved bekendtgøres lov om saltvandsfiskeri jf.  

 lovbekendtgørelse nr. 856 af 19. november 1997 med de ændringer  

 der følger af lov nr. 314 af 3. juni 1998.
Kapitel 1 Lovens anvendelsesområde A.
Lovens geografiske område § 1. Denne lov gælder, medmindre andet er  

 bestemt, for fiskeri og opdræt af fisk, krebs- og bløddyr samt  

 alger på dansk fiskeriterritorium samt fiskeri med dansk indregistreret  

 fiskerfartøj uden for det nævnte område.
 Stk. 2. Ministeren for fødevarer, landbrug og fiskeri  

 kan bestemme, at lovens bestemmelser og regler fastsat i medfør af  

 loven også gælder for fisk og krebs- og bløddyr, der  

 landes her i landet, selv om fiskeriet eller opdrættet ikke er omfattet  

 af stk. 1.
 Stk. 3. Ministeren for fødevarer, landbrug og fiskeri  

 kan efter forhandling med fiskeriets hovedorganisationer bestemme, om et  

 område skal være omfattet af denne lov eller lov om  

 ferskvandsfiskeri.
B.
Erhvervsmæssigt fiskeri § 2. 1) Hvor fiskeri ikke  

 udøves ifølge særlig adkomst, jf. § 15, må  

 selvstændigt erhvervsmæssigt fiskeri kun drives af personer og  

 selskaber, der er registrerede af ministeren for fødevarer, landbrug  

 og fiskeri i henhold til § 3, stk. 1, eller i henhold til  

 regler fastsat efter § 3, stk. 4, eller §§ 3 a, 3 b, 4 eller  

 6.
 Stk. 2. Kun personer eller selskaber, der er registreret som  

 berettiget til at drive selvstændigt erhvervsmæssigt fiskeri, jf.  

 stk. 1, må mod vederlag overdrage fangster fra deres fiskeri.
 § 3. 2) Personer er berettigede  

 til at blive registreret som erhvervsfiskere med A-status, når det  

 dokumenteres, at:
1)	de har dansk indfødsret eller bopæl her i landet i en  

 uafbrudt periode på mindst 2 år umiddelbart forud for  

 registreringen, 2)	de har været beskæftigede med erhvervsfiskeri i de  

 foregående 12 måneder, jf. stk. 2, og 3)	mindst 3/5 af deres bruttoindkomst ved personlig virksomhed i de  

 foregående 12 måneder stammer fra erhvervsfiskeri, jf.  

 stk. 3.
Stk. 2. Personer, der er beskæftigede om bord på  

 et dansk indregistreret fiskerfartøj, skal fra denne bestemmelses  

 ikrafttræden, som dokumentation for opfyldelsen af kravet i  

 stk. 1, nr. 2, forudanmeldes hos ministeren for fødevarer,  

 landbrug og fiskeri.
Den pågældende er herefter registreret som  

 erhvervsfisker med B-status.
Ministeren kan fastsætte regler herom,  

 herunder regler om krav til dokumentationen for den forudgående  

 beskæftigelse som nævnt i stk. 1, nr. 2, i tilfælde,  

 hvor beskæftigelsen ikke har fundet sted på et dansk  

 indregistreret fiskerfartøj.
 Stk. 3. Ved beregning af bruttoindkomsten ved personlig  

 virksomhed, jf. stk. 1, nr. 3, bortses fra indtægter fra  

 borgerligt ombud og offentligt hverv, fra tillidsposter i fiskeriets  

 organisationer og på redningsstationer, samt fra folkepension til  

 personer, der før det 67. år var registreret som  

 erhvervsfiskere.
 Stk. 4. For personer, der ikke opfylder betingelserne i  

 stk. 1, nr. 1, om dansk indfødsret eller bopæl, men som er  

 omfattet af De Europæiske Fællesskabers regler om etablering,  

 arbejdskraftens frie bevægelighed og udveksling af tjenesteydelser,  

 fastsætter ministeren for fødevarer, landbrug og fiskeri regler  

 om betingelserne for registrering og opretholdelse heraf, herunder krav om,  

 at fiskeriaktiviteten udøves i tilknytning til aktiviteter i det  

 danske fiskerierhverv.
 § 3 a. 3) Personer, der kan  

 dokumentere, at de indenfor de seneste 5 år før  

 ansøgningen har opfyldt betingelserne for registrering i medfør  

 af § 3, stk. 1, (A-status) kan opnå genregistrering på  

 dette grundlag.
Stk. 2. Genregistrering efter stk. 1 bortfalder, hvis  

 erhvervsfiskeren ikke senest 14 måneder efter registreringen overfor  

 ministeren for fødevarer, landbrug og fiskeri dokumenterer, at  

 betingelserne i § 3, stk. 1, nr. 3, har været opfyldt i en  

 periode på 12 måneder efter registreringen.
Bortfalder  

 registreringen, kan den pågældende i 5 år fra  

 registreringen ikke på ny registreres efter § 3 a,  

 stk. 1.
§ 3 b.4) Aktie- og  

 anpartsselskaber kan registreres som berettigede til at drive  

 erhvervsmæssigt fiskeri, når mindst 2/3 af aktie- eller  

 anpartskapitalen ejes af personer, der er registrerede som erhvervsfiskere  

 efter § 3, stk. 1, eller efter regler fastsat i medfør af  

 § 3, stk. 4, eller fuldt ud ejes af et selskab som nævnt i  

 dette stykke.
Registrering kan kun ske, når vedtægterne  

 indeholder bestemmelser om, 1)	at aktier og anparter svarende til 2/3 af selskabskapitalen kun kan  

 udstedes eller overdrages til eje eller pant til personer og selskaber, der  

 er registreret af ministeren for fødevarer, landbrug og fiskeri, som  

 berettigede til at drive erhvervsmæssigt fiskeri, 2)	at 2/3 af de udstedte aktier i aktieselskaber noteres med den i nr.  

 1 angivne begrænsning i omsætteligheden, og at  

 anpartshaverfortegnelsen for anpartsselskaber påtegnes denne  

 begrænsning i omsætteligheden, 3)	at overdragelse af de noterede aktier og anparter kræver  

 samtykke fra bestyrelsen eller for anpartsselskabers vedkommende af det  

 øverste ledelsesorgan, 4)	at de noterede aktier og anparter ved stemmeret eller lignende har  

 en indflydelse, der mindst svarer til kapitalandelen, og 5)	at de noterede aktier og anparter skal henføres til en  

 særlig aktie- eller anpartsklasse.
 Stk. 2. Ministeren for fødevarer, landbrug og fiskeri  

 kan fastsætte regler om, at erhvervelse af noterede aktier og anparter  

 skal vederlægges helt eller delvis ved egne midler.
 Stk. 3. Ministeren kan endvidere fastsætte regler om, at  

 aktie- eller anpartsselskabets registrering i henhold til stk. 1  

 bortfalder, hvis anmeldelse af overdragelse af noterede aktier eller anparter  

 ikke er meddelt kontrolmyndigheden senest 30 dage efter overdragelsen.
 Stk. 4. Selskaber, der er registreret med ret til at drive  

 erhvervsmæssigt fiskeri efter den 1. juli 1986, bevarer denne ret, jf.  

 dog §§ 7 og 7 a i lov om regulering af fiskeriet.
 § 4.5) Berettigede til at  

 være registreret som bierhvervsfiskere er personer, der har dansk  

 indfødsret eller har haft bopæl her i landet i en uafbrudt  

 periode på mindst 2 år umiddelbart forud for registreringen,  

 såfremt de opfylder én af nedenstående betingelser:
1)	registrerede hos Ministeriet for Fødevarer, Landbrug og  

 Fiskeri ved udgangen af 1983 som bierhvervsfiskere, 2)	registrerede erhvervsfiskere, 4)	personer, der kan dokumentere at have været fritidsfiskere  

 igennem 5 år og efter ansøgning til det nedenfor i stk. 4  

 omtalte nævn opnår tilladelse til at drive bierhvervsfiskeri i et  

 nærmere angivet område.
Stk. 2. For personer, der ikke opfylder betingelserne i  

 stk. 1 om dansk indfødsret eller bopæl, men som er omfattet  

 af De Europæiske Fællesskabers regler om etablering,  

 arbejdskraftens frie bevægelighed og udveksling af tjenesteydelser,  

 fastsætter ministeren for fødevarer, landbrug og fiskeri regler  

 om, hvilke krav der kan stilles til registrering og opretholdelse heraf.
Der  

 kan herunder stilles krav om, at fiskeriaktiviteten udøves i  

 tilknytning til aktiviteter i det danske fiskerierhverv.
 Stk. 3. Bierhvervsfiskeri må kun drives personligt og  

 uden anvendelse af medhjælp, lønnet som ulønnet.
Stk. 4. Til endelig administrativ afgørelse af  

 ansøgninger om tilladelse til at drive bierhvervsfiskeri i  

 medfør af stk. 1, nr. 3, nedsætter ministeren for  

 fødevarer, landbrug og fiskeri et nævn.
Nævnet  

 består af 2 repræsentanter for Ministeriet for Fødevarer,  

 Landbrug og Fiskeri, 2 repræsentanter for Danmarks Fiskeriforening, 1  

 repræsentant for Dansk Kystfiskerforening, 1 repræsentant for  

 Landsorganisationen af Danmarks Detailfiskehandlere, 1 repræsentant for  

 Danmarks Sportsfiskerforbund, 1 repræsentant for  

 Ferskvandsfiskeriforeningen for Danmark, 1 repræsentant for Dansk  

 Amatørfiskerforening og 1 repræsentant for Dansk  

 Fritidsfiskerforbund.
Formanden beskikkes af ministeren for fødevarer,  

 landbrug og fiskeri blandt nævnets medlemmer.
Ministeriet for  

 Fødevarer, Landbrug og Fiskeri er sekretariat for nævnet.  

 Ministeren for fødevarer, landbrug og fiskeri fastsætter  

 nærmere regler om nævnets forretningsgang.
Stk. 5. Nævnet skal ved sine afgørelser  

 lægge særlig vægt på, om en imødekommelse af  

 ansøgningen vil være af væsentlig betydning for  

 opretholdelsen af fiskeriet i det pågældende lokalområde.
I  

 forbindelse hermed skal der tages hensyn til det i lokalområdet  

 allerede eksisterende erhvervsfiskeri.
Nævnet skal endvidere  

 lægge vægt på, om ansøgeren igennem sit hidtidige  

 fritidsfiskeri har erhvervet kendskab til den type fiskeri, der ønskes  

 udøvet.
Hvor forholdene måtte gøre det nødvendigt,  

 kan nævnet i tilladelsen fastsætte begrænsninger med hensyn  

 til arten og antallet af redskaber, der må benyttes ved  

 bierhvervsfiskeri.
 Stk. 6. De under stk. 1, nr. 2 og 3, registrerede  

 bierhvervsfiskere skal for at bevare denne ret kunne dokumentere, at mindst  

 1/10 af bruttoindkomsten ved personlig virksomhed i de foregående 12  

 måneder stammer fra fiskeri.
 § 5.6) Ministeren for  

 fødevarer, landbrug og fiskeri kan fastsætte nærmere  

 regler for godkendelse og opretholdelse af retten til at drive erhvervs- og  

 bierhvervsfiskeri for personer og selskaber samt dokumentation for, at  

 betingelserne for registrering og opretholdelse af denne er opfyldt.
 § 6.7) Personer, som i henhold til  

 § 1, stk. 9, i lov nr. 195 af 26. maj 1965 om saltvandsfiskeri, som  

 ændret ved lov nr. 209 af 16. maj 1978, er registrerede hos Ministeriet  

 for Fødevarer, Landbrug og Fiskeri som landbrugere med ret til at  

 drive fiskeri i forbindelse med landbrug, bevarer denne ret.
 § 7.8) Ministeren for  

 fødevarer, landbrug og fiskeri kan meddele tilladelse til, at personer  

 bliver registreret som erhvervs- eller bierhvervsfisker i henhold til  

 § 3, stk. 1, og § 4, når særlige  

 helbredsmæssige eller sociale hensyn taler herfor.
 Stk. 2. Ministeren for fødevarer, landbrug og fiskeri  

 kan fastsætte regler, herunder regler om inddragelse af sagkyndig  

 bistand til brug for afgørelsen af, om der kan opnås tilladelse  

 efter stk. 1.
 Stk. 3. Ministeren for fødevarer, landbrug og fiskeri  

 kan meddele tilladelse til, at personer, der overtager en igangværende  

 fiskeribedrift eller andel heraf ved arv eller overtagelse af uskiftet bo,  

 kan fortsætte fiskeriet, uanset at betingelserne i § 3,  

 stk. 1 (A-status), eller § 3 b ikke er opfyldt.
 § 8.9) Det er forbudt andre end de  

 i § 3, stk. 1, (A-status) og § 3 b nævnte at tilvirke  

 eller omlade fisk på dansk fiskeriterritorium uden tilladelse fra  

 ministeren for fødevarer, landbrug og fiskeri.
 § 9. Fiskerfartøjer, der anvendes til  

 erhvervsmæssigt fiskeri, skal være dansk indregistrerede, og 2/3  

 af besætningen skal have dansk indfødsret eller have haft  

 bopæl her i landet i en uafbrudt periode på mindst 2 år  

 umiddelbart før ansættelsesforholdet påbegyndes.
 Stk. 2. Med dansk indfødsret i stk. 1 ligestilles  

 indfødsret i en anden medlemsstat i De Europæiske  

 Fællesskaber.
 § 10. For personer og selskaber mv., der driver  

 fiskeri med fiskerfartøjer, der er indregistrerede i andre  

 EF-medlemslande, finder bestemmelserne i §§ 3-9 kun anvendelse i det  

 omfang, det er i overensstemmelse med de forpligtelser, der følger af  

 Danmarks medlemskab af De Europæiske Fællesskaber.
 Stk. 2. Ministeren for fødevarer, landbrug og fiskeri  

 kan meddele undtagelse fra bestemmelserne i §§ 3 og 9, når det  

 skønnes af interesse for fiskeriets udvikling, ligesom der ved  

 overenskomst med fremmed stat kan gøres undtagelse fra nævnte  

 bestemmelser.
C.
Andre former for fiskeri § 11. Enhver kan drive lystfiskeri med stang, pilk  

 eller lignende lette håndredskaber.
§ 11 a.
Ministeren for fødevarer, landbrug  

 og fiskeri kan efter forhandling med det udvalg, der er nævnt i  

 § 12 a, fastsætte regler om udøvelse af lystfiskeri.
 Stk. 2. Ministeren for fødevarer, landbrug og fiskeri  

 skal ved fastsættelse af regler efter stk. 1 lægge  

 vægt på, at lystfiskeriet udøves på en sådan  

 måde, at der bl.a. tages hensyn til beskyttelse af bestandene og  

 godkendte planer for udsætning af fisk.
 § 12. Fiskeri, som ikke er omfattet af §§ 3,  

 4, 6 eller 11, jf. desuden § 15, er fritidsfiskeri.
 Stk. 2. Berettigede til personligt at drive fritidsfiskeri er  

 enhver, som opfylder nedenstående betingelser:
1)	fyldt 12 år, 2)	fast bopæl her i landet 3)	ikke registreret som erhvervs- eller bierhvervsfisker mv. i henhold  

 til § 3, stk. 1 eller stk. 4, og § 4, stk. 1, eller  

 § 6 og 4)	betalt bidrag til fiskepleje for det pågældende  

 kalenderår.
 Stk. 3. Bidrag til fiskepleje betales med et årligt  

 beløb, hvis størrelse fastsættes af ministeren for  

 fødevarer, landbrug og fiskeri efter indhentet udtalelse fra det  

 udvalg, der er nævnt i § 12 a.
 Stk. 4. Ministeren for fødevarer, landbrug og fiskeri  

 fastsætter efter indhentet udtalelse fra det udvalg, der er nævnt  

 i § 12 a, regler om fritidsfiskeriet, herunder om fiskeredskaber, som  

 fritidsfiskere må benytte.
 Stk. 5. Ministeren for fødevarer, landbrug og fiskeri  

 kan efter indstilling fra udvalget fastsætte antallet af de redskaber,  

 som fritidsfiskere må benytte, forskelligt for forskellige  

 farvandsområder.
 Stk. 6. Ministeren for fødevarer, landbrug og fiskeri  

 skal ved fastsættelse af regler efter stk. 4 lægge  

 vægt på, at fritidsfiskeriet udøves på en  

 sådan måde, at der bl.a. tages hensyn til beskyttelse af  

 bestandene, det bestående erhvervsfiskeri og godkendte planer for  

 udsætning af fisk.
§ 12 a.10) Ministeren for  

 fødevarer, landbrug og fiskeri nedsætter et rådgivende  

 udvalg.
Udvalget består af 2 repræsentanter for Danmarks  

 Fiskeriforening, 1 repræsentant for Dansk Kystfiskerforening, 1  

 repræsentant for Danmarks Sportsfiskerforbund, 1 repræsentant for  

 Ferskvandsfiskeriforeningen for Danmark, 1 repræsentant for Dansk  

 Amatørfiskerforening, 1 repræsentant for Dansk  

 Fritidsfiskerforbund, 1 repræsentant for Danmarks  

 Fiskeriundersøgelser og 1 repræsentant for Ministeriet for  

 Fødevarer, Landbrug og Fiskeri.
Formanden beskikkes af ministeren for  

 fødevarer, landbrug og fiskeri blandt udvalgets medlemmer.
 Stk. 2. Ministeren for fødevarer, landbrug og fiskeri  

 fastsætter udvalgets forretningsorden.
§ 12 b.11) Bidraget til fiskepleje  

 indbetales til Ministeriet for Fødevarer, Landbrug og Fiskeri.  

 Kvittering for betalt bidrag skal sammen med behørig legitimation  

 medbringes under fiskeriet.
Kvitteringen må ikke overdrages til andre.
 Stk. 2. Ministeren for fødevarer, landbrug og fiskeri  

 fastsætter nærmere regler for bidragsordningen og  

 administrationen heraf.
Stk. 3. Personer, som driver fritidsfiskeri, og som ikke  

 efterkommer tilsynsmyndighedens krav om at forevise såvel kvittering  

 som legitimation, skal senest 14 dage efter påkrav indbetale et bidrag,  

 som svarer til det dobbelte af bidraget for 1 år.
Såfremt bidrag  

 allerede måtte være betalt og kvittering forevises sammen med  

 legitimation overfor Ministeriet for Fødevarer, Landbrug eller Fiskeri  

 senest 14 dage efter påkrav, skal der indbetales halvt bidrag.
 Stk. 4. Bidraget til fiskepleje efter stk. 3  

 tillægges udpantningsret.
§ 13. Ministeren for fødevarer, landbrug og  

 fiskeri kan fastsætte de foranstaltninger vedrørende fiskeriets  

 udøvelse, der er nødvendige for, at der ved statens  

 foranstaltning eller statens godkendelse kan iværksættes  

 undersøgelser, herunder videnskabelige fiskeriundersøgelser,  

 på dansk fiskeriterritorium.
Sådanne undersøgelser kan  

 gennemføres uanset de øvrige bestemmelser i denne lov eller i  

 henhold hertil stadfæstede vedtægter.
D.
Havbrug § 14. Opdræt af fisk, krebs og  

 bløddyr samt alger må kun finde sted efter tilladelse fra  

 ministeren for fødevarer, landbrug og fiskeri.
Relevante myndigheder  

 og organisationer, som berøres af etableringen, vil blive hørt.  

 En ansøgning om tilladelse efter denne lov gælder samtidig som  

 ansøgning om tilladelse efter anden lovgivning.
Ministeren for  

 fødevarer, landbrug og fiskeri fastsætter de vilkår,  

 herunder eventuelle krav om tidsbegrænsning, som skal være  

 gældende for sådanne tilladelser.
 Stk. 2. Der kan ikke meddeles tilladelse til etablering af nye  

 havbrug i fjordområder.
 Stk. 3. Ministeren for fødevarer, landbrug og fiskeri  

 fastsætter regler for afgrænsningen af fjordområder.
 Stk. 4. Ministeren for fødevarer, landbrug og fiskeri  

 kan, når særlige grunde taler derfor og de berørte  

 myndigheder og organisationer, jf. stk. 1, intet har at indvende  

 derimod, meddele undtagelse fra stk. 2 for så vidt angår  

 større og åbne fjordområder.
 Stk. 5. Etablering af opdrætsanlæg må ikke  

 ske nærmere end 565 m fra hver side og 50 m ud for yderste pæl af  

 lovligt etablerede bundgarn, bundgarnslignende ruseredskaber eller lignende  

 redskaber, der er indrettet til at klæde vandskorpen (ovenvandsruser).
 Stk. 6. Efter forhandling med fiskeriets hovedorganisationer  

 kan der i forbindelse med tilladelse til opdræt udstedes helt eller  

 delvist forbud mod fiskeri på anlæggets område og i en  

 nærmere angiven afstand fra dette.
 Stk. 7. Ministeren for fødevarer, landbrug og fiskeri  

 kan tillade havbrugeren at fange undslupne fisk fra havbruget med  

 nærmere angivne redskaber.
 Stk. 8. For tilladelser til opdræt kan ministeren for  

 fødevarer, landbrug og fiskeri fastsætte et årligt gebyr,  

 som benyttes til ophjælpning af fiskebestanden og forskning i  

 akvakultur.
E.
Særlige rettigheder § 15. Fiskeri, der udøves i medfør  

 af kendelser afsagt i henhold til § 13 A og § 13 B i lov nr. 178 af  

 23. juni 1956 om afløsning og statens overtagelse af retten til  

 fiskeri med ålegårde og andre særlige rettigheder til  

 fiskeri på søterritoriet, kan fortsætte, indtil  

 rettighederne efter deres indhold bortfalder.
Det nærmere indhold af  

 den ret, der tilkommer rettighedshaverne, er fastsat i de enkelte kendelser.
 Stk. 2. Den berettigede skal, hvis retten ønskes  

 udøvet i det pågældende efterår, inden 1. august  

 have udsat redskabets yderste hovedpæl og en af redskabets inderste  

 pæle, der sammen med hovedpælen angiver redskabets retning, og  

 skal inden 10. september have udsat rad og garn i fiskedygtig stand.  

 Hovedpælen skal afmærkes og mærkes i overensstemmelse med  

 de i medfør af § 18, stk. 1, og § 21 fastsatte regler.  

 Ligeledes skal den berettigede inden 1. august til fiskeriinspektøren  

 i det pågældende distrikt anmelde den af ham indtagne  

 redskabsplads med nøjagtig angivelse af pladsens beliggenhed.  

 Beskyttelsen af rettigheden gælder kun, medens fangstredskaberne er  

 udsat, og ikke længere end til 30. november.
 Stk. 3. Fiskeri må ikke udøves på en  

 sådan måde, at der sker indgreb i de i stk.1 nævnte  

 rettigheder.
 Stk. 4. Fiskere, der vil sætte deres redskaber ved eller  

 ud for rettighedshaverens afmærkede eller indtagne fiskeplads, skal  

 inden 1. september tydeligt afmærke stedet, hvor de agter at anbringe  

 deres redskaber.
Kapitel 2 Fiskeriets forhold over for anden udnyttelse af  

 fiskeriterritoriet A.
Almindelige bestemmelser § 16. Ingen må uden hjemmel lægge  

 hindringer i vejen for lovligt udøvet fiskeri.
 § 17. Foranstaltninger eller indgreb, der kan  

 forårsage ulemper eller hindre fiskeriet på fiskeriterritoriet,  

 gøre bundforholdene uegnet til fiskeri eller i øvrigt  

 påvirke den på fiskeriterritoriet værende fauna og flora,  

 må kun foretages efter forhandling med ministeren for fødevarer,  

 landbrug og fiskeri.
 Stk. 2. Såfremt tilladelse, hvori de i stk. 1  

 nævnte hensyn varetages, ikke kræves efter anden lovgivning eller  

 statens højhedsret over søterritoriet, meddeler ministeren for  

 fødevarer, landbrug og fiskeri tilladelse.
 Stk. 3. Tilladelse til foranstaltninger på  

 fiskeriterritoriet, hvis gennemførelse vil være til hinder eller  

 ulempe for det på stedet normalt udøvede erhvervsfiskeri, kan  

 ikke gives, medmindre der samtidig af vedkommende minister er truffet  

 afgørelse med hensyn til spørgsmålet om ydelse af  

 erstatning til de erhvervsfiskere, hvis indtjeningsmuligheder vil blive  

 berørt af den pågældende foranstaltning, eller dette  

 spørgsmål er henvist til afgørelse ved et nævn, jf.  

 stk. 4.
Stk. 4. Spørgsmålet om, hvorvidt tab lides og  

 erstatninger herfor bør ydes, samt om størrelsen af  

 erstatninger kan af vedkommende minister og ministeren for fødevarer,  

 landbrug og fiskeri henvises til afgørelse af et nævn  

 bestående af 3 medlemmer.
Af medlemmerne vælges 1 medlem af  

 ministeren for fødevarer, landbrug og fiskeri og 1 medlem af  

 vedkommende minister, medens formanden vælges af de således  

 udpegede 2 medlemmer.
Såfremt enighed om valg af formand ikke  

 opnås, sker udpegning af formand af præsidenten for den  

 pågældende landsret.
Nævnet bestemmer selv procedureformen  

 og kan til vejledning tilkalde sagkyndige skønsmænd, som har  

 særligt kendskab til den slags fiskeri, der berøres af den  

 pågældende foranstaltning.
Før sager indbringes for  

 nævnet, kan den pågældende minister kræve sikkerhed  

 for sagsomkostningerne af den sammenslutning eller de personer, i hvis  

 interesse sagen rejses, og gøre indbringelsen betinget af, at  

 sådan sikkerhed stilles.
Nævnet afgør dog selv endeligt,  

 hvem der skal betale sagens omkostninger.
Nævnets afgørelser kan  

 ikke indbringes for anden administrativ myndighed.
Eventuel fastsat  

 erstatning erlægges inden 15 dage efter afgørelsens forkyndelse,  

 såfremt intet andet er bestemt i denne.
 Stk. 5. Erstatningen kan helt eller delvis tillægges den  

 lokale fiskeriforening, hvor en sådan findes, til anvendelse efter  

 foreningens nærmere bestemmelser til dækning af opståede  

 tab.
 Stk. 6. Efterkommelse af nævnets afgørelse er  

 vilkår for den pågældende tilladelses meddelelse eller  

 opretholdelse.
B.
Forholdet til skibsfarten § 18.12) Ministeren for  

 fødevarer, landbrug og fiskeri kan efter forhandling med fiskeriets  

 hovedorganisationer, Farvandsvæsenet og Søfartsstyrelsen  

 fastsætte regler, der sikrer, at fiskeri ikke hindrer eller  

 vanskeliggør en sikker sejlads, herunder fastsætte regler om  

 afmærkning, anbringelse og fjernelse af redskaber, pæle m.v.
Stk. 2. Ministeren for fødevarer, landbrug og fiskeri  

 kan efter forhandling med Farvandsvæsenet og Søfartsstyrelsen  

 fastsætte regler for Ministeriet for Fødevarer, Landbrug og  

 Fiskeris adgang til at stille krav om fjernelse af redskaber, pæle  

 m.v., der er anbragt således, at de kan være til fare for eller  

 til hinder for sejladsen, herunder hvorledes omkostningerne til fjernelse  

 skal afholdes.
Beløbene tillægges udpantningsret.
§ 18 a.
Forvolder et fartøj skade på  

 lovligt udsatte og forsvarligt afmærkede redskaber, er rederen  

 forpligtet til at erstatte skaden, medmindre det godtgøres, at skaden  

 ikke kunne være afværget ved sædvanlig agtpågivenhed.
C.
Forholdet til kystejerne m.fl.
 § 19. Hvor der i umiddelbar forbindelse med kysten  

 forekommer opvækst af siv og rør, må intet for sådan  

 opvækst skadeligt fiskeri finde sted.
Stk. 2. Tjørn og andre busk- eller  

 trævækster må ikke udkastes i vandet eller henlægges  

 på strandbredden på sådanne steder, at bortskylning kan  

 finde sted, og skal i tilfælde af anvendelse til kystsikring altid  

 forsvarligt fastgøres.
Hegn må ikke sættes længere  

 ud end nødvendigt til kreaturhegningsformål.
Disse hegn skal  

 fjernes fra fiskeriterritoriet hvert år inden 1. november og må  

 ikke genudsættes, før mulighed for isgang er ophørt.
 § 20. Hvor der nægtes en erhvervs- eller  

 bierhvervsfisker plads til ophaling af hans både, oplagsplads for hans  

 bundgarnspæle og tørreplads for hans garn med nødvendige  

 garnhuse og tjæregryder, og mindelig overenskomst ikke opnås, kan  

 han forlange spørgsmålet, om og hvor en passende ophalings-,  

 oplags- og tørreplads kan anvises enten på den udyrkede og for  

 græsvækst blottede strandbred eller, hvor en sådan ikke  

 findes, andetsteds i nærheden, afgjort på sin bekostning af 3  

 dertil af retten udmeldte uvildige mænd, hvoraf mindst den ene skal  

 være fiskerikyndig.
Stk. 2. Ved sagens afgørelse skal det tages under  

 overvejelse, om der efter de forhåndenværende  

 omstændigheder er vægtig begrundelse for at opfylde fiskerens  

 begæring imod vedkommende ejers eller brugers protest, og iagttages, at  

 afsavnet af den plads, der anvises fiskeren, ikke forvolder dens ejer eller  

 bruger større skade eller ulempe end uundgåelig  

 fornødent, og navnlig at plads ikke anvises inden for områder,  

 hvis særlige erhvervsmæssige udnyttelse eller benyttelse til  

 have, gårdsplads eller lignende er til hinder herfor.
I øvrigt  

 vil det ved anvisning af pladsen være at iagttage, at denne kommer til  

 at ligge så nær som muligt ved det sted, hvor både og  

 redskaber føres i land.
Både ejer og fiskere er berettigede til  

 at forlange, at pladsen skal indhegnes efter hegnsmyndighedernes anvisning.
Stk. 3. Erstatningen for pladsen fastsættes, i mangel af  

 mindelig overenskomst, for 5 år ad gangen af de af retten udmeldte,  

 uvildige personer.
Erstatningen udredes årligt forud, forinden pladsen  

 må tages i brug.
Enhver, som deltager i erstatningens udredelse, er  

 berettiget til at bruge pladsen.
Stk. 4. Er nogen af parterne utilfreds med den trufne  

 afgørelse, kan vedkommende inden 4 uger efter, at afgørelsen er  

 meddelt ham, forlange udmeldt det dobbelte antal uvildige personer, hvoraf  

 mindst 2 skal være fiskerikyndige, og hvis afgørelse ikke kan  

 indbringes for højere administrativ myndighed.
Ved afgørelsen  

 skal bestemmes, hvem der skal bære omkostningerne.
Disse kan  

 pålægges en af parterne eller fordeles mellem begge parter.  

 Omkostninger skal betales inden 15 dage efter afgørelsens forkyndelse  

 og kan inddrives ved udpantning.
 Stk. 5. Når 5 år er forløbet efter, at en  

 sag sidst er blevet afgjort ved uvildige personers skøn, har  

 såvel ejeren som fiskerne eller andre deri interesserede ret til  

 på samme måde at kræve spørgsmålet afgjort  

 på ny.
Kapitel 3 Indbyrdes ordensregler for fiskeriet mv.
 § 21. Ministeren for fødevarer, landbrug og  

 fiskeri kan efter forhandling med fiskeriets hovedorganisationer  

 fastsætte regler om mærkning af redskaber, pæle mv. samt  

 registrering af fiskepladser.
 § 22. Ministeren for fødevarer, landbrug og  

 fiskeri kan fastsætte regler om opstilling af faststående  

 redskaber, herunder om pligt til at træffe særlige  

 foranstaltninger, så redskaber mv. ikke er til gene for andre.
 Stk. 2. Den, der har påbegyndt opstilling af redskaber i  

 overensstemmelse med de regler, der er fastsat i medfør af § 21,  

 har fortrinsret frem for andre fiskere og må ikke fortrænges  

 eller forulempes, så længe opstillingen af redskaberne varer  

 eller fiskeriet udøves.
 § 23. Den, der lovligt har etableret havbrug,  

 må ikke fortrænges fra stedet eller forulempes i driften af  

 bruget.
§ 24. Forvoldes der under fiskeri skade på  

 lovligt udsatte og forsvarligt afmærkede redskaber eller havbrug, uden  

 at forholdet omfattes af § 18 a, skal skaden erstattes af den, der  

 udøver fiskeriet eller lader det udøve, medmindre det  

 godtgøres, at skaden ikke kunne være afværget ved  

 sædvanlig agtpågivenhed.
Det samme gælder, hvor skaden  

 forvoldes af drivende redskaber.
§ 24 a.
Ministeren for fødevarer, landbrug  

 og fiskeri kan fastsætte regler om afstanden mellem faststående  

 redskaber samt om, i hvilken afstand fiskeri må udøves fra anden  

 fiskeriaktivitet.
§ 24 b.13) Overtrædes  

 afstandsregler, der er fastsat i medfør af § 24 a, kan  

 Ministeriet for Fødevarer, Landbrug og Fiskeri efter begæring  

 fjerne de ulovligt udsatte redskaber.
Omkostningerne derved påhviler  

 den, der har fremsat begæringen, mod ret til at få omkostningerne  

 dækket af den, der driver fiskeriet med de redskaber, der er sat  

 ulovligt.
 § 24 c.14) Ministeren for  

 fødevarer, landbrug og fiskeri kan fastsætte regler om, at  

 personer eller selskaber, der er registrerede som berettigede til at drive  

 erhvervsmæssigt fiskeri i medfør af § 3, kan erhverve og  

 bevare fortrinsret til at fiske på bestemte pladser i op til 6 år  

 med nærmere angivne typer af faststående redskaber.
 Stk. 2. Ministeren for fødevarer, landbrug og fiskeri  

 kan fastsætte regler om, at tildelingen af fortrinsrettigheder  

 foretages ved lodtrækning mellem flere erhvervsfiskere eller  

 erhvervsfiskerselskaber.
 Stk. 3. Ministeren for fødevarer, landbrug og fiskeri  

 kan fastsætte regler om, at en fortrinsret bevares for personer, der  

 arver eller sidder i uskiftet bo efter indehaveren af en fortrinsret.
 Stk. 4. Ministeren for fødevarer, landbrug og fiskeri  

 kan fastsætte regler om, at Ministeriet for Fødevarer, Landbrug  

 og Fiskeri skal udfærdige og opbevare kort eller kortskitser over  

 tildelte bundgarnspladser, og at dette materiale skal være  

 afgørende for antallet af garn i bundgarnsrækker.
§ 24 d.
Ministeren for fødevarer, landbrug  

 og fiskeri kan fastsætte regler om, at garn, ruser mv. ikke må  

 røgtes på bestemte tidspunkter af døgnet.
§ 24 e.
Ministeren for fødevarer, landbrug  

 og fiskeri kan efter forhandling med fiskeriets hovedorganisationer  

 fastsætte ordensregler for fiskeriet.
Kapitel 4 Bevaring af fiskebestandene A.
Fredningsbælter § 25. Uden særlig adkomst, jf. § 15,  

 må intet fiskeri finde sted nærmere ved åers, bækkes  

 og indvandes naturlige eller ved kunst frembragte udløb eller  

 udmunding i havet eller fjordene ved almindeligt dagligt højvande end  

 500 m, når åen, bækken eller indvandet ved udløbet  

 eller udmundingen har en bredde af mindst 2 m.
I lige retning ud for  

 vandløbets eller indvandets udløb eller udmunding skal der  

 altid være uhindret gennemgang til fredningsbæltet på en  

 strækning, der har en bredde af mindst 500 m og en længde af  

 mindst 100 m.
Foranstående bestemmelser gælder såvel ved et  

 vandløbs udløb eller udmunding i et indvand som ved indvandets  

 udløb eller udmunding i en fjord eller havet.
Undtaget er dog i  

 august, september, oktober og november måned ovenvandsruser, der er  

 bestemt til fangst af blankål, og hvis munding og fangarme vender mod  

 strømmen, og som anmeldes til fiskerikontrollen.
For indvandes  

 vedkommende kan ministeren for fødevarer, landbrug og fiskeri efter  

 forhandling med det udvalg, der er nævnt i § 12 a, og efter  

 udtalelse fra Danmarks Fiskeriundersøgelser fastsætte et efter  

 forholdene passende fredningsbælte inden for udmundingen eller  

 udløbet.
 Stk. 2. De i stk. 1 nævnte bestemmelser kommer  

 også til anvendelse ved udløbet i havet, fjorde eller indvande  

 af vandløb samt indvandes udløb eller udmunding, når  

 bredden ved udløbet eller udmundingen er mindre end 2 m, fra 2  

 måneder før den for farvet laks og havørred fastsatte  

 fredningstids begyndelse til fredningstidens udløb.
Stk. 3. Er der tvivl om grænserne for de i stk. 1  

 og 2 nævnte fredningsbælter, kan ministeren for fødevarer,  

 landbrug og fiskeri nærmere fastlægge deres beliggenhed.  

 Ministeren for fødevarer, landbrug og fiskeri kan efter forhandling  

 med det udvalg, der er nævnt i § 12 a, og efter udtalelse fra  

 Danmarks Fiskeriundersøgelser, hvor forholdene efter hans skøn  

 måtte gøre det ønskeligt, fastsætte et  

 større eller mindre fredningsbælte end foran angivet,  

 fastsætte anden retningslinie og anden længde for den fredede  

 gennemgangsstrækning samt fastsætte anden form for fredning end  

 den i stk. 1 nævnte totalfredning.
I forbindelse hermed kan  

 iværksættes forbud mod brug af de i stk. 1 nævnte  

 åleruser.
Stk. 4. I og ved fjordes udmunding i havet kan der af  

 ministeren for fødevarer, landbrug og fiskeri efter forhandling med  

 det udvalg, der er nævnt i § 12 a, og efter udtalelse fra Danmarks  

 Fiskeriundersøgelser fastsættes et fredningsbælte, inden  

 for hvilket fangstredskaber ikke må bruges.
Fredningsbælte kan  

 fastsættes såvel inden for som uden for udmundingen.
For  

 Ringkøbing og Nissum Fjorde skal der, når udløbet er  

 åbent, være et sådant fredningsbælte på 750 m  

 uden for udmundingen.
B.
Kystnært fiskeri § 26. Ved trawlfiskeri forstås fiskeri med  

 ethvert vodredskab fæstet til båd eller fartøj, som  

 bevæges ved hvilken som helst kraft.
Stk. 2. Trawlfiskeri er forbudt inden for en afstand af 3  

 sømil fra lavvandslinien.
Ministeren for fødevarer, landbrug og  

 fiskeri kan efter forhandling med fiskeriets hovedorganisationer og efter  

 udtalelse fra Danmarks Fiskeriundersøgelser dispensere fra dette  

 forbud på nærmere fastsatte vilkår.
Stk. 3. Langs alle kyststrækninger er det hele  

 året forbudt i en afstand af 100 m fra lavvandslinien at anvende  

 nedgarn.
Ministeren for fødevarer, landbrug og fiskeri kan efter  

 forhandling med det udvalg, der er nævnt i § 12 a, og efter  

 udtalelse fra Danmarks Fiskeri- undersøgelser foretage ændringer  

 i afstanden fra kysten og forbudsperioden.
 Stk. 4. Ministeren for fødevarer, landbrug og fiskeri  

 kan fastsætte forbud mod eller vilkår for fiskeri med andre  

 redskaber end trawl inden for det i stk. 2 nævnte område.
C.
Ophjælpning og beskyttelse af fi- skebestandene § 27. Ministeren for fødevarer, landbrug og  

 fiskeri kan efter forhandling med fiskeriets hovedorganisationer og Danmarks  

 Fiskeriundersøgelser med henblik på at ophjælpe og  

 beskytte bestande af fisk, krebs- og bløddyr samt andet dyre- og  

 planteliv eventuelt for visse perioder og områder fastsætte  

 regler om:
1)	totalt tilladte fangstmængder af nærmere angivne  

 bestande, 2)	hel eller delvis fredning af nærmere angivne bestande, 3)	mindstemål og mindste maskestørrelse, 4)	fiskerfartøjers størrelse, herunder om tonnage og  

 motorkraft, og 5)	anvendelse af typer af redskaber.
 § 28. Ministeren for fødevarer, landbrug og  

 fiskeri fastsætter nærmere regler for måling af mindste  

 maskestørrelse og mindstemål på fisk, krebs- og  

 bløddyr eller dele deraf.
 § 29. Brugen af risgårde, ålekam,  

 piglyster, skrabepilk, eksploderende, giftige eller bedøvende stoffer  

 til fiskeri er forbudt.
 Stk. 2. Brugen af vod, der drages langs kysten ved hjælp  

 af heste, motorkøretøjer eller af anden trækkraft  

 på land, er ligeledes forbudt.
 Stk. 3. Faststående redskaber skal, i det omfang  

 vejrforholdene tillader det, røgtes regelmæssigt og så  

 ofte, at den fangede fisks levemuligheder ikke unødigt forringes.
 Stk. 4. Ministeren for fødevarer, landbrug og fiskeri  

 kan forbyde brugen af redskaber, der er forsynede med skærende  

 anordninger egnet til afskæring af bundvegetationen.
 § 30. Ministeren for fødevarer, landbrug og  

 fiskeri afgør efter forhandling med fiskeriets hovedorganisationer og  

 efter udtalelse fra Danmarks Fiskeriundersøgelser, hvorvidt nyopfundne  

 fiskeredskaber og hjælpemidler, hvis konstruktion væsentligt  

 afviger fra hidtil kendte redskabers, må benyttes til fiskeri, og kan  

 herunder fastsætte nærmere betingelser for deres anvendelse.
 Stk. 2. Ministeren for fødevarer, landbrug og fiskeri  

 kan - eventuelt for visse dele af fiskeriterritoriet - efter forhandling med  

 fiskeriets hovedorganisationer og efter indhentet udtalelse fra Danmarks  

 Fiskeriundersøgelser fastsætte nærmere regler for  

 indretning af de til optagning af tang, søstjerner og andre bunddyr  

 benyttede redskaber.
D.
Udsætning og omplantning § 31. Ministeren for fødevarer, landbrug og  

 fiskeri yder tilskud, der fastsættes på de årlige  

 bevillingslove, til fiskepleje, herunder udsætninger.
 Stk. 2. Tilskuddet kan anvendes til fiskepleje i farvande  

 omfattet af denne lov og søer, vandløb mv. omfattet af lov om  

 ferskvandsfiskeri.
Stk. 3. Ministeren for fødevarer, landbrug og fiskeri  

 træffer efter indhentet udtalelse fra det udvalg, der er nævnt i  

 § 12 a, afgørelse om anvendelsen af det tilskud, der  

 afsættes i medfør af stk. 1, og indtægterne fra  

 fritidsfiskerbidraget til fiskepleje.
Ministeren for fødevarer,  

 landbrug og fiskeri skal herunder tilstræbe, at den samlede  

 fiskeplejeindsats i videst muligt omfang tilgodeser alle  

 farvandsområder og et bredt udsnit af fiskearter.
 Stk. 4. Udarbejdelse af udsætningsplaner og  

 iværksættelsen af fiskeplejen i øvrigt varetages af  

 Danmarks Fiskeriundersøgelser.
 § 32. Udsætning eller omplantning af fisk,  

 krebs- og bløddyr samt æg og yngel heraf er forbudt, medmindre  

 særlig tilladelse er givet af ministeren for fødevarer, landbrug  

 og fiskeri efter forhandling med fiskeriets hovedorganisationer og efter  

 indhentet udtalelse fra Danmarks Fiskeriundersøgelser.
 Stk. 2. Ministeren for fødevarer, landbrug og fiskeri  

 kan for de vande, hvor der gives tilladelse efter stk. 1, træffe  

 særlige bestemmelser for fiskeriets udøvelse, herunder udstede  

 helt eller delvist forbud mod fiskeri.
Kapitel 5 Vedtægtsbestemmelser § 33.15) For fiskeri overalt  

 på fiskeriterritoriet kan der træffes nærmere bestemmelser  

 i særlige vedtægter, når en eller flere lokale  

 fiskeriforeninger fremsætter begæring herom over for Ministeriet  

 for Fødevarer, Landbrug og Fiskeri som udtryk for et ønske  

 fremført af tilsammen mindst halvdelen af de herom stemmeberettigede.
 Stk. 2. Stemmeberettigede er enhver, der:
1)	er registreret som erhvervsfisker i medfør af § 3,  

 stk. 1 og stk. 4 og 2)	har bopæl i en kommune, der grænser op til det  

 pågældende vandområde, eller 3)	som efter oplysning fra fiskerikontrollen helt eller delvis fisker i  

 det farvandsområde, som ønskes omfattet af en vedtægt.
 Stk. 3. Når vedtagelse om fremme af en vedtægtssag  

 har fundet sted i en fiskeriforening i overensstemmelse med  

 foranstående, indsender foreningen begæringen til Ministeriet for  

 Fødevarer, Landbrug og Fiskeri vedlagt:
1)	en af Ministeriet for Fødevarer, Landbrug og Fiskeri  

 udarbejdet fortegnelse over de i vedtægtssagen stemmeberettigede  

 medlemmer af foreningen, 2)	redegørelse for afstemningsresultatet i foreningen, 3)	forslag til 4 medlemmer af det i § 34 omhandlede  

 vedtægtsudvalg udpeget af foreningen (foreningerne) på grundlag  

 af afstemning blandt dens (deres) stemmeberettigede medlemmer, jf.  

 stk. 2, med angivelse af det antal stemmer, der er afgivet på hver  

 enkelt, idet dog formanden for foreningen altid skal udpeges til medlem.
 Stk. 4. Når ministeren for fødevarer, landbrug og  

 fiskeri har modtaget den (de) i stk. 1 omhandlede begæring(er), og  

 når mindst halvdelen af fiskerne har støttet begæringen,  

 og han efter samråd med vedkommende hovedorganisation inden for  

 fiskeriet og Danmarks Fiskeriundersøgelser finder, at det  

 pågældende vandområde efter de naturlige forhold, dets  

 størrelse, grænser og beskaffenhed er egnet til  

 vedtægtsvand, nedsætter han det i § 34 omhandlede  

 vedtægtsudvalg til nærmere behandling af sagen.
§ 34. Forslaget til de i § 33 omhandlede  

 vedtægter affattes af et udvalg bestående af en af ministeren for  

 fødevarer, landbrug og fiskeri beskikket formand samt de 4 af den  

 begærende forening dertil valgte medlemmer.
For så vidt flere  

 foreninger har fremsat begæring, udpeger ministeren for  

 fødevarer, landbrug og fiskeri de 4 medlemmer i forholdsmæssigt  

 antal fra hver forening efter antallet af stemmeberettigede fiskere i disse  

 og således, at de udpeges, som er valgt med største stemmeantal.  

 De nærmere regler for valgets foretagelse fastsættes i  

 øvrigt af ministeren for fødevarer, landbrug og fiskeri.
Stk. 2. Udvalget tiltrædes for så vidt angår  

 vedtægtsvande, hvori der udmunder ferske vande, for hvilke der er  

 oprettet fiskeriregulativer, af et af Ferskvandsfiskeriforeningen for Danmark  

 valgt medlem.
Ministeren for fødevarer, landbrug og fiskeri kan, i  

 tilfælde hvor han skønner det ønskeligt, endvidere udpege  

 et medlem med særlig biologisk indsigt og et af Danmarks  

 Sportsfiskerforbunds bestyrelse indstillet medlem til at tiltræde  

 udvalget.
Hverken det af Ferskvandsfiskeriforeningen for Danmark valgte  

 medlem, den af ministeren for fødevarer, landbrug og fiskeri udpegede  

 biologiske sagkyndige eller det af Danmarks Sportsfiskerforbunds bestyrelse  

 indstillede medlem har dog stemmeret i udvalget.
Udvalgets afgørelser  

 træffes ved flertalsbeslutning.
I tilfælde af stemmelighed er  

 formandens stemme afgørende.
Stk. 3. Det af udvalget udarbejdede forslag til vedtægt  

 skal fremlægges til almindeligt eftersyn i 14 dage på et eller  

 flere for fiskerne let tilgængelige steder.
Om fremlæggelsen skal  

 udvalget på den på egnen sædvanligt anvendte måde  

 udsende meddelelse, ved hvilken tillige alle de stemmeberettigede fiskere  

 indvarsles til et møde på en i meddelelsen nærmere angiven  

 dag efter fremlæggelsesfristens udløb for at forhandle om  

 forslaget.
Udvalget kan dog, hvis det skønnes hensigtsmæssigt, i  

 stedet sende meddelelse ved anbefalet brev til alle de stemmeberettigede  

 fiskere.
Er der ikke mødt eller repræsenteret over halvdelen af  

 samtlige stemmeberettigede fiskere, bliver der at afholde et nyt møde,  

 hvortil indkaldes med mindst 8 dages varsel på den foran angivne  

 måde.
På mødet sættes forslaget efter behandling af  

 eventuelle ændringsforslag under afstemning.
Til forslagets vedtagelse  

 kræves over halvdelen af de afgivne stemmer.
På de  

 ovennævnte møder kan de mødende, når de er forsynet  

 med skriftlig fuldmagt, afgive stemme for ikke mødende  

 stemmeberettigede, dog kan ingen afgive mere end 4 stemmer.
Udvalgets formand  

 leder møderne og lader optage protokol over forhandlingerne på  

 disse.
Det endeligt vedtagne forslag tillige med protokollen eller  

 bekræftet udskrift af denne indsendes til Ministeriet for  

 Fødevarer, Landbrug og Fiskeri.
Vedtægten stadfæstes af  

 ministeren for fødevarer, landbrug og fiskeri, der  

 iværksætter offentliggørelse herom i de lokale blade og i  

 fagbladene.
Stk. 4. (ophæves) § 35. I vedtægterne kan der under  

 iagttagelse af denne lovs bestemmelser gives nærmere regler om:
1)	tiden, hvori, og måden, hvorpå de forskellige fiskerier  

 må drives, 2)	brug, indretning m.m. af alle redskaber, af hvilken brugen ikke er  

 forbudt i henhold til denne lov, 3)	indtagelse af pladser til redskaber, 4)	udvidelse eller indskrænkning af afstan- den mellem redskaber  

 i brug samt 5)	anbringelse af de til muslingeavl fornødne pæle, ris  

 m.m.
 Stk. 2. For sådanne steder, hvor fiskeyngel  

 særligt opholder sig eller udklækkes, kan det bestemmes, at alt  

 fiskeri undtagen med kroge og nedgarn skal være forbudt.
Stk. 3. Brugen af et redskab kan, når flertallet af de  

 stemmeberettigede fiskere anser redskabet for skadeligt, helt forbydes,  

 såfremt biologiske grunde eller hensynet til erhvervsfiskeriets  

 udøvelse taler afgørende herfor.
I tvivlstilfælde  

 afgør ministeren for fødevarer, landbrug og fiskeri, hvorvidt  

 der i en vedtægt kan optages forbud mod benyttelse af et redskab.
 Stk. 4. I vedtægterne kan der endvidere fastsættes  

 mindstemål og fredningstider for fisk og hvirvelløse havdyr og  

 gives bestemmelser om ordning af forholdet mellem fiskeri og sejlads, jf. dog  

 regler fastsat i medfør af § 18, samt om færdsel med  

 forbudte redskaber på vedtægtsområder og om ordenens  

 overholdelse under fiskeriet.
 Stk. 5. Ved vedtægt kan de i henhold til § 27  

 fastsatte fredningstider udvides, men ikke forskydes eller afkortes og  

 fastsatte mindstemål forhøjes, men ikke nedsættes.
§ 36. Forandring af vedtægterne kan ske i  

 overensstemmelse med reglerne i § 33 og § 34, når mindst  

 halvdelen af de i henhold til § 33, stk. 2, stemmeberettigede  

 fiskere ønsker det.
Indeholder en vedtægt forældede og  

 overflødige eller som følge af forholdenes udvikling  

 åbenbart urimelige bestemmelser, kan ministeren for fødevarer,  

 landbrug og fiskeri bestemme, at vedtægten skal optages til revision.  

 Bestemmelserne i § 33 og § 34 finder da anvendelse.
Stk. 2. Ophævelse af en vedtægt kan ske, når  

 flertallet af de i henhold til de i § 33, stk. 2, stemmeberettigede  

 personer ønsker det.
Begæring om ændring eller  

 ophævelse af en vedtægt kan tidligst fremsættes og  

 bestemmelse om revision i henhold til stk. 1, 2. pkt., tidligst  

 træffes 5 år efter vedtægtens stadfæstelse.
 Stk. 3. Er der oprettet vedtægt for en del af et  

 større vandområde, for hvilket fiskeriet ønskes ordnet  

 ved vedtægt, bortfalder vedtægten for det mindre  

 vandområde, såfremt mindst 2/3 af samtlige stemmeberettigede  

 fiskere ved hele det større vandområde stemmer for  

 vedtægtens ophævelse og der derefter bliver oprettet  

 vedtægt for hele det større vandområde.
 § 37.16) Eksemplarer af de til  

 enhver tid gældende vedtægter skal kunne fås udleveret ved  

 henvendelse til Ministeriet for Fødevarer, Landbrug og Fiskeri.
Kapitel 6 Kontrolbestemmelser § 38.17) Kontrollen med  

 overholdelsen af bestemmelserne i denne lov og de i henhold til denne lov  

 fastsatte regler påhviler den under Ministeriet for Fødevarer,  

 Landbrug og Fiskeri hørende myndighed til varetagelse af  

 fiskerikontrol samt de myndigheder, som ministeren i øvrigt  

 måtte bemyndige hertil.
Stk. 2. Kontrolmyndigheden har, hvis det skønnes  

 nødvendigt, til enhver tid mod behørig legitimation og uden  

 retskendelse adgang til fiskerfartøjer, fisketransportfartøjer,  

 virksomheder og i øvrigt overalt, hvor fisk, alger, krebs- og  

 bløddyr eller dele deraf og partier af sådanne forhandles,  

 opbevares, transporteres, behandles, erhverves, omsættes, modtages,  

 overdrages, importeres, eksporteres m.v.
Adgangen omfatter ligeledes  

 virksomheder, som udgør et tidligere eller senere led i  

 omsætningskæden.
 Stk. 3. Kontrolmyndigheden er herunder berettiget til at  

 foretage undersøgelser og uden erstatning udtage prøver eller  

 lade prøver udtage og foretage kontrolvejning, i det omfang det er  

 nødvendigt for at undersøge deres beskaffenhed.
 Stk. 4. Kontrolmyndigheden er endvidere berettiget til mod  

 behørig legitimation og uden retskendelse at efterse de i stk. 2  

 nævnte fartøjers og virksomheders logbøger,  

 varebeholdninger, forretningbøger, øvrigt regnskabsmateriale,  

 ledsagedokumenter, recepter, analysemateriale, korrespondance og anden  

 dokumentation m.v., herunder også materiale i elektronisk form.
Stk. 5. Fartøjsførerne, virksomhedens indehavere  

 og beskæftigede skal yde den fornødne vejledning og hjælp  

 ved foretagelse af de i stk. 1-4 nævnte eftersyn, og det  

 nævnte materiale skal på begæring udleveres eller indsendes  

 til kontrolmyndigheden.
Fartøjsførere, virksomhedsindehavere  

 eller disses repræsentanter har ret til at overvære  

 udførelsen af eftersynet.
 Stk. 6. Kontrolmyndigheden kan indhente de oplysninger hos  

 skattemyndighederne og andre offentlige myndigheder, der anses for  

 nødvendige for at kontrollere lovens overholdelse, herunder  

 oplysninger om indkomst- og formueforhold, momsafregning m.v.
 Stk. 7. Ministeren for fødevarer, landbrug og fiskeri  

 kan fastsætte nærmere regler om gennemførelsen af  

 kontrolvirksomheden nævnt i stk. 1- 5 samt regler om indretning og  

 drift af fiskerfartøjer, fisketransportfartøjer og  

 virksomheder, hvor det skønnes nødvendigt for kontrollens  

 udøvelse.
Stk. 8. Politiet yder om nødvendigt bistand til  

 kontrollens gennemførelse.
Ministeren for fødevarer, landbrug  

 og fiskeri kan efter aftale med justitsministeren fastsætte  

 nærmere regler herom.
 § 39.18) Kontrolmyndigheden kan  

 meddele påbud og forbud i det omfang og på de områder, hvor  

 det skønnes nødvendigt for kontrollens udøvelse.
§ 40.19) Fisk, alger, krebs- og  

 bløddyr eller dele deraf og partier af sådanne må ikke  

 forhandles, opbevares, transporteres, behandles, erhverves, omsættes,  

 modtages, overdrages, importeres eller eksporteres m.v., 1)	hvis der er fisket i strid med regler om fiskeriets udøvelse,  

 eller 2)	hvis indholdet ikke er i overensstemmelse med regler om fangstens  

 sammensætning, eller 3)	hvis indholdet ikke er registreret, logbogsført eller  

 indberettet af overdrageren i overensstemmelse med  

 fiskerilovgivningen.
 Stk. 2. Ministeren for fødevarer, landbrug og fiskeri  

 kan fastsætte regler om dokumentation m.v. for, at den, der forhandler,  

 opbevarer, transporterer, behandler, erhverver, omsætter, modtager,  

 overdrager, importerer eller eksporterer m.v. fisk, alger, krebs- og  

 bløddyr eller dele deraf og partier af sådanne, opfylder  

 betingelserne i stk. 1.
 Stk. 3. Den, som forhandler, opbevarer, transporterer,  

 behandler, erhverver, omsætter, modtager, overdrager, importerer eller  

 eksporterer m.v. fisk, alger, krebs- og bløddyr eller dele deraf og  

 partier af sådanne, som er omfattet af stk. 1, kan frigøre  

 sig for ansvar ved straks i forbindelse med modtagelsen at foretage  

 anmeldelse til kontrolmyndigheden med angivelse af fangstens omtrentlige  

 størrelse og sammensætning samt afsenderens navn og adresse.
 Stk. 4. Fisk, alger, krebs- og bløddyr eller dele deraf  

 og partier af sådanne, der er anmeldt efter stk. 3, skal opbevares  

 således, at kontrol hermed kan udøves og og må ikke  

 forhandles, transporteres, behandles, erhverves, omsættes, modtages,  

 overdrages, importeres eller eksporteres m.v. uden samtykke fra  

 kontrolmyndigheden.
 Stk. 5. For så vidt der forekommer fisk, alger, krebs-  

 og bløddyr eller dele deraf og partier af sådanne, hvis indhold  

 er i strid med gældende regler, betragtes hele partiet som  

 bestående heraf, medmindre frasortering af den ulovlige del finder sted  

 under kontrolmyndighedens tilsyn eller prøveudtagning foretages for at  

 fastslå den ulovlige dels omfang.
 Stk. 6. Fisk, alger, krebs- og bløddyr eller dele deraf  

 og partier af sådanne, som er omfattet af stk. 1, skal straks  

 efter fangsten genudsættes så vidt muligt i levende tilstand.
 Stk. 7. Ministeren for fødevarer, landbrug og fiskeri  

 kan fastsætte regler om forhandling, opbevaring, transport, behandling,  

 erhvervelse, omsætning, modtagelse, overdragelse, import eller eksport  

 m.v. af fisk, alger, krebs- og bløddyr eller dele deraf og partier af  

 sådanne under fredningstider og fiskestop m.v.
Kapitel 7 Afgivelse af oplysninger og klageadgang § 41. Ministeren for fødevarer, landbrug og  

 fiskeri kan fastsætte regler om følgende:
 1)	Afgivelse af oplysninger om fartøjer, redskaber og  

 øvrigt materiel.
 2)	Afgivelse af oplysninger om fiskeri, fangst, omsætning,  

 oplagring, tilvirkning, opdræt mv. af fisk, krebs- og bløddyr og  

 alger samt produkter tilvirket heraf, herunder fra hvem disse er erhvervet.
 3)	Afgivelse af oplysninger af teknisk, økonomisk og  

 driftsmæssig karakter fra fiskeribedrifter.
 4)	Afgivelse af regnskaber og driftsøkonomiske oplysninger til  

 statistisk brug.
 5)	Registrering af de afgivne oplysninger.
§ 41 a.20) Ministeren for  

 fødevarer, landbrug og fiskeri kan henlægge sine  

 beføjelser efter loven til en institution under ministeriet eller en  

 anden institution.
Ministeren kan i forbindelse hermed fastsætte regler  

 om adgangen til at klage over denne myndigheds afgørelser, herunder  

 om, at klage ikke skal kunne indbringes for anden administrativ myndighed.
Kapitel 8 Straf og påtale m.v.
 § 42.21) Medmindre højere  

 straf er forskyldt efter den øvrige lovgivning, straffes med  

 bøde den, der:
1)	overtræder eller forsøger at overtræde § 2,  

 § 4, stk. 3, § 8, § 9, § 12, stk. 2, § 14,  

 stk. 1 og 5, § 15, § 16, § 17, stk. 1, § 19,  

 § 22, stk. 2, § 23, § 25, § 26, stk. 2 og 3,  

 § 29, § 32, § 38, stk. 5, og § 40, stk. 1, 4 og  

 6, 2)	tilsidesætter eller forsøger at tilsidesætte  

 vilkår knyttet til en tilladelse efter § 4, stk. 5,  

 § 14, stk. 1, § 14, stk. 7 eller § 26,  

 stk. 2, 3)	undlader at efterkomme et påbud eller forbud meddelt i henhold  

 til loven eller de i medfør heraf udfærdigede regler, 4)	overtræder eller forsøger at overtræde  

 påbud eller forbud meddelt i henhold til loven eller de i medfør  

 heraf udfærdigede regler, 5)	afgiver eller forsøger at afgive urigtige eller vildledende  

 oplysninger eller fortier eller forsøger at fortie oplysninger til  

 brug for den i §§ 3, 3 a, 3 b, 4 og 38, omhandlede dokumentation,  

 eller 6)	afgiver eller forsøger at afgive urigtige eller vildledende  

 oplysninger, eller fortier eller forsøger at fortie oplysninger, der  

 afkræves i henhold til §§ 38 og 41.
 Stk. 2. I regler og vedtægter, der udfærdiges i  

 henhold til loven, kan der fastsættes straf af bøde for  

 overtrædelse eller forsøg på overtrædelse af  

 bestemmelserne i reglerne og vedtægterne.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 42 a.22) Ransagning i sager om  

 overtrædelse af bestemmelserne i denne lov eller regler fastsat i  

 medfør af denne lov kan ske i overensstemmelse med retsplejelovens  

 bestemmelser om ransagning i sager, som efter loven kan medføre  

 frihedsstraf.
§ 43. Bøder efter denne lov fordeles af  

 ministeren for fødevarer, landbrug og fiskeri mellem Danske Fiskeres  

 kulturelle Fond, Dansk Fiskeriforenings Hjælpefond og Danmarks  

 Havfiskeriforenings Hjælpefond med henholdsvis 1/2, 1/3 og 1/6 til  

 hver.
Ophæves de nævnte fonde, bestemmes ved kgl. resolution,  

 hvorledes de fondene tillagte bøder skal anvendes.
§ 44.23) Fisk, krebs- og  

 bløddyr samt alger, som er fanget i strid med lovens bestemmelser  

 eller regler fastsat i medfør af loven, eller værdien heraf kan  

 konfiskeres, selv om det ikke med sikkerhed kan godtgøres, at fangsten  

 i det hele hidrører fra ulovligt forhold.
For så vidt de  

 konfiskerede fisk, krebs- eller bløddyr er i levedygtig stand, skal de  

 genudsættes i frit vand af kontrolmyndigheden.
Stk. 2. Findes der ulovligt redskab i vandet eller redskab,  

 som ikke er mærket eller afmærket efter forskrifterne, eller som  

 ikke er røgtet i overensstemmelse med bestemmelserne i § 29,  

 stk. 3, eller som i øvrigt ikke opfylder krav efter loven eller  

 bestemmelser fastsat i medfør af loven, kan redskabet konfiskeres,  

 uanset at det ikke kan oplyses, hvem det tilhører.
Det samme  

 gælder redskaber, der er sat eller forladt på steder, hvor  

 fiskeri med disse redskaber ikke må finde sted, eller på steder,  

 hvor en anden er eneberettiget til fiskeri eller til den  

 pågældende art af fiskeri.
§ 45. Ministeren for fødevarer, landbrug og  

 fiskeri eller den, ministeren bemyndiger hertil, kan i sager om  

 overtrædelser, der straffes efter § 42, i et  

 bødeforelæg tilkendegive den pågældende, at sagen  

 kan afgøres uden retslig forfølgning.
Dette forudsætter  

 dog, at den pågældende erkender sig skyldig i overtrædelsen  

 og erklærer sig rede til inden for en nærmere angiven frist at  

 betale en bøde, hvis størrelse er angivet i  

 bødeforelægget.
På samme måde kan krav om  

 konfiskation, herunder værdikonfiskation, vedtages uden retslig  

 forfølgning.
 Stk. 2. Med hensyn til den i stk. 1 nævnte  

 tilkendegivelse finder bestemmelsen i retsplejeloven om indholdet af  

 anklageskift tilsvarende anvendelse.
 Stk. 3. Betales bøden i rette tid, eller bliver den  

 efter vedtagelsen inddrevet eller afsonet, bortfalder videre  

 forfølgning.
 § 45 a. 24) I sager der behandles  

 administrativt, jf. § 45, stk. 1, finder retsplejelovens  

 § 752, stk. 1, tilsvarende anvendelse.
§ 46.25) Udenlandske skibe, der  

 har været anvendt til fiskeri på dansk fiskeriterritorium under  

 sådanne omstændigheder, at strafansvar er indtrådt efter  

 reglerne i § 42, kan tilbageholdes af de tilsynsførende  

 myndigheder, indtil de forskyldte bødebeløb og sagsomkostninger  

 er betalt eller der er stillet sikkerhed for betalingen.
Sker dette ikke 2  

 måneder efter sagens endelige afgørelse, kan der søges  

 fyldestgørelse i skibet.
Stk. 2. Med hensyn til de nævnte myndigheders  

 iværksættelse af tilbageholdelsen finder de i §§ 824 og 825  

 i lov om rettens pleje fastsatte regler om beslaglæggelse af ting, der  

 findes at burde konfiskeres, tilsvarende anvendelse.
Tilbageholdelsen kan kun  

 ske, såfremt det er påkrævet for at sikre betaling af de  

 nævnte beløb.
Var den, der havde rådighed over skibet  

 under fiskeriet, uberettiget i besiddelse af det, kan tilbageholdelse ikke  

 ske.
 Stk. 3. Fredet fisk eller undermålsfisk skal af  

 Ministeriet for Fødevarer, Landbrug og Fiskeri umiddelbart efter  

 bevaringstagelsen eller beslaglæggelsen udsættes i frit vand, for  

 så vidt fisken er i levedygtig stand.
 § 47. Overtrædelse af bestemmelserne i  

 § 16, § 19, stk. 1, § 22, stk. 2 og § 23 og  

 overtrædelse af regler, der er fastsat i medfør af § 22,  

 stk. 1, og § 24 a, er undergivet privat påtale, medmindre  

 almene hensyn kræver offentlig påtale.
Kapitel 9 Ikrafttrædelses- og overgangsbestemmelser § 48. Loven træder i kraft den 1. juli 1986.
 Stk. 2. Den i henhold til § 1, stk. 4 og 8, i lov  

 nr. 195 af 26. maj 1965 om saltvandsfiskeri med senere ændringer  

 udstedte bekendtgørelse nr. 280 af 22. juni 1979 om det antal  

 redskaber, som må anvendes af ikke-erhvervsfiskere ved fiskeri på  

 dansk fiskeriterritorium, samt den i henhold til §§ 2 a og 32 i samme  

 lov udstedte bekendtgørelse nr. 458 af 6. december 1979 om  

 mærkning af fiskeredskaber, forbliver i kraft indtil den 31. december  

 1986.
 § 49. Samtidig ophæves følgende  

 lovbestemmelser:
 1)	Lov nr. 195 af 26. maj 1965 om saltvandsfiskeri, jf.  

 lovbekendtgørelse nr. 452 af 26. oktober 1985.
2)	Lov nr. 210 af 19. maj 1971 om internationale  

 reguleringsforanstaltninger vedrørende fiskeri og 3)	Lov nr. 570 af 21. december 1972 om forbud mod laksefiskeri i det  

 nordvestlige Atlanterhav.
 Stk. 2. Samtidig ophæves kongeligt åbent brev af  

 4. februar 1587 om forbud mod at fange østers ud for Vestersøen  

 i Riberhus Læn, mandat af 26. februar 1720 om østerstyveris  

 afskaffelse, plakat af 10. juli 1770 angående fredningen af  

 østersfiskeri under Aalborg Stift mellem Schagen og Hirtzholm med  

 videre og bekendtgørelse af 21. december 1860 om østersfiskeri  

 i de danske farvande og om meddelelse af bevillinger til anlæg af  

 kunstige østersbanker ved kongerigets kyster.
§ 50. Nærværende lovs § 18,  

 stk. 1, § 26, § 27 og § 28 træder først i  

 kraft efter ministeren for fødevarer, landbrug og fiskeris  

 nærmere bestemmelse.
Indtil dette tidspunkt forbliver de i § 5,  

 stk. 1-3 og 7, § 9, § 13, § 17, § 18, § 20 og  

 § 21 fastsatte bestemmelser i lov nr. 195 af 26. maj 1965, jf.  

 lovbekendtgørelse nr. 452 af 16. oktober 1985, i kraft.
 Stk. 2. For så vidt angår forhold, hvorom der  

 efter loven skal eller kan fastsættes administrative forskrifter,  

 forbliver administrative forskrifter udstedt i medfør af lov nr. 195  

 af 26. maj 1965, jf. lovbekendtgørelse nr. 452 af 16. oktober 1985, i  

 kraft, indtil de ophæves eller afløses af regler udstedt i  

 medfør af denne lov.
 Stk. 3. Overtrædelse af §§ 5, stk. 1, 2 og 7,  

 9 nr. 9, 13, 17, 18, stk. 1, 20 og 21 i lov nr. 195 af 26. maj 1965, jf.  

 lovbekendtgørelse nr. 452 af 16. oktober 1985, straffes med  

 bøde. §§ 42, stk. 3, 43 og 44 finder anvendelse i sager om  

 straf efter stk. 1 og ved overtrædelse af de administrative  

 forskrifter, der er nævnt i stk. 2.
Stk. 4. De i henhold til tidligere lovgivning om  

 saltvandsfiskeri oprettede vedtægter bort-falder ikke.  

 Overtrædelse heraf straffes med bøde.
Dog bliver de i henhold  

 til denne lov givne almindelige bestemmelser, som ikke kan ændres ved  

 vedtægt, gældende for vedtægtsområderne fra denne  

 lovs ikrafttræden.
 § 51. Loven gælder ikke for  

 Færøerne og Grønland.
___________________ Lov nr. 314 af 3. juni 1998 indeholder følgende  

 ikrafttrædelsesbestemmelse:
 § 2.26) Tidspunktet for lovens  

 eller dele af lovens ikrafttræden fastsættes af ministeren for  

 fødevarer, landbrug og fiskeri.
 Stk.2. Regler, der er udstedt i medfør af de hidtil  

 gældende regler, forbliver i kraft, indtil de afløses af regler  

 udstedt i medfør af denne lov.
 1) § 2, stk. 1 ændret og § 2, stk. 2 indsat ved lov nr.  

 314 af 3. juni 1998.
 2) § 3 ændret ved lov nr. 314 af 3. juni 1998.
 3) § 3 a ændret ved lov nr. 314 af 3. juni 1998.
 4) § 3 b indsat ved lov nr. 314 af 3. juni 1998.
 5) § 4, stk. 1 og 4 ændret ved lov nr. 314 af 3. juni 1998.
 6) § 5 ændret ved lov nr. 314 af 3. juni 1998.
 7) § 6 ændret ved lov nr. 314 af 3. juni 1998.
 8) § 7, stk. 2 indsat og § 7, stk. 3 ændret ved lov nr. 314 af 3.  

 juni 1998.
 9) § 8 ændret ved lov nr. 314 af 3. juni 1998.
 10) § 12 a, stk.1 ændret ved lov nr. 314 af 3. juni 1998.
 11) § 12 b, stk. 3 ændret ved lov nr. 314 af 3. juni 1998.
 12) § 18, stk. 2 ændret ved lov nr. 314 af 3. juni 1998.
 13) § 24 b ændret ved lov nr. 314 af 3. juni 1998.
 14) § 24 c, stk. 4 ændret ved lov nr. 314 af 3. juni 1998.
 15) § 33, stk. 3 ændret ved lov nr. 314 af 3. juni 1998.
 16) § 37 ændret ved lov nr. 314 af 3. juni 1998.
 17) § 38 ændret ved lov nr. 314 af 3. juni 1998.
 18) § 39 ændret ved lov nr. 314 af 3. juni 1998.
 19) § 40 ændret ved lov nr. 314 af 3. juni 1998.
 20) § 41 a indsat ved lov nr. 314 af 3. juni 1998.
 21) § 42 ændret ved lov nr. 314 af 3. juni 1998.
 22) § 42 a indsat ved lov nr. 314 af 3. juni 1998.
 23) § 44 ændret ved lov nr. 314 af 3. juni 1998.
 24) § 45 a indsat ved lov nr. 314 af 3. juni 1998.
 25) § 46, stk. 3 ændret ved lov nr. 314 af 3. juni 1998.
 26) Ikrafttrædelsestidspunktet er, jf. bekendtgørelse nr. 510  

 af 26. juni 1998, fastsat til 1. august 1998, bortset fra de i noterne 1-5, 8  

 og 9 angivne bestemmelser, som træder i kraft den 1. oktober 1998.
