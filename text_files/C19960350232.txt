 Denne At-meddelelse giver vejledning om de foranstaltninger, der skal  

 træffes ved arbejde med asfaltmaterialer for at undgå sundhedsskadelig  

 kontakt med asfaltmaterialer og asfaltrøg.
 De særlige regler om arbejde med asfaltmaterialer findes i bekendtgørelse  

 nr. 1062 af 15. december 1994 om arbejde med asfaltmaterialer.
Område Bekendtgørelsen omfatter visse nærmere angivne arbejdsprocesser med de  

 asfaltmaterialer, der er nævnt i bilag 1 til bekendtgørelsen.
Asfaltmaterialerne er delt op i 4 hovedgrupper: Vejasfalt, støbeasfalt,  

 tagdækning samt broisolering og andet vandtryksisoleringsarbejde med  

 bitumenprodukter.
De enkelte materialer er nævnt under disse punkter i bilag  

 1.
 Hvilke foranstaltninger, der skal træffes, kan være forskellige, alt efter  

 hvilket asfaltmateriale, der arbejdes med ved de enkelte arbejdsprocesser.  

 Det er derfor nødvendigt at have kendskab til den bitumentype og asfalttype,  

 der anvendes ved det pågældende arbejde.
 De danske regler på området skal opfyldes ved arbejde, der udføres i  

 Danmark, uanset om det er udenlandske firmaer, der udfører arbejdet, ligesom  

 reglerne gælder for selvstændige.
Genbrugsanlæg, både stationære og mobile, skal godkendes efter kapitel 6 i  

 bekendtgørelsen om arbejdets udførelse.
Mobile genbrugsanlæg skal bl.a.  

 opfylde bestemmelserne i asfaltbekendtgørelsen.
 Asfaltbekendtgørelsen indeholder 4 bilag, som kort er gennemgået i  

 hovedtræk til sidst i denne meddelelse.
Arbejdspladsvurdering Arbejdsgiveren skal lave en skriftlig vurdering af arbejdsmiljøforholdene  

 ved arbejde omfattet af bekendtgørelsen.
Arbejdspladsvurderingen skal  

 beskrive de foranstaltninger, der foretages for at overholde de særlige  

 regler om arbejde med asfaltmaterialer og arbejdsmiljølovgivningen i øvrigt.  

 Arbejdspladsvurderingen skal foreligge på dansk.
Da vurderingen skal være  

 tilgængelig for de ansatte, kan det være nødvendigt tillige at udarbejde den  

 på et andet sprog.
Vejledning om udarbejdelse kan findes i At-anvisning nr.  

 4.0.0.1 fra august 1994 og At-meddelelse nr. 4.00.1 fra august 1994, begge om  

 arbejdspladsvurderinger.
Substitution I det omfang indholdet i asfaltmaterialerne giver sikkerheds- og  

 sundhedsmæssige problemer, skal dette erstattes med andre mindre farlige  

 materialer.
Substitution kommer på tale, hvis der findes materialer med  

 tilsvarende tekniske egenskaber, som ikke er væsentlig dyrere i anskaffelse  

 eller brug.
Substitution vil særligt kunne komme på tale for så vidt angår  

 tilsætningsstoffer og indholdsstoffer i asfaltmaterialerne.
Derimod kan der i  

 dag ikke kræves substitution af vejasfalt som sådan med fx beton, ligesom  

 tagpapmaterialer ikke kan kræves substitueret med fx kunststoffolier eller  

 tagsten.
Arbejdsgiverbrugsanvisning Arbejdsgiveren skal udarbejde en brugsanvisning for arbejde med  

 asfaltmaterialer, som er omfattet af asfaltbekendtgørelsen efter reglerne i §  

 20 i bekendtgørelsen om stoffer og materialer.
Brugsanvisningen skal være  

 tilgængelig for de ansatte.
 Dette indebærer, at der i brugsanvisningen, ud over oplysninger om de  

 nødvendige forholdsregler ved arbejdets udførelse, bl.a. skal oplyses om  

 stoffets og materialets handelsnavn, bitumentype, evt.  

 produktregistreringsnummer (PR-nr.), de sundhedsfarlige egenskaber ved  

 materialet, anvendelsesbegrænsninger, krav om særlig uddannelse og om  

 anvendelse af personlige værnemidler.
 Ved arbejde med genbrugsmaterialer, der er omfattet af  

 asfaltbekendtgørelsen, skal arbejdsgiveren ikke udarbejde en egentlig  

 brugsanvisning, men en skriftlig instruktion om, hvordan arbejdet skal  

 udføres sikkerheds- og sundhedsmæssigt fuldt forsvarligt.
Temperaturbegrænsninger Ved arbejde med asfaltmaterialer skal temperaturerne være så lave som  

 muligt, og der må ikke arbejdes med asfaltmaterialerne ved en højere  

 temperatur end de temperaturer, der er angivet ud for det enkelte  

 asfaltmateriale og bitumentype i bilag 3 i asfaltbekendtgørelsen.
 Til eksempel må pulverasfalt, som er almindeligt anvendt ved vejbelægning,  

 ikke anvendes ved en højere temperatur end 160 grader.
 Der skal til sikring af, at disse mks. temperaturgrænser ikke overskrides,  

 anvendes termostater på på de tekniske hjælpemidler, der bruges til  

 opvarmning af asfaltmaterialer.
 De ansatte skal have mulighed for at kontrollere anvendelstemperaturen på  

 udlægningsstedet.
Anvendelse af stoffer og materialer, der indeholer organiske  

 opløsningsmidler Der må ikke foretages udsprøjtning og forstøvning med visse klæbemidler,  

 der indeholder organiske opløsningsmidler.
Disse klæbemidler er nævnt i bilag  

 1, punkterne 1.12, 3.2 og 3.5, i asfaltbekendtgørelsen.
I vinterperioden fra 1. oktober til 1. april kan de nævnte arbejdsmetoder  

 dog anvendes til arbejde med disse klæbemidler, hvor hensynet til trafikkens  

 afvikling gør det påkrævet.
Det kan være, hvis trafikale forhold fx i et  

 vejkryds kræver, at arbejdet færdiggøres så hurtigt, at det af tidsmæssige  

 årsager ikke er muligt at anvende klæbemidler uden organiske  

 opløsningsmidler, der har en længere virkningstid i koldt vintervejrlig.
 Hvis der anvendes klæbemidler med organiske opløsningsmidler, skal  

 begrundelsen anføres i arbejdsgiverens skriftlige vurdering af  

 arbejdsmiljøforholdene, og det skal fremgå, at sikkerhedsorganisationen har  

 været inddraget i beslutningen om anvendelsen.
Sundhedsskadelig luftforurening Der skal træffes foranstaltninger i form af fx indkapsling, brug af låg på  

 kogekar, procesventilation, førerkabine og lignende for at forhindre  

 sundhedsskadelig luftforurening i at nå åndedrætszonen.
Arbejdstilsynet anser det for teknisk muligt ved arbejde af længere  

 varighed med maskiner med fast førerplads, at maskinen er forsynet med  

 førerkabine.
Der skal være forsvarlige klimaforhold i førerkabinen, herunder  

 mulighed for at få tilført tilstrækkelig og frisk luft fra det fri uden  

 trækgener.
Anvendelse af åndedrætsværn Hvis det ikke er muligt ved tekniske foranstaltninger at hindre  

 sundhedsskadelig luftforurening i at nå åndedrætszonen, kan åndedrætsværn  

 anvendes som løsning.
 Åndedrætsværn skal altid være til rådighed.
Ved kortvarigt udendørs arbejde, fx reparation af slaghuller, skal  

 åndedrætsværn normalt ikke anvendes.
Der skal dog også i disse tilfælde være  

 åndedrætsværn til rådighed.
 Vurderingen af, om arbejdet er af kortere varighed, skal foretages ved  

 arbejdets påbegyndelse.
Der skal normalt anvendes mindst halvmaske med kombineret A2P2, eller  

 turbomaske med samme filtertype.
Filtermaske må højst anvendes i sammenlagt 3  

 timer om dagen.
Hvis arbejdet forventes at strække sig ud over 3 timer, skal  

 der anvendes turbomaske eller luftforsynet åndedrætsværn fra arbejdets  

 begyndelse.
 At-meddelelsen om åndedrætsværn indeholder nærmere retningslinjer for  

 brugen af åndedrætsværn.
Andre personlige værnemidler Der skal normalt anvendes beskyttelsestøj ved asfaltarbejde, som skal være  

 tætsluttende så hudkontakt undgås.
Beskyttelsestøjet skal være rent ved  

 arbejdstids begyndelse, og der skal være et ekstra sæt af tøjet til rådighed  

 på arbejdsstedet, hvis tøjet bliver gennemvædet med asfalt under arbejdet.
Arbejdsgiveren har pligt til at sørge for den nødvendige rengøring og  

 vedligeholdelse af beskyttelsestøjet, og der kan ikke indgås aftale om, at  

 den ansatte selv påtager sig vask af forurenet beskyttelsestøj.
Det vil ofte  

 være nødvendigt for at fjerne asfaltmaterialerne at lade tøjet gennemgå  

 specialrengøring (rensning og vask).
 Den ansatte skal efterlade beskyttelsestøjet på arbejdsstedet og må ikke  

 medbringe det til eget hjem.
 Hvis hudkontakt ikke kan undgås, skal der anvendes egnede handsker, som  

 tåler temperaturer op til 270 grader C, og egnet fodtøj.
Rengøring Tekniske hjælpemidler, der bliver forurenet med asfaltmateriale skal  

 rengøres jævnligt.
Spredning af materialet skal så vidt muligt undgås.  

 Såfremt der ved rengøring sker højtryksspuling skal personen, der spuler,  

 være iført egnet beskyttelsesdragt og egnet åndedrætsværn.
 Slipmiddel kan ofte med held erstattes med sæbevand.
Uddannelse Arbejdsgiveren skal give de ansatte en grundig instruktion i at udføre  

 arbejdet sikkerheds- og sundhedsmæssigt forsvarligt.
Fra den 1. januar 1996  

 skal de ansatte enten gennemgå en godkendt uddannelse om arbejde med  

 asfaltmaterialer, eller også skal de ansatte instrueres i, hvorledes arbejdet  

 med asfaltmaterialer kan udføres sikkerheds- og sundhedsmæssigt fuldt  

 forsvarligt af en person, der har gennemgået en sådan uddannelse.
Velfærdsforanstaltninger Ansatte, som arbejder med asfaltmaterialer, skal enten have  

 velfærdsforanstaltninger efter reglerne i bekendtgørelsen om skiftende  

 arbejdssteders indretning eller efter reglerne i bekendtgørelse om indretning  

 af byggepladser og lignende arbejdssteder efter lov om arbejdsmiljø.
 Arbejde omfattet af asfaltbekendtgørelsen vil normalt blive betragtet som  

 stærkt tilsmudsende arbejde og som arbejde, hvor det af hensyn til sikkerhed  

 og sundhed er vigtigt at få fjernet asfaltmaterialet fra huden.
 Dette indebærer bl.a., at den ansatte skal have mulighed for at vaske sig  

 i fornødent omfang med både koldt og varmt vand og med særlige rensemidler,  

 at der skal være stillet brusebad til rådighed, og at gangtøj og arbejdstøj  

 skal opbevares adskilt.
 Hvis den ansattes arbejde er tilsmudsende, skal den ansatte altid have  

 adgang til at vaske hænder i forbindelse med spisepauser, rygning og  

 toiletbesøg med koldt og om nødvendigt varmt vand og egnet rensemiddel.
Etablering af velfærdsfaciliteterne Faciliteterne skal findes eller etableres i egnede lokaler, der Den ansatte vil normalt ikke kunne henvises til at benytte  

 velfærdsfaciliteterne i egen bolig, ligesom den ansatte normalt ikke vil  

 kunne henvises til velfærdsfaciliteter på offentlige rastepladser, cafeterier  

 og lignende steder, hvor der er andre end arbejdsgiverens ansatte, der  

 benytter sig af de samme faciliteter.
 Hvis fx spisning og omklædning skal kunne foregå i førerkabinen,  

 nødvendiggør det en særlig indretning af kabinen, så bl.a. de  

 arbejdsmiljømæssige krav til indretningen af velfærdsfaciliteterne er  

 overholdt.
 Normalt vil det betyde, at der skal være et særligt aflukke, adskilt fra  

 førerkabinen, indrettet til dette formål, som endvidere skal kunne opvarmes.
Vejregler Om vejregler henvises til Vejdirektoratets regler i 9.10.05 om vejregler  

 for afmærkning af vejarbejder fra januar 1987. Reglerne er for tiden under  

 revision.
Stenkulstjære og genbrug af stenkulstjære Om anvendelse af stenkulstjære og genbrug af materialer, der indeholder  

 stenkulstjære, henvises til reglerne i bekendtgørelsen om foranstaltninger  

 til forebyggelse af kræftrisikoen ved arbejde med stoffer og materialer.
Jens Andersen Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
Gennemgang af bilagene i asfaltbekendtgørelsen Bilag 1 De asfaltmaterialer, der er nævnt i bilag 1 i asfaltbekendtgørelsen,  

 omfatter de asfalttyper, der kendes i dag.
Arbejdsprocesserne i bilag 1 omfatter arbejde med udlægning og anvendelse  

 af asfaltmaterialer.
Derimod er fx aflæsning og pålæsning af asfaltmaterialer  

 ikke omfattet af asfaltbekendtgørelsen.
 Arbejde på asfaltfabrikker er ikke omfattet af bekendtgørelsen.
Bilag 2 Bilag 2 indeholder eksempler på arbejdsprocesser, hvor der skal anvendes  

 egnet åndedrætsværn, medmindre der er tale om kortvarigt, udendørs arbejde.  

 Bilaget indholder eksempler på arbejdsprocesser, hvor det ikke har været  

 teknisk muligt at forhindre sundhedsskadelig luftforurening i at nå den  

 ansattes åndedrætszone.
 De nævnte eksempler på arbejdsprocesser i bilag 2 udelukker ikke, at der  

 skal anvendes egnet åndedrætsværn ved andre arbejdsprocesser, hvor der er  

 sundhedsfare, som ikke kan imødegås ved tekniske foranstaltninger.
Bilag 3 Bilag 3 indeholder en fortegnelse over maksimale anvendelsestemperaturer i  

 relation til bitumentype.
Punktopdelingen i kolonne 1 i bilag 3 svarer til  

 punktopdelingen i bilag 1, hvor arbejdsprocesserne er nærmere beskrevet.  

 Punktopdelingen i bilag 3, kolonne 1, bør derfor læses i sammenhæng med de  

 tilsvarende punkter i bilag 1.
Eksempel Vejasfalt Pkt. 1.2 i bilag 3: Overfladebehandling Punktet svarer til pkt. 1.2 i bilag 1, hvorunder følgende er oplyst  

 supplerende om arbejdsprocessen: Overfladebehandling (OB) ved udsprøjtning af  

 cutbackbitumen med efterfølgende afdækning med skærver .
 Kolonne 2 i bilag 3 angiver de maksimale temperaturer, som  

 asfaltmaterialerne må anvendes ved, under de i kolonne 1 nævnte  

 arbejdsprocesser.
 Kolonne 3 i bilag 3 angiver de bitumentyper, som i dag indgår i  

 asfaltmaterialet ved de pågældende arbejdsprocesser.
 Statens Vejlaboratorium, Vejdirektoratet, har udarbejdet en vejledning,  

 som angiver nærmere, hvorledes den tekniske bestemmelse af bitumentype kan  

 ske.
Bilag 4 Der skal normalt anvendes egnet åndedrætsværn i de i bilag 2, pkt. 3  

 omtalte situationer, hvis temperaturerne overstiger de i bilag 4 nævnte.
 Hvis de i bilag 4 nævnte asfaltmaterialer ved de arbejdsprocesser, der er  

 nævnt i bilag 1, punkterne 1.4, 1.5, 1.6 og 1.9, på udlægningsstedet ikke  

 overstiger de temperaturer, der er angivet ud for det enkelte materiale i  

 bilag 4, kan arbejdet normalt foregå uden anvendelse af åndedrætsværn, når  

 udlægning af asfaltmaterialer foregår ved brug af maskiner.
