Herved bekendtgøres lov nr. 196 af 8. juni 1966 om Danmarks Statistik med  

 de ændringer, der følger af lov nr. 540 af 17. december 1971 § 1.  Som central myndighed for den danske statistik  

 oprettes Danmarks Statistik, der Stk. 2.  Danmarks Statistik skal i øvrigt efter økonomi-  

 og budgetministerens bestemmelse forestå tilvejebringelsen af statistiske  

 oplysninger til brug for den statslige administration og lovgivningsmagten.
 Stk. 3.  Påtænker en offentlig myndighed eller  

 institution at påbegynde indsamling og bearbejdelse af statistiske  

 oplysninger, skal Danmarks Statistik underrettes herom med henblik på  

 forhandling om samordning.
 Stk. 4.  Fra de offentlige myndigheder og institutioner,  

 som ved lovens ikrafttræden indsamler og bearbejder statistiske oplysninger,  

 skal Danmarks Statistik inden 3 år tilvejebringe oplysning om deres  

 statistiske virksomhed med henblik på eventuel forhandling om samordning.
§ 2.  Danmarks Statistik er en selvstændig institution  

 og ledes af en styrelse, der består af rigsstatistikeren som formand og 6  

 andre medlemmer med indsigt i samfundsforhold, herunder erhvervs- og  

 arbejdsforhold.
De 6 medlemmer beskikkes for højst 4 år ad gangen af økonomi-  

 og budgetministeren.
Styrelsen fastsætter selv sin forretningsorden.
 Stk. 2.  Rigsstatistikeren udnævnes af kongen. Økonomi-  

 og budget ministerens indstilling om udnævnelse afgives efter samråd med  

 styrelsen.
 § 3.  Styrelsen træffer beslutning om Danmarks  

 Statistiks arbejdsplan i overensstemmelse med bestemmelserne i § 1, stk. 1,  

 og fastsætter retningslinier for behandlingen af de i § 1, stk. 3 og 4,  

 nævnte samordningsspørgsmål samt spørgsmål om samordning af offentlig og  

 ikke-offentlig statistik.
 Stk. 2.  Styrelsen træffer beslutning om, i hvilket  

 omfang og på hvilken måde de i §§ 7-12 nævnte oplysninger skal indhentes.  

 Økonomi- og budgetministeren kan dog fastsætte begrænsninger med hensyn til  

 tilvejebringelse af sådanne oplysninger, som det statistiske departement ikke  

 i de ved lovens ikrafttræden gældende love eller administrative bestemmelser  

 havde hjemmel til at kræve afgivet.
Stk. 3.  Forslag til Danmarks Statistiks budget afgives  

 til økonomi- og budgetministeren efter godkendelse af styrelsen.
Styrelsen  

 træffer i øvrigt beslutning i spørgsmål af større økonomisk betydning,  

 herunder fastsættelsen af retningslinier for vederlag for de i § 1, stk. 1,  

 punkt 2, nævnte opgaver for kommuner, organisationer, private virksomheder m.  

 v.
 Stk. 4.  Styrelsen kan nedsætte rådgivende udvalg.
 Stk. 5.  Styrelsen tager i øvrigt stilling til  

 spørgsmål, som forelægges af rigsstatistikeren.
 § 4.  Rigsstatistikeren har den faglige og  

 administrative ledelse af Danmarks Statistik.
 Stk. 2.  Danmarks Statistiks personaleforhold hører  

 under økonomi- og budgetministeren.
 Stk. 3.  De sager inden for Danmarks Statistiks  

 forretningsområde, hvis afgørelse efter lovgivningen hører under økonomi- og  

 budgetministeren, forelægges af rigsstatistikeren direkte for ministeren.
 § 5.  Økonomi- og budgetministeren kan nedsætte et  

 udvalg til formidling af samarbejdet mellem Danmarks Statistik og andre  

 offentlige myndigheder og institutioner. Økonomi- og budgetministeren  

 fastsætter efter samråd med styrelsen udvalgets forretningsorden.
 § 6.  Offentlige myndigheder og institutioner skal  

 inden for rammerne af den af styrelsen fastlagte arbejdsplan efter anmodning  

 fra Danmarks Statistik meddele de oplysninger, de er i besiddelse af.
§ 7.  Tidspunktet for almindelig folketælling  

 fastsættes af økonomi- og budgetministeren efter indstilling fra Danmarks  

 Statistik.
Ved disse tællinger kan Danmarks Statistik forlange de  

 oplysninger, som med hjemmel i lovgivningen om folkeregistre kan kræves  

 afgivet til disse registre, samt oplysning om erhverv, stilling, fag,  

 uddannelse og arbejdssted.
 § 8.  Alle erhvervsdrivende skal efter anmodning fra  

 Danmarks Statistik afgive oplysninger om følgende:
 Stk. 2.  Selskaber, foreninger, institutioner o. lign.,  

 der ikke driver erhvervsvirksomhed, skal efter anmodning fra Danmarks  

 Statistik afgive oplysninger om virksomhedens art og ejerforhold,  

 arealanvendelse, personel, arbejds- og lønforhold, lønudgift,  

 investeringsudgift og om aktiver og passiver og bevægelsen i disse.
 Stk. 3.  Fremsætter en landsomfattende organisation af  

 erhvervsdrivende ønske om, at der inden for det pågældende erhverv  

 tilvejebringes statistiske oplysninger ud over de i stk. 1 angivne, kan  

 økonomi- og budgetministeren efter indstilling fra styrelsen påbyde afgivelse  

 af sådanne oplysninger til Danmarks Statistik.
§ 9.  Ved indførsel fra og udførsel til udlandet samt  

 ved varehandel mellem Grønland, Færøerne og det øvrige Danmark skal  

 varemodtagere og vareafsendere meddele oplysning om de ind- og udførte varers  

 værdi, art og mængde, købsland, oprindelsesland, salgsland, forbrugsland samt  

 transportmåde.
Foretages ind- eller udførslen eller den nævnte varehandel ved  

 andre end de egentlige varemodtagere eller vareafsendere, f. eks. af  

 klarerere eller speditører, skal disse give oplysninger om de egentlige  

 varemodtageres eller vareafsenderes navne og adresser.
 Stk. 2.  De nærmere bestemmelser om afgivelse af de i  

 stk. 1 nævnte oplysninger fastsættes af finansministeren efter indstilling  

 fra styrelsen.
 § 10.  Til brug ved opgørelsen af betalings- og  

 kapitalbalancen over for udlandet skal enhver, der har økonomiske  

 mellemværender med udlandet, efter anmodning afgive oplysninger til Danmarks  

 Statistik om indtægter fra og udgifter til udlandet samt om gæld til og  

 tilgodehavender i udlandet.
 § 11.  Ejere og lejere af boliger og af lokaler, der  

 anvendes til erhverv, skal efter anmodning fra Danmarks Statistik afgive  

 oplysninger for hver enkelt bolig eller virksomhed om husleje, lejerindskud,  

 boligens eller lokalernes beliggenhed, størrelse, indretning og anvendelse  

 samt, for så vidt angår boliger, antallet af beboere.
 Stk. 2.  Ejere og lejere af boliger skal efter anmodning  

 fra Danmarks Statistik afgive de yderligere oplysninger, der er nødvendige  

 ved beregningen af reguleringspristallet.
 § 12.  Til brug for tilvejebringelse af en  

 indtægtsstatistik skal erhvervsdrivende efter anmodning fra Danmarks  

 Statistik afgive oplysninger om omsætning, varekøb, omkostninger og  

 avanceberegning, af- og nedskrivninger, henlæggelser og overførsler,  

 udbytter, renteindtægter og -udgifter samt indtægter og udgifter ved  

 bivirksomhed i øvrigt, betalte eller beregnede skatter og afgifter.
 Stk. 2.  Til belysning af investerings- og  

 kapitalforhold skal erhvervsdrivende endvidere efter anmodning fra Danmarks  

 Statistik afgive oplysninger om aktiver og passiver samt bevægelsen i disse.
 § 12 a.  Med henblik på statistiske opgørelser over  

 tinglysningen af sælgerpantebreve skal enhver, der til tinglysning indleverer  

 et pantebrev, der udgør en del af berigtigelsen af købesummen i forbindelse  

 med omsætning af fast ejendom, forsyne dokumentet med påtegningen  

 »Sælgerpantebrev«.
 Stk. 2.  Pantebreve udstedt til de institutter, der er  

 omfattet af lov om realkreditinstitutter, skal forsynes med påtegning om,  

 hvorvidt pantebrevet vedrører lån mod 1. prioritet (almindelig realkredit)  

 eller lån mod sekundær prioritet (særlig realkredit).
 § 13.  Den, der undlader rettidigt at meddele de  

 oplysninger, der afkræves ham efter §§ 7-12 a, eller forsætligt eller ved  

 grov uagtsomhed afgiver urigtige oplysninger, straffes med bøde.
 Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 Stk. 3.  I sager angående de oplysninger, der omtales i  

 § 9, kan bøde pålægges efter reglerne i toldloven.
 § 14.  Loven træder i kraft den 1. juli 1966.
 Stk. 2.  Følgende lovbestemmelser ophæves:
 Stk. 3.  De bestemmelser, der er fastsat efter  

 toldlovens § 188, stk. 1, bevarer deres gyldighed, indtil de ændres ved  

 bestemmelser i henhold til nærværende lovs § 9, stk. 2.
 § 15.  Loven gælder ikke for Færøerne, men kan ved  

 kgl. anordning sættes i kraft for øerne med de afvigelser, som de særlige  

 færøske forhold tilsiger.
 ØKONOMI- OG BUDGETMINISTERIET, DEN 12.  

 JANUAR 1972.
 Per Hækkerup.
 /Edvard Pedersen.
 Særlig note:
 (* 1) Oversat til engelsk.
