Fremsat den 28. februar 2002 af  

 socialministeren (Henriette Kjær) Forslag til Lov om ændring af lov om social service  

 og lov om aktiv socialpolitik (Tilskud til pasning af egne børn) § 1 I lov om social service, jf. lovbekendtgørelse nr.  

 844 af 24. september 2001, foretages følgende ændringer:
 1. Efter § 26 indsættes:
» Stk. 2. Tilskud efter stk. 1 kan ydes fra det  

 tidspunkt, hvor barnet optages i et dagtilbud, jf. § 7, stk. 1. Der kan  

 maksimalt udbetales 3 tilskud til samme husstand.
Det samlede tilskud pr.  

 husstand kan ikke overstige beløbet for maksimale dagpenge.
 Stk. 3. Hvis kommunen i forbindelse med  

 iværksættelse af hjælpeforanstaltninger efter § 40  

 anser det for nødvendigt, at et barn er optaget i et dagtilbud, kan  

 kommunen beslutte, at forældrene ikke kan få tilskud efter stk.  

 1.
Stk. 4. Kommunen fastsætter størrelsen  

 af tilskuddet efter stk. 1. Tilskuddet fastsættes ens for alle  

 børn inden for samme aldersgruppe.
Tilskuddet kan højst  

 udgøre 85 pct. af den billigste nettoudgift pr. plads i et dagtilbud  

 til samme aldersgruppe i kommunen.
Stk. 5. Tilskuddet til det enkelte barn ydes efter  

 ansøgning og kan ydes for én samlet periode på minimum 8  

 uger og maksimalt 1 år.
Kommunen kan beslutte at fastsætte en  

 længere minimumsperiode og en kortere maksimumsperiode.
Stk. 6. Det er en betingelse for at få  

 tilskud efter stk. 1 1)	at ansøgeren ikke samtidig modtager offentlig  

 overførselsindkomst eller har arbejdsindtægt, og 2)	at ansøgeren har opholdt sig her i landet i 7  

 ud af de sidste 8 år.
Kravet gælder ikke for  

 EU/EØS-borgere, i det omfang de efter EU-retten er berettiget til  

 ydelsen.
Stk. 7. Kommunen oplyser forældrene om  

 retningslinjer for optagelse af børn i dagtilbud efter udløb af  

 tilskudsperioden samt ved afbrydelse af den aftalte tilskudsperiode.  

« 2.
§ 2 I lov om aktiv socialpolitik, jf. lovbekendtgørelse  

 nr. 614 af 26. juni 2001, foretages følgende ændringer:
 1. § 26, stk. 2, affattes  

 således:
 »Stk. 2.
 2.
» 3.
§ 3 Loven træder i kraft den 1. juli 2002.
Bemærkninger til lovforslaget Almindelige bemærkninger 1. Baggrund og formål Regeringen ønsker en ny familiepolitik, som giver  

 børnefamilierne bedre rammer for at kombinere arbejdsliv og familieliv  

 på en fleksibel og hensigtsmæssig måde for den enkelte  

 familie.
Regeringen har allerede fremsat lovforslag om udvidelse af  

 barselorloven for at sikre forældre mulighed for mere tid, omsorg  og  

 nærhed i barnets første år.
I sammenhæng hermed  

 ønsker regeringen at give den enkelte kommune mulighed for en bredere  

 sammensætning af pasningsmulighederne i kommunen og forældrene  

 større frihed til selv at vælge, hvordan de ønsker deres  

 børn passet.
Regeringen vil derfor som led i 100-dages programmet  

 fremsætte et lovforslag, som giver kommunerne frihed til at yde tilskud  

 til pasning af egne børn.
Forslaget er endvidere en del af  

 finanslovsaftalen for 2002.
2. Gældende ret vedrørende tilskud til privat pasning Lov om social service giver efter § 26 kommunerne  

 mulighed for at give et økonomisk tilskud til forældre, med  

 børn i alderen 24 uger og indtil det tidspunkt, hvor børn  

 almindeligvis optages i børnehaveklasse.
Tilskuddet ydes til brug for  

 en privat pasningsordning i stedet for at benytte en plads i et dagtilbud  

 efter § 7, stk. 1, det vil sige i dagpleje, daginstitution eller i en  

 puljeordning.
Det er en forudsætning for at få tilskud efter  

 § 26, den såkaldte frit-valg-ordning, at forældrene  

 indgår aftale med en privat pasningsordning eller privat  

 børnepasser om pasning af barnet, og at tilskuddet fra kommunen fuldt  

 ud anvendes af forældrene til betaling for, at andre end  

 forældrene selv passer barnet.
Tilskuddet kan tidligst udbetales fra  

 det tidspunkt, hvor barnet optages i et dagtilbud.
Barnet skal altså  

 være visiteret til et dagtilbud, for at forældrene i stedet kan  

 vælge et økonomisk tilskud.
Et tilskud efter § 26 kan ikke  

 gives til forældre, der ønsker selv at passe deres  

 børn.
3. Forberedende overvejelser Med henblik på at udarbejde et konkret forslag om  

 tilskud til pasning af egne børn har regeringen bedt en arbejdsgruppe  

 bestående af repræsentanter fra Beskæftigelsesministeriet,  

 Finansministeriet, Flygtninge-, Indvandrer- og Integrationsministeriet,  

 Indenrigs- og Sundhedsministeriet, Socialministeriet samt Økonomi- og  

 Erhvervsministeriet om at opstille og analysere forskellige modeller som  

 baggrund for et lovforslag.
Regeringen har herunder lagt vægt på,  

 at lovforslaget udformes, så det tilgodeser, at kommunerne får  

 mulighed for at yde tilskud til forældre, der ønsker at passe  

 deres egne børn, og samtidig tager hensyn til den kommunale  

 økonomi, arbejdsudbuddet og integrationen af indvandrere.
Arbejdsgruppens analyse har taget udgangspunkt i den  

 eksisterende frit-valg-ordning efter § 26. En væsentlig forskel  

 er, at i den eksisterende ordning gives tilskuddet til forældre, som  

 ønsker andre til at passe børnene, og således at  

 forældrene kan være i arbejde, mens der i den nye ordning kan  

 gives tilskud til forældre, som i en periode prioriterer at være  

 hjemme for selv at passe børnene.
Herved vil ordningen have  

 indvirkning på antallet af personer i arbejdsstyrken.
Tillige  

 påvirkes udbuddet af offentligt støttede pasningstilbud, hvis  

 forældre, som ellers ikke ville efterspørge offentlige  

 dagtilbud, gør brug af ordningen.
Ordningen må forventes at  

 være særlig attraktiv for familier med indvandrerbaggrund, idet  

 denne gruppe er overrepræsenteret blandt personer, som i forvejen har  

 valgt selv at passe børn i hjemmet.
 Arbejdsgruppens generelle overvejelser har især  

 drejet sig om følgende forhold:
1)	Integration på arbejdsmarkedet samt i skolen
  

 Tilskud til pasning af egne børn kan medvirke til at svække  

 integrationen af indvandrer- og flygtningegruppen og lavindkomstgrupper  

 på arbejdsmarkedet generelt.
Ordningen vil således udgøre  

 et alternativ til arbejdsindkomst og offentlig overførselsindkomst,  

 hvor modtageren står til rådighed for arbejdsmarkedet.  

 Udenlandske børn, der passes hjemme, kan risikere problemer ved  

 skolestart på grund af svagt kendskab til det danske sprog og dansk  

 kultur.
For at undgå, at der opstår problemer i forhold til  

 regeringens integrationspolitik, foreslås det derfor, at der  

 sættes en maksimal varighed for tilskud pr. barn på 1 år  

 samt opholdskrav.
2)	Arbejdsudbud
  

 Der kan være en betydelig negativ arbejdsstyrkeeffekt forbundet med  

 ordningen.
Dette gør det sværere at nå regeringens  

 målsætning om, at arbejdsudbuddet skal øges med ca. 65.000  

 personer inden 2010. Den negative arbejdsstyrkeeffekt medfører et  

 skattetab som følge af mindre beskæftigelse og produktion i  

 samfundet.
Virkningerne på arbejdsudbud og produktion vil formentlig  

 kun i mindre grad påvirke kommunernes beslutning om at tilbyde  

 ordningen, idet de kun bærer en mindre del af den  

 samfundsøkonomiske omkostning.
Derfor foreslås en maksimal  

 varighed pr. tilskud på 1 år.
 3)	Den kommunale økonomi
  

 Kommunernes incitamenter til at indføre ordningen vil på den  

 økonomiske side afhænge af, i hvor høj grad besparelserne  

 på dagtilbudsområdet for den enkelte kommune opvejer  

 omkostningerne i form af direkte tilskud, tab af skatteindtægter og  

 udgifter i form af tilskud til forældre, der i dag selv passer deres  

 børn.
 Balancen mellem hensynet til familiernes muligheder for  

 selv at passe deres børn og hensynet til at begrænse de negative  

 effekter på arbejdsudbud, ligestilling, integration og kommunernes  

 økonomi taler for at begrænse ordningen i forhold til  

 tilskuddets størrelse, varighed og børnealdersgruppe omfattet  

 af ordningen og inden for disse rammer give kommunerne betydelig frihed til  

 at tilpasse ordningen til de kommunale forhold.
4. Hovedpunkter i lovforslaget Med lovforslaget foreslås et nyt tilskud til privat  

 pasning, som på mange punkter er parallelt til den eksisterende ordning  

 efter § 26, men også adskiller sig fra denne på  

 væsentlige punkter.
Regeringen har fundet det afgørende at  

 fremsætte et forslag, der er afbalanceret mellem hensynet til  

 forældrenes prioriteringer og hensynet til både den kommunale  

 økonomi, samfundsøkonomien og integrationen.
Der er derfor dels  

 foreslået nogle ydre rammer for ordningen og dels foreslået  

 mulighed for, at kommunerne kan tilpasse ordningen til de lokale forhold.
Det  

 foreslås således, at beslutningen om at benytte muligheden for at  

 yde tilskud til at passe egne børn ligger hos den enkelte kommune.
Forældrenes status Forslaget har som forudsætning, at det ikke skal  

 være muligt at få tilskud til pasning af egne børn og  

 samtidig modtage en offentlig forsørgelsesydelse, herunder SU, eller  

 have arbejdsindkomst.
Det må forudsættes, at den forælder,  

 der ønsker at passe eget barn, netop har valgt dette som alternativ  

 til tilknytning til arbejdsmarkedet og uddannelse.
Tilskudsmodtageren har  

 herved valgt ikke at udnytte sine arbejdsmuligheder, og vil derfor ikke  

 være berettiget til kontanthjælp efter lov om aktiv  

 socialpolitik.
Der fremsættes derfor forslag til  

 konsekvensændring i lov om aktiv socialpolitik.
Der henvises til de  

 enkelte bemærkninger til § 2, nr. 1-3.
 Da det forudsættes, at en person ikke samtidig kan  

 modtage tilskud til pasning af egne børn og have arbejdsindkomst  

 herunder indkomst ved selvstændig erhvervsvirksomhed, kan  

 tilskudsmodtageren heller ikke ansættes af andre til at passe deres  

 børn efter § 26. Ønsker en person at kombinere pasning af  

 egne og andres børn og modtage betaling herfor, kan det ske efter  

 bestemmelsen i servicelovens § 10, stk. 2. Denne bestemmelse giver  

 kommunen mulighed for at beslutte, at en dagplejers egne børn under 3  

 år kan indgå i det antal børn, dagplejeren modtager  

 betaling for.
Det foreslås endvidere, at personer, som ikke har  

 opholdt sig i landet i 7 ud af de sidste 8 år, ikke kan opnå  

 tilskud til pasning af egne børn.
Reglen svarer til de  

 foreslåede nye regler for tildeling af forsørgelsesydelse  

 ifølge regeringens udspil »En ny udlændingepolitik«.
Reglen foreslås dog her  

 udvidet til at omfatte alle personer i Danmark, og ikke kun personer, der  

 kommer til landet efter 1. juli 2002. Begrundelsen for at have en regel om 7  

 års ophold er dels et generelt integrationshensyn i forhold til  

 især indvandrerfamilier   herunder både nytilkomne og personer,  

 der allerede er kommet til landet   og dels sammenhængen til udspillet  

»En ny  

 udlændingepolitik «, idet det alternativt vil være muligt at opnå en  

 højere ydelse ved at passe egne børn end svarende til de  

 foreslåede introduktionssatser for kontanthjælp.
Et tilskud efter den foreslåede bestemmelse vil  

 være en ydelse, der er omfattet af EU-retten.
Personer, der har  

 rettigheder i forhold til EU-retten, det vil sige forordning 1408/71 og  

 1612/68, vil også være berettiget til tilskud efter den  

 foreslåede ordning.
Det betyder, at kravet om 7 års ophold i  

 landet fraviges for så vidt angår personer, herunder  

 EØS-borgere, der er omfattet af forordning 1408/71 eller 1612/68.
Personkredsen i forordning 1408/71 er vandrende  

 arbejdstagere, selvstændige erhvervsdrivende, i begrænset omfang  

 studerende samt personkredsens familiemedlemmer.
Personkredsen i 1612/68 er  

 vandrende arbejdstagere og deres familiemedlemmer.
Tilskud efter § 26 a vil være A-indkomst for  

 den forælder, der modtager tilskuddet.
Da der ikke er tale om  

 arbejdsindkomst, beregnes der ikke arbejdsmarkedsbidrag af tilskuddet.
Aldersgruppen Det foreslås, at tilskuddet kan gives fra barnet er  

 24 uger og længst  til det tidspunkt, hvor barnet almindeligvis optages  

 i børnehaveklasse, samt at kommunen kan beslutte kun at give tilskud  

 til en bestemt del af aldersgruppen.
Dette svarer til den gældende  

 frit-valg-ordning.
Tilskuddets størrelse Det foreslås, at tilskuddet pr. barn maksimalt kan  

 fastsættes til 85 pct. af den billigste nettoudgift pr. plads i et  

 dagtilbud til samme aldersgruppe i kommunen.
Tilskuddet fastsættes  

 på grundlag af den gennemsnitlige  bruttodriftsudgift pr. plads med  

 fradrag af den fastsatte forældrebetaling.
Samtidig foreslås det,  

 at den enkelte kommune kan fastsætte et lavere tilskud pr. barn,  

 hvilket er parallelt til den eksisterende frit-valg-ordning.
Det maksimale  

 tilskud medvirker til at begrænse udgifterne til ordningen, og  

 kommunens mulighed for at fastsætte et lavere tilskud gør, at  

 kommunen kan tilpasse tilskuddets størrelse til de lokale forhold.
Det foreslås, at der maksimalt kan gives tilskud til  

 3 børn pr. husstand svarende til den eksisterende ordning.
Det  

 foreslås endvidere, at det samlede tilskud pr. husstand ikke kan  

 overstige satsen for de maksimale dagpenge.
Det er således  

 væsentligt, at tilskuddet ikke skaber uhensigtsmæssige  

 økonomiske incitamenter til at vælge en ydelse sidestillet med  

 en offentlig forsørgelsesydelse frem for  

 arbejdsmarkedstilknytning.
Start, varighed og ophør af tilskud Det foreslås, at tilskuddet tidligst kan udbetales  

 fra det tidspunkt, hvorfra barnet optages i et dagtilbud i kommunen.
Dette er  

 parallelt til den eksisterende frit-valg-ordning og sikrer en  

 sammenhæng med optagelsesreglerne for plads i offentlige dagtilbud.  

 Forældrene kan således ikke ved at vælge et tilskud til  

 selv at passe børn springe en eventuel venteliste over og herved  

 bevirke en forøgelse af den kommunale økonomiske ramme til  

 dagtilbudsområdet.
Samtidig foreslås det, at tilskuddet til det enkelte  

 barn som minimum kan ydes for 8 uger og maksimalt kan ydes i 1 år.
Det  

 foreslås, at den enkelte kommune kan fastsætte en længere  

 minimumsgrænse end 8 uger og en kortere maksimumsgrænse end 1  

 år for varigheden af tilskud pr. barn.
Det forudsættes, at tilskuddet til det enkelte barn  

 kun kan bevilges for én samlet periode.
Perioden kan således  

 ikke opdeles i flere mindre perioder.
Hvis tilskudsmodtageren flytter til en  

 anden kommune, bortfalder tilskuddet, medmindre tilflytningskommunen benytter  

 ordningen, og barnet ville kunne få en plads i et dagtilbud i  

 tilflytningskommunen fra tilflytningsdatoen.
Det forudsætter  

 således, at forældrene søger den nye kommune om tildeling  

 af tilskud for restperioden, og at det ydes som en sammenhængende  

 periode.
Tilskuddet ydes efter tilflytningskommunens retningslinjer.
Varighedsbegrænsningen kan gøre ordningen  

 mindre fordelagtig for børnefamilierne, men vurderes at have betydning  

 for at begrænse den negative arbejdsstyrkeeffekt og det heraf afledte  

 skatteprovenutab, idet der ikke gennem denne ordning kan skabes meget lange  

 forløb uden for arbejdsmarkedet.
Varighedsbegrænsningen  

 medvirker endvidere til at fastholde integrationen af svage grupper på  

 arbejdsmarkedet, hvilket er en afgørende forudsætning for at  

 indfri de samfundsøkonomiske målsætninger på  

 mellemlangt sigt.
Servicelovens almindelige regler for optagelse i dagtilbud  

 finder anvendelse, når barnet ønskes optaget i et dagtilbud  

 efter tilskudsperioden.
Da det barn, der ydes tilskud til, allerede har  

 fået tilbudt en plads i et dagtilbud, kan forældrene få en  

 dagtilbudsplads til barnet fra det tidspunkt, hvor tilskudsperioden  

 udløber.
Hvis forældrene ønsker at afbryde den bevilgede  

 tilskudsperiode, har de mulighed for at søge en dagtilbudsplads efter  

 de almindelige optagelsesregler.
Det vil i disse tilfælde afhænge  

 af, om kommunen har pasningsgaranti efter servicelovens § 15 a, hvor  

 hurtigt kommunen er forpligtet til at sørge for en plads.
Kommunen kan  

 standse udbetalingen af tilskud, hvis forældrene på et tidspunkt  

 ikke længere opfylder betingelserne for at modtage tilskud.
Dette vil  

 fx være tilfældet, hvis tilskudsmodtageren får offentlig  

 overførselsindkomst eller arbejdsindkomst.
 Kommunen orienterer i forbindelse med godkendelse af et  

 tilskud til pasning af egne børn forældrene om de  

 retningslinjer, kommunen har fastsat for tildeling af plads ved ophør  

 af tilskud, herunder om varsler fra forældrenes side i denne  

 forbindelse.
Særlige hensyn til barnet Det foreslås  ligesom i den eksisterende  

 frit-valg-ordning, at kommunen kan give afslag på ansøgning om  

 tilskud til pasning af eget barn, når hensynet til barnet taler for, at  

 barnet skal optages i dagtilbud.
Kommunen kan efter bestemmelsen i lovens § 40, stk.  

 1, træffe beslutning om foranstaltninger efter § 40, stk. 2,  

 når det må anses for at være af væsentlig betydning  

 af hensyn til barnet særlige behov for støtte.
En foranstaltning  

 efter § 40, stk. 2, kan fx være en beslutning om, at barnet skal  

 optages i et dagtilbud.
Afgørelsen kan begrundes i  

 familiemæssige forhold og i hensyn til det enkelte barns  

 udviklingsbehov, herunder behov for at udvikle færdigheder i at  

 være sammen med andre børn samt udvikling af sproglige  

 færdigheder.
 Hvis der træffes beslutning om, at barnet skal i  

 dagtilbud, afgøres betalingsspørgsmålet, herunder om  

 mulighederne for hel eller delvis økonomisk eller  

 socialpædagogisk friplads, efter de almindelige bestemmelser.
Generelle forhold Ligesom kommunen kan træffe beslutning om at  

 indføre ordningen og fastlægge de nærmere retningslinjer  

 for brug af ordningen, kan kommunen også beslutte at ændre eller  

 ophæve ordningen igen fra et givet tidspunkt.
Hvis kommunen beslutter  

 at ophøre med ordningen, vil forældre, som allerede har  

 fået bevilget tilskud, fortsat kunne få tilskud efter de  

 retningslinjer, som har ligget til grund for tilsagnet om tilskud.
Dette er  

 parallelt til den gældende frit-valg-ordning.
Der foreslås ikke særlige tilsynsregler i  

 forhold til ordningen.
Kommunens tilsyn følger alene af bestemmelsen i  

 lovens § 6, hvorefter kommunen har en generel forpligtelse til at  

 føre tilsyn med de forhold, hvorunder børn i kommunen  

 lever.
Kommunens afgørelse om godkendelse af tilskud efter  

 § 26 a kan indbringes for det sociale nævn, jf. § 60 i lov om  

 retssikkerhed og administration på det sociale område.
Klager  

 over kommunens generelle fastsættelse af tilskuddets størrelse  

 samt andre kommunalt fastsatte retningslinjer for ordningen, kan alene  

 indbringes for kommunen, idet der er tale om fastlæggelse af kommunens  

 generelle serviceniveau.
Økonomiske konsekvenser for det offentlige Det er med forslaget om tilskud til pasning af egne  

 børn ikke tilsigtet at forøge kommunernes udgifter.
Kommunerne  

 forudsættes kun at tilbyde ordningen, såfremt den samlede  

 økonomi i ordningen vurderes at være hensigtsmæssig, dvs.  

 hvis besparelser på dagtilbudsområdet kan opveje omkostningerne i  

 form af direkte tilskud, tab af skatteindtægter og udgifter i form af  

 tilskud til forældre, der i dag selv passer deres børn.
 Da ordningen er frivillig for kommunerne at  

 indføre, og der i ordningens rammer gives betydelig frihed til at  

 tilpasse ordningen til lokale forhold, vil ordningen ikke være omfattet  

 af DUT-kompensation.
De samfundsøkonomiske konsekvenser er betinget af  

 den udbredelse, ordningen forventes at få i kommunerne samt  

 forældrenes ønske om at benytte ordningen.
Såfremt  

samtlige kommuner vælger at tilbyde en ordning med tilskud til  

 pasning af egne børn skønnes det med betydeligt usikkerhed, at  

 ca. 5.000 helårspersoner på sigt vil benytte ordningen til  

 pasning af ca. 9.500 børn, og at kommunerne nedjusterer antallet af  

 dagtilbudspladser i overensstemmelse med den heraf følgende mindre  

 efterspørgsel efter dagtilbud.
Arbejdsstyrken anslås på  

 sigt at blive reduceret med ca. 3.000 helårspersoner.
 Forslaget skønnes at have helt minimale  

 samfundsøkonomiske konsekvenser i 2002. I 2003 skønnes  

 forslaget at kunne indebære en forringelse af de offentlige finanser  

 på 325 mill. kr., i 2004 på 500 mill. kr. og i 2005 på 650  

 mill. kr. (2002 pris- og lønniveau). Forringelsen af de offentlige  

 finanser vedrører hovedsageligt tab af skatteindtægter.
 De økonomiske konsekvenser af lovforslaget skal  

 forhandles med de kommunale parter.
Administrative konsekvenser for det offentlige Lovforslaget skønnes alene at medføre mindre  

 administrative opgaver for kommunerne i forbindelse med kommunens behandling  

 af ansøgninger og udbetaling af tilskud.
De administrative  

 omkostninger som følge heraf skønnes at være helt  

 minimale, da de anførte opgaver ligger i forlængelse af en  

 allerede eksisterende ordning.
Økonomiske og administrative konsekvenser for erhvervslivet Der vil ikke være direkte konsekvenser for  

 erhvervslivet, dog kan begrænsningen af arbejdskraftudbuddet som  

 følge af ordningen, afhængigt af i hvilket omfang kommunerne  

 vælger at benytte ordningen, være en ulempe for erhvervslivet,  

 idet det kan øge de aktuelle problemer med at få  

 tilstrækkeligt med kvalificeret arbejdskraft.
Ligestillingsmæssige konsekvenser Forslaget giver mænd og kvinder lige ret til at  

 benytte ordningen.
Ligesom barsels- og børnepasningsorlov helt  

 overvejende benyttes af kvinder, må det forventes, at tilskud til  

 pasning af egne børn også helt overvejende vil blive benyttet af  

 kvinder.
Forslaget forventes derfor i praksis at have visse negative  

 virkninger ligestillingsmæssigt.
Fx kan forslaget medvirke til at  

 mindske etniske minoritetskvinders i forvejen svage tilknytning til  

 arbejdsmarkedet.
Miljømæssige konsekvenser Forslaget forventes ikke at have miljømæssige  

 konsekvenser.
Forholdet til EU-retten Et tilskud efter den foreslåede bestemmelse vil  

 være en ydelse, der er omfattet af EU-retten.
Personer, der har  

 rettigheder efter forordning 1408/71 og 1512/68, vil også være  

 berettiget til tilskud efter den foreslåede ordning.
Høring Lovforslaget er samtidig med fremsættelsen sendt til  

 høring i Kommunernes Landsforening, Amtsrådsforeningen,  

 Frederiksberg Kommune, Københavns Kommune, Børne- og  

 Kulturchefforeningen, Socialchefforeningen, BUPL, Børnerådet,  

 DLO, FOA, FOLA, LFS, PMF, SL.
 Lovforslaget er endvidere sendt i testpanel til vurdering  

 af de administrative konsekvenser af lovforslaget for erhvervslivet.
Vurdering af konsekvenser af lovforslag Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat,  

 kommuner og amtskommuner Ingen 2003: 325 mill. kr.
 2004: 500 mill. kr.
 2005: 650 mill. kr.
Administrative konsekvenser for stat,  

 kommuner og amtskommuner Ingen Der forventes helt minimale merudgifter til  

 administration Økonomiske konsekvenser for  

 erhvervslivet Ingen Konsekvenser ved reduceret arbejdskraftudbud Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Der henvises til afsnittet om  

 EU-retten Bemærkninger til lovforslagets enkelte  

 bestemmelser Til § 1 Til nr. 1 Der foreslås indsat en ny bestemmelse som  

 servicelovens § 26 a, der giver kommunerne frihed til at tilbyde  

 forældre et økonomisk tilskud til pasning af egne  

 børn.
Til stk. 1: Tilskud kan gives til forældre med  

 børn i alderen 24 uger og indtil det tidspunkt, hvor børn  

 almindeligvis optages i børnehaveklasse.
Tilskuddet kan gives til  

 forældre, der ønsker selv at passe deres børn i stedet  

 for at benytte en af de pasningsmuligheder, kommunen i øvrigt  

 tilbyder.
Det forudsættes derfor, at forældre, der modtager et  

 økonomisk tilskud til pasning af egne børn, ikke samtidigt kan  

 have barnet i et dagtilbud efter § 7, stk. 1. Dette forhindrer ikke, at  

 søskende til det barn, der gives tilskud til, kan optages eller  

 fortsat er optaget i dagtilbud efter de gældende regler.
Børn,  

 der passes af forældrene efter bestemmelsen i stk. 1, er ikke omfattet  

 af bestemmelserne om forældrebetaling for ophold i dagtilbud og  

 indgår ikke i grundlaget for eventuel beregning af  

 søskenderabat.
Det foreslås, at kommunen kan beslutte, at  

 tilskuddet alene gives til en bestemt del af aldersgruppen.
Kommunen kan  

 dermed tilpasse ordningen til de lokale forhold.
Til stk. 2: Det foreslås, at tilskuddet tidligst kan  

 ydes fra det tidspunkt, hvorfra kommunen kan tilbyde forældrene en  

 plads til barnet i et dagtilbud efter  § 7, stk. 1. Forældrene  

 får således tidligst adgang til tilskuddet fra samme tidspunkt,  

 som barnet ville kunne  benytte en plads i et dagtilbud.
Forældrene kan  

 således  ikke ved at vælge tilskuddet i stedet for at benytte en  

 dagtilbudsplads presse de kommunale udgifter til dagpasning i vejret.
 Hvis barnet, der søges tilskud til, allerede er i  

 et dagtilbud, kan tilskud først komme til udbetaling fra det  

 tidspunkt, hvorfra barnet er udmeldt af dagtilbuddet.
Efter forslaget kan der højst udbetales 3 tilskud  

 til samme husstand.
Samtidig foreslås det, at det samlede tilskud pr.  

 husstand ikke kan overstige dagpengemaksimum.
Tilskuddet beskattes som  

 A-indkomst for tilskudsmodtageren.
Der indeholdes ikke arbejdsmarkedsbidrag,  

 da der ikke er tale om en arbejdsindtægt.
 Til stk. 3: Det foreslås, at kommunen kan beslutte,  

 at forældrene ikke kan få tilskud efter stk. 1, hvis hensynet til  

 barnet taler for, at barnet skal optages i et dagtilbud, jf. bestemmelserne i  

 § 40, stk. 2, nr. 1.
Afgørelse om foranstaltninger efter § 40, stk.  

 2, nr. 1, kan træffes, når det må anses for at være  

 af væsentlig betydning af hensyn til et barns særlige behov for  

 støtte.
En afgørelse efter stk. 3 om, at et barn skal optages i  

 et dagtilbud, forudsætter, at der ligger en sædvanlig vurdering  

 af barnets behov for støtte efter § 40, stk. 2, nr. 1, til  

 grund.
Til stk. 4: Det foreslås, at den enkelte kommune  

 træffer beslutning om tilskuddets størrelse.
Maksimumtilskuddet  

 pr. barn fastsættes ens for alle børn inden for samme  

 aldersgruppe.
Kommunen kan beslutte at fastsætte tilskuddet lavere end  

 maksimumtilskuddet.
 Der fastsættes efter forslaget en overgrænse  

 for kommunens tilskud pr. barn, således at tilskuddet pr. barn  

 højst kan svare til 85 pct. af den billigste nettodriftsudgift pr.  

 plads i et dagtilbud til samme aldersgruppe i kommunen.
Til stk. 5: Af hensyn til kommunernes administration af  

 ordningen foreslås det, at der ikke kan ydes tilskud for en kortere  

 periode end 8 uger, samt at kommunen kun kan yde tilskud til det enkelte barn  

 for én samlet periode.
Desuden foreslås, at tilskud til det  

 enkelte barn højst kan udbetales i et år af hensyn til  

 forslagets negative arbejdsstyrkeeffekt og integrationshensyn.
Efter  

 forslaget får den enkelte kommune mulighed for at fastsætte en  

 længere minimumsperiode end 8 uger og en kortere maksimumsperiode end 1  

 år.
Til nr. 6: Formålet med ordningen er at  

 understøtte familiens mulighed for at prioritere familielivet og  

 samværet med egne børn.
Det foreslås derfor, at den  

 forælder, der vælger at modtage tilskud efter stk. 1, ikke  

 samtidig kan modtage offentlige overførselsindkomster eller have  

 arbejdsindkomst ved siden af tilskuddet.
For at modvirke svækkelse af integrationen af  

 udlændinge og lavindkomstgrupper generelt på arbejdsmarkedet samt  

 integration af udenlandske børn i det danske samfund foreslås  

 det at gøre tilskud efter stk. 1 betinget af, at ansøgeren har  

 opholdt sig her i landet i 7 ud af de sidste 8 år.
Denne bestemmelse  

 gælder også for børn af danske forældre, som i en  

 årrække har opholdt sig uden for Danmark.
Til stk. 7: Forældre, der for en periode  

 vælger et tilskud til at passe egne børn, kan ved udløb  

 af tilskudsperioden få en plads til barnet i et dagtilbud efter de  

 almindelige optagelsesregler, jf. §§ 12 og 15 a.
Kommunen  

 fastsætter inden for de generelle regler om optagelse af børn i  

 dagtilbud retningslinjer for optagelse af barnet i et dagtilbud efter  

 udløb af tilskudsperioden, herunder om varsler fra forældrenes  

 side, hvis forældrene afbryder tilskudsperioden eller flytter til en  

 anden kommune.
Forældrene orienteres om disse retningslinier i  

 forbindelse med tildeling af tilskud.
Kommunen kan ændre sin beslutning  

 om rammerne for tilskudsordningen.
Hvis kommunen træffer beslutning om  

 ændring af rammerne for tilskud, gælder de ændrede rammer  

 kun for nye tilskudsansøgere.
Til nr. 2 Det foreslås, at tilskud efter stk. 1 afholdes  

 endeligt af kommunen.
Til § 2 Til nr. 1 Efter § 26 i lov om aktiv socialpolitik beregnes der  

 ikke hjælp til en ægtefælle, der modtager en offentlig  

 forsørgelsesydelse, når den anden ægtefælle modtager  

 kontanthjælp.
Hvis fx ægtefællen modtager SU, der er lavere  

 end kontanthjælpen, suppleres der ikke op til  

 kontanthjælpsniveauet.
Hvis ægtefællen derimod modtager  

 pension efter lov om social pension, der er højere end  

 kontanthjælpsniveauet, fradrages det beløb, pensionen overstiger  

 den kontanthjælp, der ville kunne udmåles til  

 ægtefællen i ansøgerens kontanthjælp.
En forælder, der modtager kontanthjælp eller  

 aktiveringstilbud, kan ikke samtidig modtage tilskuddet til pasning af egne  

 børn.
Forælderen, der modtager tilskuddet, fravælger  

 således retten til kontanthjælp og aktivering, men vil ved  

 afslutningen af pasningsperioden igen skulle stå til rådighed for  

 at kunne modtage hjælpen.
 Det foreslås derfor i § 26, stk. 2, at  

 tilskuddet til pasning af egne børn sidestilles med en offentlig  

 forsørgelsesydelse.
 Hvis ægtefællen modtager kontanthjælp  

 m.v., fradrages tilskuddet til børnepasning i kontanthjælpen,  

 hvis denne overstiger den kontanthjælp, som den anden ville have  

 været berettiget til, hvis pågældende ikke havde fået  

 tilskud til at passe sine børn.
 Hvis tilskuddet er lavere end kontanthjælpen,  

 suppleres tilskuddet ikke op til kontanthjælpsniveauet.
Til nr. 2 Det foreslås. at tilskuddet til pasning af egne  

 børn i relation til kontanthjælp ligestilles med en offentlig  

 forsørgelsesydelse, hvorfor en kontanthjælpsmodtager ikke kan  

 modtage det særlige tillæg, som ydes til denne efter § 26,  

 stk. 3, når den anden ægtefælle har valgt ikke at udnytte  

 sine arbejdsmuligheder.
Til nr. 3 Efter § 33 holdes en række offentlige ydelser  

 uden for kontanthjælpsberegningen.
Da tilskuddet til pasning af egne  

 børn sidestilles med en offentlig forsørgelsesydelse i relation  

 til kontanthjælp, præciseres det, at undtagelsesbestemmelsen i  

 § 33, stk. 1, nr. 5, om børns indtægter m.v. ikke  

 finder anvendelse, dvs. at tilskuddet fradrages i den anden  

 ægtefælles kontanthjælp.
Til § 3 Det foreslås, at loven træder i kraft den 1.  

 juli 2002 samtidig med de forventede ændringer som følge af  

 regeringens udspil om Bilag 1 Lovforslaget sammenholdt med gældende  

 lov Gældende formulering Lovforslaget § 1 I lov om social  

 service, jf. lovbekendtgørelse nr. 844 af 24. september 2001,  

 foretages følgende ændringer:
 1.
 Stk. 2. Tilskud efter stk.  

 1 kan ydes fra det tidspunkt, hvor barnet optages i et dagtilbud, jf.  

 § 7, stk. 1. Der kan maksimalt udbetales 3 tilskud til samme husstand.  

 Det samlede tilskud pr. husstand kan ikke overstige beløbet for  

 maksimale dagpenge.
 Stk. 3. Hvis kommunen i  

 forbindelse med iværksættelse af hjælpeforanstaltninger  

 efter § 40 anser det for nødvendigt, at et barn er optaget i et  

 dagtilbud, kan kommunen beslutte, at forældrene ikke kan få  

 tilskud efter stk. 1.
 Stk. 4. Kommunen  

 fastsætter størrelsen af tilskuddet efter stk. 1. Tilskuddet  

 fastsættes ens for alle børn inden for samme aldersgruppe.  

 Tilskuddet kan højst udgøre 85 pct. af den billigste  

 nettoudgift pr. plads i et dagtilbud til samme aldersgruppe i kommunen.
Stk. 5. Tilskuddet til det  

 enkelte barn ydes efter ansøgning og kan ydes for én samlet  

 periode på minimum 8 uger og maksimalt 1 år.
Kommunen kan  

 beslutte at fastsætte en længere minimumsperiode og en kortere  

 maksimumsperiode.
Stk. 6. Det er en  

 betingelse for at få tilskud efter stk. 1 1)	at ansøgeren ikke samtidig modtager offentlig  

 overførselsindkomst eller har arbejdsindtægt, og 2)	at ansøgeren har opholdt sig her i landet i 7  

 ud af de sidste 8 år.
Kravet gælder ikke for  

 EU/EØS-borgere, i det omfang de efter EU-retten er berettiget til  

 ydelsen.
Stk. 7. Kommunen oplyser  

 forældrene om retningslinjer for optagelse af børn i dagtilbud  

 efter udløb af tilskudsperioden samt ved afbrydelse af den aftalte  

 tilskudsperiode. « § 129.
 Stk. 2. Kommunen afholder  

 endeligt udgifter til dag- og klubtilbud til børn og unge efter  

 §§ 7 og 19 samt til tilskud efter § 26 til forældre, der  

 vælger privat pasning, og til supplerende orlovstilskud efter § 27  

 og særligt supplerende tilskud efter § 27 a.
 Stk. 3.
 2.
§ 2 I lov om aktiv  

 socialpolitik, jf. lovbekendtgørelse nr. 614 af 26. juni 2001,  

 foretages følgende ændringer:
 § 26.
 Stk. 2. Hvis kun en af  

 ægtefællerne er berettiget til hjælp efter § 11 og den  

 anden ægtefælle modtager en offentlig forsørgelsesydelse,  

 beregnes der ikke hjælp til den ægtefælle, der modtager en  

 offentlig forsørgelsesydelse.
 1.
 »Stk. 2.
 Stk. 3.
 2.
» § 33.
 1) Invaliditetsydelse, invaliditetsbeløb samt  

 bistands- og plejetillæg efter lov om social pension.
 2) Godtgørelse efter § 38.
 3) Vederlag som tilforordnet ved valg.
 4) Ydelser fra godkendte sociale fonde, stiftelser m.v.,  

 der er fritaget for beskatning hos modtageren, jf. ligningslovens § 7,  

 litra z.
 5) Børns indtægter og indtægter, der  

 vedrører børn.
6) Værdien af kost m.v. under indlæggelse  

 på sygehus eller lignende behandlingsinstitutioner.
Hvis  

 hospitalsopholdet har varet i mere end 3 måneder, kan der dog foretages  

 fradrag svarende til den besparelse, der er en følge af  

 indlæggelsen.
 Stk. 2.
 3.
