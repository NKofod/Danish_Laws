Betænkning afgivet af Miljø- og  

 Planlægningsudvalget den 7. maj 1999 Betænkning over Forslag til lov om ændring af lov om  

 planlægning (VVM-regler m.v.) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret dels skriftligt, dels mundtligt.
 Nogle af udvalgets spørgsmål til  

 miljø- og energiministeren og dennes svar herpå er optrykt som  

 bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
De Danske Landboforeninger, Kommunernes Landsforening og Landsforeningen af Danske Mælkeproducenter.
 Der er af miljø- og energiministeren stillet  

 ændringsforslag, hvorom henvises til de ledsagende bemærkninger.
 Et flertal (Venstres, Det Konservative Folkepartis,  

 Dansk Folkepartis, Centrum-Demokraternes og Kristeligt Folkepartis medlemmer  

 af udvalget) finder, at lovforslaget går for langt i forhold til, hvad  

 der kræves implementeret i forlængelse af VVM-direktivet.  

 Flertallet finder, at der i stedet skal fastsættes følgende  

 grænser for godkendelsespligtige anlæg til intensivt  

 husdyrbrug:
 Anlæg med mere end:
 Pligten til at søge VVM-godkendelse skal endvidere  

 som hovedregel kun gælde for anlæg beliggende på  

 selvstændigt noterede landbrugsejendomme.
 Det forudsættes, at der som hidtil gives  

 landzonetilladelse til produktionsanlæg, der er nødvendige for  

 ejendommens drift.
Med lov nr. 479 af 1. juli 1998 vedtog Folketinget en  

 række regionale miljøforanstaltninger, og i den forbindelse blev  

 miljø- og energiministeren bemyndiget til at udforme en  

 godkendelsesordning  for etablering og udvidelser af husdyrbrug i  

 områder, der i regionplanen er udpeget som indsatsområder, for  

 så vidt angår nitrat.
Flertallet mener, at de ovenfor  

 anførte grænser for godkendelsespligtige anlæg til  

 intensivt husdyrbrug skal kunne nedsættes i disse  

 indsatsområder.
 I det omfang den løbende overvågning af  

 vandmiljøet måtte vise et behov for at imødegå en  

 dokumenteret forurening af vandmiljøet, som skyldes anlæg  

 på VVM-pligtige husdyrbedrifter, mener flertallet, at forureningen skal  

 begrænses gennem supplerende foranstaltninger i en indsatsplan.
Uden for de områder, der i en regionplan er udpeget  

 som indsatsområder for nitrat, skal VVM-pligtige virksomheder, herunder  

 husdyrbrug, dokumentere, at de generelle regler og vilkår, for så  

 vidt angår harmonikrav, gødningsanvendelse, sædskifte,  

 grønne marker, efterafgrøder m.v., er opfyldt.
I disse  

 områder mener flertallet, at den miljøbelastning, som er en  

 følge af de generelle bestemmelser, skal lægges til grund i  

 VVM-tilladelsen.
Såfremt myndighederne ønsker de generelle  

 vilkår skærpet, skal dette kun kunne ske gennem indsatsplaner og  

 de regler, der er tilvejebragt i henhold til lov nr. 479 af 1. juli 1998.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et andet mindretal (Venstres, Dansk Folkepartis,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til forkastelse ved 3. behandling.  

 Mindretallet vil stemme for de stillede ændringsforslag.
Et tredje mindretal (Det Konservative Folkepartis  

 medlemmer af udvalget) vil redegøre for sin stilling til lovforslaget  

 ved 2. behandling.
Mindretallet vil stemme for de stillede  

 ændringsforslag.
Ændringsforslag Til § 1 Af	miljø- og energiministeren, tiltrådt af  

udvalget:
 1) I det under nr. 3 foreslåede § 6 c, stk.  

 1, indsættes efter »redegørelse«:  

 »(VVM-pligt)«.
 2) I nr. 5 ændres »og i  

§ 8« til: »§ 8 og § 16, stk. 5,«.
 3) I den under nr. 9 foreslåede § 38 a  

 ændres i 2. pkt. »den 14. marts« til: »den 12. juni«.
Til § 2 4) Datoen »den 14. marts« ændres til: »den 12.  

 juni«.
Bemærkninger Til nr. 1 Ændringsforslaget tilsigter at fastslå  

 begrebet VVM-pligt.
Til nr. 2 Ændringsforslaget er en lovteknisk  

 ajourføring.
Til nr. 3 Som konsekvens af ændringsforslag nr. 4, hvorefter  

 datoen for lovforslagets ikrafttræden ændres fra den 14. marts  

 1999 til den 12. juni 1999, foreslås også datoen for  

 fastsættelse af hidtil lovlig anvendelse ændret tilsvarende.
Til nr. 4 Ikrafttrædelsesdatoen foreslås ændret  

 til den 12. juni 1999.
Pernille Blach Hansen (S)  

Inger Bierbaum (S) Martin Glerup (S)
Lis Greibe (S) Margot Torp (S)
Steen Gade (SF) fmd.  

Ebbe Kalnæs (CD)
Vibeke Peschardt (RV)
Søren Kolstrup (EL)
Hans Christian Schmidt (V)
Bodil Thrane (V)   

 Jørgen Winther (V) Jens Vibjerg (V)
Lene Espersen (KF) nfmd.  

Frank Dahlgaard (KF)
Svend Aage Fauerholdt (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til miljø-  

 og energiministeren og dennes svar herpå Spørgsmål 1:
Ministeren bedes redegøre for, i hvilket omfang  

 lovforslaget indebærer indførelse af regler, der ikke  

 kræves implementeret som følge af Rådets direktiv 97/11EF  

 af 3. marts 1997 om ændring af direktiv 85/337/EØF om vurdering  

 af visse offentlige og private projekters indvirkning på  

 miljøet? Svar:
Jeg forstår udvalgets spørgsmål  

 således, at der ønskes en redegørelse for, i hvilket  

 omfang der ved lovforslaget og den bekendtgørelse med de nærmere  

 regler, som skal udstedes med hjemmel i bemyndigelsesbestemmelserne i  

 planloven, indføres procedurer og krav om VVM-vurdering af anlæg  

 i videre omfang end påkrævet efter direktivet.
Det foreliggende  

 udkast til bekendtgørelse er derfor inddraget i besvarelsen.
 Ændringerne i forhold til de gældende regler  

 er nye krav om offentliggørelse, krav om en tilladelse i visse  

 tilfælde og inddragelse af nogle anlæg, som ikke hidtil har  

 krævet VVM-vurdering, under reglerne.
De nye regler skal være implementeret senest den 14.  

 marts 1999, jf. direktiv 97/11/EF artikel 3, stk. 1, men direktivet  

 indeholder den overgangsregel, at anlæg, hvortil en ansøgning om  

 tilladelse er forelagt den kompetente myndighed før den nævnte  

 dato, følger de hidtidige regler i direktiv 85/337/EØF.
En  

 tilsvarende overgangsregel fastsættes i den danske  

 bekendtgørelse, således at anlæg og projekter, der er  

 søgt om tilladelse (herunder byggetilladelse) til før 14. marts  

 1999, bliver behandlet efter de hidtidige regler.
 I lovforslaget foreslås ministeren bemyndiget til at  

 fastsætte regler om offentliggørelse af en række  

 afgørelser og beslutninger i forbindelse med behandlingen af  

 VVM-sagerne til supplering af de gældende regler i planloven,  jf.  

 lovforslagets § 1, nr. 6. De nye regler er nødvendige som følge  

 af direktiv 97/11/EF, jf. artikel 4, stk. 4, og artikel 9, stk. 1,  

 således som bestemmelserne er affattet ved ændringsdirektivets  

 artikel 1, nr. 6, og artikel 1, nr. 11.
 De nye regler om tilladelse til påbegyndelse af et  

 VVM-pligtigt projekt, jf. lovforslaget § 1, nr. 3, er nødvendiggjort  

 af artikel 2, stk. 1, som affattet ved ændringsdirektivets artikel 1,  

 nr. 1.
 De VVM-pligtige anlæg er i direktivet opført  

 på to bilag, et bilag I, som er obligatorisk, dvs. at de på  

 bilaget opførte anlæg skal VVM-vurderes, og et bilag II med  

 anlæg, som skal VVM-vurderes, hvis anlægget skønnes at  

 kunne påvirke miljøet væsentligt.
Med hensyn til bilag II-anlæggene har de enkelte  

 lande en vis frihed til at fastsætte, hvordan det afgøres om et  

 konkret anlæg må antages at ville påvirke miljøet  

 væsentligt, jf. artikel 4, stk. 2, som affattet ved  

 ændringsdirektivets artikel 1, nr. 6. Det kan ske ved en konkret  

 vurdering af hvert enkelt anlæg eller ved fastsættelse af  

 grænseværdier og kriterier eller ved en kombination af de to  

 metoder.
I begge tilfælde skal der tages hensyn til kriterierne i et  

 nyt bilag III, som er indføjet i direktivet.
I den danske implementering har man også i den  

 nugældende bekendtgørelse valgt at benytte en kombination af  

 grænseværdier/kriterier og en mere konkret vurdering til at  

 fastsætte, at en række bilag II-anlæg over visse  

 værdier i alle tilfælde er VVM-pligtige.
Af praktiske grunde er  

 disse anlæg opført på bilag 1 til den danske  

 bekendtgørelse sammen med de anlæg, som står på  

 direktivets bilag I.
De to lister er derfor ikke identiske.
Størsteparten af bilag II-anlæggene -  

 hovedsagelig industrianlæg - er i den eksisterende danske  

 implementering optaget på bilag 2 til samlebekendtgørelsen.
For  

 disse anlæg gælder, at såfremt 5 i bekendtgørelsen  

 nærmere bestemte kriterier ikke kan opfyldes, omfattes det  

 pågældende projekt af VVM-proceduren.
Med ændringsdirektivet er direktivets bilag I  

 udvidet i forhold til tidligere.
For de anlæg, som nu er opført  

 på direktivets bilag I, gælder, at de umiddelbart skal  

 optages på samlebekendtgørelsens bilag 1, idet disse anlæg  

altid skal omfattes af VVM-proceduren.
For de anlægstyper, der er opført på  

 direktivets bilag II, er det fortsat et krav i direktivet, at et konkret  

 projekt for et sådant anlæg, såfremt det må antages  

 at kunne påvirke miljøet væsentligt, vil skulle være  

 omfattet af VVM-proceduren.
Til afgørelse heraf indeholder  

 ændringsdirektivet i modsætning til tidligere et bilag III  

 indeholdende en række udvælgelseskriterier, som skal  

 lægges til grund for afgørelsen.
 Den i udkastet til samlebekendtgørelse  

 foreslåede implementering lægger sig tæt op ad direktivet  

 ved at optage direktivets bilag II i fuldt omfang som bilag 2 til  

 bekendtgørelsen og optage bilag III med få tilføjelser  

 som bilag 3 til samlebekendtgørelsen.
De bilag II-anlæg, der ved den nugældende  

 implementering blev optaget på det danske bilag 1 med  

 grænseværdier og kriterier, foreslås fortsat optaget  

 på dette bilag.
Det drejer sig om nedennævnte punkter 2 og  

 10-34.
 2. »konventionelle  

 kraftværker...«, hvor  

 grænseværdien i den gældende bekendtgørelse og  

 også i forslaget til ny bekendtgørelse er sat til 120 MW i  

 stedet for direktivets 300 MW.
10. »Veje med en  

 årsdøgnstrafik på mere end 10.000 køretøjer  

 ....« Ændringsdirektivets bilag I, pkt. 7c, indeholder  

 følgende: »Anlæg af nye veje med  

 mindst fire kørebaner eller udretning og/eller udvidelse af en  

 eksisterende vej med højst to kørebaner med henblik på  

 anlæg af mindst fire kørebaner, hvis en sådan ny vej eller  

 et således udrettet og/eller udvidet vejafsnit har en ubrudt  

 længde på mindst 10  km. « I forslaget til ny samlebekendtgørelse bilag 1,  

 pkt. 7c, foreslås følgende bestemmelse:
» Vejlængden foreslås sat til 2 km i stedet for  

 direktivets 10 km.
Til gengæld er den gældende bestemmelse om  

 veje med en forventet årsdøgnstrafik på mere end 10.000  

 køretøjer foreslået ophævet, idet dette hensyn  

 synes varetaget af den ny bestemmelse.
 11. »Sporveje, bybaner,  

 høj- og undergrundsbaner.....«, som i den  

 gældende bekendtgørelse er optaget på bilag 1 uden mindste  

 grænseværdi.
12. »Flyvepladser, hvis  

 støjkonsekvensområder medfører væsentlige  

 støjgener i områder, der er bebygget, udlagt til  

 boligformål eller anden støjfølsom anvendelse.« 13. »Rørledninger  

 på mere end 1 km til transport af giftige, miljøfarlige eller  

 brandfarlige væsker udenfor den pågældende virksomheds eget  

 område. « 14. »Transmissionsledninger for naturgas og linjestationer i  

 forbindelse med transmissionsledninger, dog undtaget stikledninger med  

 højt tryk med en længde på 1 km eller derunder.« 16. »Anlæg af  

 synlige rørledninger med en ydre diameter på mere end 100 cm  

 over større afstande end 500 m.« Vedrørende pkt. 13, 14 og 16 er der i  

 ændringsdirektivet som bilag I, pkt. 16, optaget følgende: »Rørledninger til transport af gas, olie eller  

 kemikalier med en diameter på over 800 mm og en længde på  

 over 40 km.« Følgende er foreslået optaget i bilag 1, pkt.  

 16, i den kommende bekendtgørelse:
» b)	Rørledninger på mere end 1 km til transport af  

 giftige, miljøfarlige eller brandfarlige væsker uden for den  

 pågældende virksomheds eget område.
c)	Transmissionsledninger for naturgas og linjestationer i  

 forbindelse med transmissionsledninger, dog undtaget stikledninger med en  

 længde på højst 1 km.« 15. »Luftledningsstrækninger på mindst 2 km til  

 transport af elektrisk energi bygget til spændinger over 100 kV, med  

 tilhørende stationer.«  

 Ændringsdirektivets bilag I, pkt. 20, indeholder følgende: »Anlæg af stærkstrømsluftledninger  

 med en spænding på mindst 220 kV og en længde på over  

 15 km. « I forslaget til samlebekendtgørelse er bestemmelsen  

 foreslået optaget på bilag 1, pkt. 21, som: »Stærkstrømsluftledninger på mindst 2  

 km bygget til spændinger over 100 kV.« 17. »Anlæg og  

 virksomheder, som er anmeldelsespligtige efter § 5 i Miljøministeriets  

 bekendtgørelse nr. 520 af 5. juli 1990 om vurdering af sikkerheden i  

 forbindelse med risikobetonede aktiviteter, der kan medføre et  

 større uheld.« 18. »Sammenlægning/jordomlægning af  

 landbrugsejendomme, hvori der indgår mere end 75 ejendomme og som  

 indebærer væsentlige ændringer i det fysiske miljø.  

« »Projekter vedrørende inddragning af  

 uopdyrket land eller delvise naturområder til intensiv landbrugsdrift  

 på mere end 300 ha.« 20. »Afvandings- og  

 kunstvandingsprojekter, der omfatter mere end 300 ha.« 21. »Nyplantning af skov  

 på mere end 30 ha. i områder, hvor skovrejsning i henhold til en  

 endeligt vedtaget regionplan er uønsket.« 22. »Rydning af  

 fredskov, der er ældre end 20 år og større end 30 ha i  

 regionplanlagte skovrejsningsområder, og hvor der ikke sker  

 tilplantning af mindst et tilsvarende areal, med mindre den ryddede skov af  

 den statslige skovlovsmyndighed er erklæret for værende uden  

 væsentlig skovdyrkningsmæssig, biologisk, landskabelig eller  

 rekreativ værdi.« » Ændringsdirektivets bilag I, pkt. 17. indeholder  

 følgende:
» a)	85 000 slagtekyllinger, 60 000 høner b)	3 000 slagtesvin (over 30 kg) eller c)	900 søer.« Hertil kommer ændringsdirektivets bilag II, pkt. 1e:  

»Anlæg til intensiv husdyravl (projekter,  

 som ikke er omfattet af bilag I).« Forslaget til ny samlebekendtgørelse bilag 1, pkt.  

 17, indeholder følgende bestemmelse:
» Der er med forslaget således tilstræbt det  

 bedst mulige samspil med de forventede IPPC-regler.
24. »Saltvandsbaseret  

 fiskeopdræt - dog undtagen opdræt inden for de i en endeligt  

 vedtaget regionplan udlagte områder til fiskeopdræt.« 25. »Råstofindvinding fra åbne brud med en  

 årsproduktion på mere end 200.000 m3 eller en  

 indvindingsperiode på mere end 10 år med undtagelse af indvinding  

 af almindeligt forekommende sand-, grus- og stenforekomster inden for de i en  

 endeligt vedtaget regionplan udpegede graveområder.« Af ændringsdirektivets bilag I, pkt. 19  

 fremgår følgende: »Stenbrud og  

 minedrift i åbne brud, hvor minestedets areal er over 25 hektar, eller  

 tørvegravning på et areal over 150 hektar.« Det foreslås derfor, at den ny  

 samlebekendtgørelse bilag 1, pkt. 19 udformes som følger: »Råstofindvinding fra åbne brud, hvor  

 minestedets areal er over 25 hektar, eller tørvegravning på et  

 areal over 150 hektar.« Resten af  pkt. 25 i den nuværende  

 bekendtgørelse bibeholdes som bilag 1, pkt. 20 med følgende  

 indhold: »Råstofindvinding fra åbne  

 brud med en samlet indvindingsperiode på mere end 10 år med  

 undtagelse af indvinding af almindeligt forekommende sand-, grus- og  

 stenforekomster inden for de i en endeligt vedtaget regionplan udpegede  

 graveområder.« Ændringen består således i, at den  

 gældende regel om råstofindvinding fra åbne brug med en  

 årsproduktion på mere end 200.000 m³ udelades, idet det  

 ønskede mål opnås gennem bestemmelsen i pkt. 19 - nemlig  

 at store råstofgrave omfattes af VVM-proceduren.
 26. »Kommerciel  

 udvinding af råolie«.
 27. »Kommerciel  

 udvinding af naturgas«.
Ændringsdirektivet indeholder i bilag I, pkt. 14  

 følgende bestemmelse: »Udvinding af mere  

 end 500 tons råolie/dag og mere end 500.000 m³ naturgas/dag i  

 kommercielt øjemed. « I forslaget til ny samlebekendtgørelse  

 foreslås de to punkter slået sammen til bilag 1, pkt 14: »Kommerciel udvinding af råolie eller  

 naturgas«.
 28. Vandforsyningsboringer med en  

 årsproduktion på 10 mio. m3 eller mere.
Ændringsdirektivet indeholder i bilag I, pkt. 11  

 følgende bestemmelse: »Arbejder i  

 forbindelse med indvinding af grundvand eller kunstig tilførelse af  

 grundvand, hvor den indvundne eller tilførte vandmængde  

 overstiger 10 mio. m³/år.« I forslaget til ny samlebekendtgørelse  

 foreslås direktivteksten at erstatte den nugældende  

 bestemmelse.
29. »Cementfabrikker og  

 molerværker.« 30. »Kalkværker  

 med en årsproduktion på mere end 200.000 m3.« 31. »Anlæg til  

 fremstilling af papirmasse og papir med en kapacitet på 200 ADP (Air  

 Dried Pulp) og derover pr. døgn.« Ændringsdirektivet indeholder følgende  

 bestemmelse i bilag I, pkt. 18:
» a)	fremstilling af papirmasse af træ eller andre  

 fibermaterialer b)	fremstilling af papir og pap med en produktionskapacitet  

 på mere end 200 tons/dag.« Bestemmelsen foreslås at erstatte den  

 nugældende bestemmelse i bilag 1, pkt. 31, og optaget som bilag 1, pkt.  

 18.
32. »Dæmninger og  

 andre anlæg til opstuvning eller varig oplagring af vand, hvor  

 vandarealet øges med 300 ha eller mere.« Ændringsdirektivet indeholder i bilag I,  pkt. 15,  

 følgende bestemmelse: »Dæmninger og  

 andre anlæg til opstuvning eller varig oplagring af vand, når den  

 nye eller supplerende opstuvede eller oplagrede vandmængde overstiger  

 10 mio. m³.« I forslaget til ny samlebekendtgørelse er  

 bestemmelsen foreslået udformet som: »Dæmninger og andre anlæg til opstuvning  

 eller varig oplagring af vand, når den nye eller supplerende opstuvede  

 eller oplagrede vandmængde overstiger 10 mio. m³, eller hvor  

 vandarealet øges med 300 ha eller mere.« 33. »Detailhandelscentre, der på grund af  

 størrelsen har regional betydning.« 34. »Feriebyer og  

 hotelkomplekser med et etageareal på mere end 50.000  

 m2.« Herudover indeholder forslaget til ny  

 samlebekendtgørelse i bilag 1, pkt. 37:
»Vindmøller over 75 m  

 totalhøjde eller grupper af vindmøller med flere end 3  

 møller«.
Det er en dansk tilføjelse,  

 idet vindmøller alene findes på ændringsdirektivets bilag  

 II, pkt. 3i med følgende formulering: Anlæg til udnyttelse af  

 vindkraft til energiproduktion (vindmølleparker).
 For så vidt angår det foreslåede bilag 2  

 til samlebekendtgørelsen, er dette i fuld overensstemmelse med  

 ændringsdirektivets bilag II, dog er der for så vidt angår  

 bilag 3 - udvælgelseskriterierne - i den foreslåede  

 samlebekendtgørelse foretaget følgende med fedt  

 fremhævede tilføjelser i forhold til ændringsdirektivets  

 bilag III:
» 1. Projekters karakteristika Projekters karakteristika skal især anskues i  

 forhold til:
2. Projekters placering Den miljømæssige sårbarhed i de  

 geografiske områder, der kan blive berørt af projekter, skal  

 tages i betragtning, navnlig:
a) vådområder b) kystområder c) bjerg- og skovområder d) reservater og naturparker e) Vadehavsområdet f) områder, der er registreret, beskyttet eller fredet ved  

 national lovgivning, EF-fuglebeskyttelsesområder og  

 habitatområder.
g) områder, hvor de fastsatte miljøkvalitetsnormer allerede  

 er overskredet h) tætbefolkede områder i) 	vigtige landskaber set ud fra et historisk, kulturelt,  

 arkæologisk, æstetisk eller geologisk synpunkt.
3. Kendetegn ved den potentielle  

 miljøpåvirkning De potentielle væsentlige virkninger af projekter  

 skal ses i relation til de kriterier, der er anført under 1 og 2  

 ovenfor, og navnlig under hensyn til:
 For så vidt angår det foreslåede bilag 4  

 til den ny samlebekendtgørelse, er der tale om en videreførelse  

 af den gældende samlebekendtgørelses bilag 3 med følgende  

 med fedt angivne ændringer - det med kursiv angivne afviger fra  

 ændringsdirektivets bilag IV - i fed parentes er angivet  

 ændringsdirektivets tekst, hvor denne afviger fra  

 bekendtgørelsesudkastet.
 Oplysninger, der skal gives i henhold til § 5.
 1. En beskrivelse af (projektet) det  

 påtænkte anlæg, herunder navnlig:
 1.1	En beskrivelse af anlæggets fysiske  

 udformning og karakteristika samt arealanvendelsesbehovet under bygnings- og  

 driftfaserne, herunder angivelse af anlægget på kortbilag i  

 relevante målforhold.
 1.2 	En beskrivelse af de væsentlige  

 karakteristika for produktionsprocesserne, f. eks. type og mængde af de  

 anvendte materialer, herunder om der indgår risikofyldte  

 produktionsprocesser eller andre miljøbelastende forhold.
 1.3 	Et skøn efter type og mængde over  

 forventede reststoffer og emissioner (vand-, luft- og jordbundsforurening,  

 støj, vibrationer, lys, varme, stråling osv.) i forbindelse med  

 driften af det foreslåede projekt.
 2. En oversigt over de væsentligste alternativer,  

som bygherren har undersøgt, og oplysninger om de vigtigste grunde  

 til dennes valg af alternativ under hensyn til virkningerne på  

 miljøet.  Endvidere en oversigt over de væsentligste  

 alternativer og alternative placeringer, som herudover har  

 været undersøgt, en beskrivelse af konsekvenserne af, at  

 anlægget ikke gennemføres (0-alternativet), samt oplysninger om  

 de vigtigste grunde til regionplanmyndighedens valg af alternativ  

 under hensyn til virkningerne på miljøet.
 3. En beskrivelse af de omgivelser, som i væsentlig  

 grad kan  blive berørt af det ønskede anlæg,  

beskrivelse af anlæggets betydelige virkninger på  

 omgivelserne, herunder navnlig  virkningerne på befolkning,  

 fauna10  , flora10, jord,  

 vand, luft, klimatiske forhold, omfanget af person- og  

 godstransport, materielle goder, herunder den arkitektoniske og  

 arkæologiske kulturarv, landskabet, offentlighedens adgang  

 hertil og den indbyrdes sammenhæng mellem ovennævnte
faktorer11  samt en beskrivelse  

 af de som en mulig følge af miljøpåvirkningerne afledte  

 socioøkonomiske forhold.
 4. En beskrivelse af (hvilke betydelige virkninger  

 på miljøet det foreslåede projekt (anlæg) vil kunne  

 få) anlæggets såvel kortsigtede som langsigtede  

 virkninger på miljøet, som følge af:
(- tilstedeværelsen af projektet (anlægget)  

 som helhed) 4.1 Påvirkning af overflade- og  

 grundvandssystemer.
 4.2 Luftforurening.
 4.3 Støjbelastning.
 4.4 Anvendelsen af naturlige råstoffer.
 4.5 Emission af forurenende stoffer, andre  

 genepåvirkninger samt bortskaffelsen af 	affald.
 4.6 (samt bygherrens angivelse af) Beskrivelse  

 af, hvilke metoder der er anvendt til forudberegningen af virkningerne  

 på miljøet.
 5. En beskrivelse af de foranstaltninger, der tænkes  

 anvendt med henblik på at undgå, nedbringe og om muligt  

 neutralisere de skadelige virkninger på miljøet.
 6. Et ikke-teknisk resumé på grundlag af  

 ovennævnte oplysninger.
 7. En oversigt over eventuelle (vanskeligheder  

 (tekniske mangler eller manglende viden), som bygherren er kommet ud for i  

 forbindelse med indsamlingen af de fornødne oplysninger.)
mangler ved oplysningerne og vurderingen af  

 miljøpåvirkningerne.
 Spørgsmål 10:
Vil ministeren bekræfte, at et amt ikke uden videre  

 kan afslå en VVM-godkendelse med henvisning til, at anlægget er  

 miljømæssigt uforsvarligt, uden at der i øvrigt  

 foreligger den nødvendige dokumentation herfor? Svar:
Den nødvendige dokumentation skal, når der er  

 tale om en VVM-tilladelse, findes i VVM-redegørelsen.
Amtsrådet  

 skal på grundlag af de i VVM-undersøgelsen tilvejebragte  

 oplysninger om miljøpåvirkningen vurdere, om amtsrådet  

 finder det forsvarligt at tillade det pågældende anlæg.
 Amterne skal naturligvis i deres administration af  

 reglerne varetage saglige hensyn, og den, der søger tilladelse til at  

 påbegynde et VVM-pligtigt anlæg, har efter forvaltningsloven krav  

 på en begrundelse for afgørelsen.
 Spørgsmål 11:
Vil ministeren sikre, at bureaukratiet vil mindskes,  

 herunder at sagsbehandlingstiden forkortes? Svar:
 Det er et væsentligt formål med det  

 regelsæt, der søges tilvejebragt, at VVM-reglerne i samspil med  

 reglerne om planlægning og miljøgodkendelse bliver så  

  smidige og ubureaukratiske som muligt.
 Hvad angår sagsbehandlingstiden skal jeg dog  

 gøre opmærksom på, at VVM-reglerne kræver, at  

 offentligheden bliver inddraget, og at en forsvarlig inddragelse af  

 offentligheden under alle omstændigheder forudsætter, at der er  

 en rimelig tid til processen.
 Planlovens offentlighedsprocedurer i forbindelse med  

 regionplantillæg er efter min vurdering velegnede til formålet.  

 De er en del af de gældende VVM-regler, og der foreslås ikke  

 nogen ændringer heri.
Efter lovforslaget skal VVM-vurderingen i de  

 tilfælde, hvor der ikke kræves miljøgodkendelse eller  

 lignende, suppleres af en VVM-tilladelse.
Men afgørelsen herom kan  

 træffes samtidig med, at amtsrådet tager endelig stilling til  

 forslaget til regionplantillæg, og den behøver derfor ikke at  

 forlænge processen.
 Jeg kan således ikke give tilsagn om, at  

 VVM-sagernes behandlingstid forkortes i forhold til det nuværende  

 niveau, men de nye regler i lovforslaget om VVM-tilladelser og øget  

 information af offentligheden vil efter min vurdering ikke betyde, at  

 sagsbehandlingstiden forlænges.
 Spørgsmål 12:
Vil ministeren sikre, at Naturklagenævnet  

 tilføres ekstra ressourcer til behandling af det stigende antal  

 sager? Svar:
Naturklagenævnet har i de seneste år haft en  

 stigning både i antallet af sagsområder og i antallet af  

 klagesager inden for de enkelte sagsområder.
Nævnet har derfor i  

 1999 fået øget sit budget.
 De ændrede VVM-regler vil betyde, at amterne skal  

 behandle et større antal VVM-sager, og der må som følge  

 af både det større sagsantal og den øgede information af  

 offentligheden forventes en stigning i antallet af klagesager på dette  

 område.
 Miljø- og Energiministeriet vil derfor følge  

 udviklingen i nævnets sagsbehandlingstider med henblik på  

 eventuelle nødvendige justeringer af nævnets budget.
 Spørgsmål 25:
Kan ministeren bekræfte, at husdyrbrug, der  

 tilfører max. 170 kg N/ha i form af husdyrgødning, opfylder  

 nitratdirektivets bestemmelser, hvis de vel at mærke samtidig  

 råder over det nødvendige udbringningsareal? Svar:
For det første skal det bemærkes, at  

 nitratdirektivet indeholder krav om gennemførelse af en række  

 foranstaltninger til imødegåelse af nitratforurening fra  

 såvel opbevaring som anvendelse af husdyrgødning og anden  

 kvælstofholdig gødning.
De påkrævede  

 foranstaltninger er nærmere beskrevet i direktivets bilag og omfatter  

 udover bestemmelsen om en maksimal tilførsel på 170 kg N pr. ha  

 pr. år (»harmonireglen«) også regler om opbevaringskapacitet,  

 udbringningstidspunkter, gødningstilførsel med hensyntagen til  

 lokale forhold og afgrødernes kvælstofbehov  

 (gødningsregnskaber) m.m.
Dertil kommer, at der på trods af generelle regler  

 om udbringning af husdyrgødning kan være behov for yderligere  

 beskyttelse mod nitratforurening, fordi der som følge af lokale  

 forhold, primært de hydrogeologiske forhold, er områder i  

 Danmark, hvor de generelle regler ikke sikrer opfyldelsen af direktivets  

 målsætning.
En overholdelse af harmonireglen er således  

 ikke tilstrækkelig til overholdelse af direktivet.
Den danske implementering af nitratdirektivet er derfor  

 som udgangspunkt gennemført via en række generelle regler.
De  

 generelle regler er suppleret med en regionaliseret indsats, som omhandler  

  de regionale foranstaltninger og herunder en række af  

 Drikkevandsudvalgets anbefalinger, som blev vedtaget ved lov nr. 479 af 1.  

 juli 1998, og som omhandler kravene til planlægningen og procedurerne  

 for amternes fremtidige beskyttelse af drikkevandsressourcerne.
Med VVM- og  

 miljøgodkendelses-instrumentet er der så den sidste garanti for,  

 at myndighederne kan skride ind over for de ganske få tilfælde,  

 hvor der er behov for en yderligere beskyttelse af vandmiljøet  

 m.m.
Bilag 9 Oversigt over, hvilke dele af lovforslag nr.
L 134 som  

 er EU-krav Lovforslaget EU-krav eller dansk forslag § 1 I lov om planlægning, jf. lovbekendtgørelse nr. 563 af 30.  

 juni 1997, som ændret ved § 4 i lov nr. 478 af 1. juli 1998 og § 3 i  

 lov nr. 479 af 1. juli 1998, foretages følgende ændringer:
 1. § 6, stk. 3, nr. 4, affattes således:
» 2. I § 6, stk. 8, ændres »stk. 3, nr. 4,« til: »§ 6 c«.
Lovtekniske konsekvensændringer som følge af forslaget under  

 nr. 3 3. Efter § 6 b indsættes:
»§ 6 c.
Større  

 enkeltanlæg, der må antages at påvirke miljøet i  

 væsentlig grad, må ikke påbegyndes, før der er  

 tilvejebragt retningslinjer i regionplanen om beliggenheden og udformningen  

 af anlægget med tilhørende redegørelse, jf. § 6, stk.  

 8.
Stk. 2. Hvis et ønsket anlæg i øvrigt er i  

 overensstemmelse med retningslinjerne i regionplanen, påhviler det  

 amtsrådet, Københavns Kommunalbestyrelse eller Frederiksberg  

 Kommunalbestyrelse snarest at tilvejebringe et forslag til  

 regionplantillæg og derefter fremme sagen mest muligt.
Pligten  

 gælder dog ikke, hvis en nødvendig tilladelse efter § 35 ikke  

 kan opnås.
Stk. 3. Miljø- og energiministeren kan fastsætte  

 regler om, at anlæg, der er omfattet af stk. 1, ikke må  

 påbegyndes uden amtsrådets, Københavns Kommunalbestyrelses  

 eller Frederiksberg Kommunalbestyrelses tilladelse.« EU-krav, idet det ændrede VVM-direktiv fastsætter, at  

 VVM-pligtige anlæg skal være undergivet  krav om tilladelse, jf.  

 artikel 2, stk. 1.  Artikel 2, stk. 1, lyder således:
» 2. stk. i den foreslåede § 6 c er en dansk præcisering  

 af, hvornår regionplanmyndigheden er forpligtet til at tilvejebringe et  

 forslag til regionplantillæg.
 4. I § 7, stk. 1, 2 og 3, ændres »Borgerrepræsentation«  

 til: »Kommunalbestyrelse«.
Dansk initiativ uden forbindelse med VVM-direktivet 5. I § 7, stk. 3, og i § 8 ændres »§ 6, stk. 3, nr. 4,« til:  

»§ 6 c«.
 Lovteknisk konsekvensændring som følge af forslaget under nr.  

 3.
 6. I § 8 indsættes som stk. 2:
»Stk. 2. Miljø- og  

 energiministeren kan fastsætte regler om offentliggørelse af EU-krav, idet det ændrede direktiv fastsætter, at  

 offentligheden skal informeres i videre omfang end det kræves efter de  

 gældende regler i planloven, jf. artikel 4, stk. 4, og artikel 9, stk.  

 1. Artikel 4, stk. 4, lyder således:
» Artikel 9, stk. 1, lyder således:
» 7. I § 15, stk. 4, indsættes som 2. pkt.:
» Dansk initiativ uden forbindelse med VVM-direktivet 8. § 35, stk. 2, affattes således:
» EU-krav, idet det ændrede direktiv kræver, at de  

 VVM-pligtige projekter skal være undergivet krav om en tilladelse, jf.  

 kommentaren til nr. 3.
 9. Efter § 38 indsættes i kapitel 8:
»§ 38 a.  En ejendom i et  

 sommerhusområde må, medmindre andet er fastsat i en lokalplan  

 eller i en af de planer, der er opretholdt ved § 68, stk. 2, ikke benyttes  

 til anden anvendelse end boligformål, jf. §§ 40 og 41. En anvendelse,  

 der er lovligt påbegyndt senest den 14. marts 1999, kan dog  

 fortsætte, men retten hertil bortfalder, når den ikke har  

 været udnyttet i 3 på hinanden følgende år, jf. §  

 56, stk. 2.« 10. I § 41, stk. 1, 2. pkt., ændres »kapitel VIII i lov om byfornyelse og  

 boligforbedring« til: »kapitel 9 i lov om byfornyelse «.
 Dansk initiativ uden forbindelse med VVM-direktivet.
 Lovteknisk konsekvensændring.
 11. § 51, stk. 2, affattes således:
»Stk. 2. Amtsrådet, i  

 Københavns og Frederiksberg Kommuner kommunalbestyrelsen, påser  

 overholdelsen af § 6 c og regler, der med hjemmel i § 6 c, stk. 3, og § 8 er  

 fastsat for administrationen af  § 6 c.
Amtsrådet påser endvidere  

 overholdelsen af §§ 35 og 36 og regler, der med hjemmel i § 3 er fastsat for  

 administrationen af §§ 35 og 36, medmindre kommunalbestyrelsen er  

 landzonemyndighed i det pågældende område, jf. § 35, stk.  

 4.« Konsekvensændring af den gældende bestemmelse om, hvem  

 der er tilsynsmyndighed, hvorved det fastsættes, at amtsrådet, i  

 Københavns og Frederiksberg Kommuner kommunalbestyrelsen er  

 tilsynsmyndighed fsa.
VVM-sager.
 12. I § 56, stk. 2, indsættes efter »i strid med«: »§ 38 a,«.
 Lovteknisk konsekvensændring som følge af forslaget under nr.  

 9.
 13. I § 58, stk. 1, indsættes efter nr. 2 som  

 nyt nr.:
» Nr. 3 bliver herefter nr. 4.
 Dansk fastlæggelse af klageadgangen fsa. afgørelser i  

 sager om VVM-tilladelse.
 14. § 60, stk. 3, 1. pkt., affattes således:
»Ved rettidig klage efter § 58, stk. 1,  

 nr. 3 og 4, kan Naturklagenævnet bestemme, at en af  

  kommunalbestyrelsen eller amtsrådet meddelt tilladelse eller  

 godkendelse ikke må udnyttes, og at et påbud ikke skal  

 efterkommes.« Dansk initiativ uden forbindelse med VVM-direktivet 15. I § 61 indsættes efter »reglerne om«:  »tilladelse efter § 35, stk. 1,«.
 Dansk initiativ uden forbindelse med VVM-direktivet.
 16. I § 64 indsættes efter stk. 1 som nyt stk.:
» Stk. 2 bliver herefter stk. 3.
 EU-krav, idet den foreslåede hjemmel til fastsættelse  

 af en straffebestemmelse er nødvendig som opfølgning af kravet  

 om tilladelse til VVM-pligtige anlæg.
§ 2 Loven træder i kraft den 14. marts 1999.
 EU-krav, at direktivet skal være gennemført i Danmark  

 senest den 14. marts 1999.
 10   Beskrivelsen skal omfatte virkningerne  

 på akut truede, sårbare, sjældne eller fredede plante- og  

 dyrearter eller arter som Danmark i international sammenhæng har et  

 særligt ansvar for.
 11   Beskrivelsen  

 skal anføre anlæggets direkte virkninger og i givet fald dets  

 indirekte, sekundære, kumulative, kort- og langsigtede, vedvarende  

 eller midlertidige samt positive eller negative virkninger.
