A, der ville omdanne sit Tuborg-depot til anpartsselskab kunne ikke  

 medtage en post for goodwill ved virksomhedsomdannelsen, da forhandlerretten  

 ikke kunne overdrages uden forudgående aftale med Tuborg-Bryggerier A/S Kan A ved omdannelse af sin virksomhed, Tuborg Depot, i X-købing, til  

 anpartsselskab beregne sig goodwill på 591.876 kr.? Omstændighederne var:
Depotindehaver A driver Tuborg Depotet i X-købing som  

 enkeltmandsvirksomhed.
Der er mellem A personligt og Tuborgs Bryggerier A/S  

 indgået en forhandleroverenskomst, hvorefter forhandleren ikke må betale for  

 goodwill til forgængeren ved overtagelsen af depotet.
Forhandlerretten er personlig og kan således ikke overdrages, men A har nu  

 opnået en aftale med Tuborg Bryggerier A/S om, at han kan drive depotet  

 videre i selskabsform.
Mellemværendet mellem A og selskabet er Tuborgs  

 Bryggerier A/S uvedkommende.
 Forhandleroverenskomsten kan fra begge sider opsiges med 3 månders varsel  

 til den første i en måned.
 Depotet drives fra bryggeriets lokaler, og lejen erlægges over avancen på  

 de solgte produkter.
 A har drevet depotet fra den 1. december 1985, og han ønsker at fastsætte  

 en goodwill ved depotets overdragelse til selskabet svarende til  

 driftsresultatet for 1986, 591.876 kr.
 Ligningsrådet svarede, at der ikke kunne medtages en post for goodwill ved  

 virksomhedsomdannelsen, idet forhandleroverenskomsten mellem A og Tuborgs  

 Bryggerier A/S stadig eksisterer, således at mellemværendet mellem A og  

 selskabet var bryggerierne uvedkommende, og således at den kunne opsiges med  

 3 måneders forudgående varsel.
