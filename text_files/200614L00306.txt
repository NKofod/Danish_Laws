Betænkning afgivet af Udvalget for Fødevarer, Landbrug og  

 Fiskeri den 28. februar 2007 Betænkning over Forslag til lov om udvikling af  

 landdistrikterne (landdistriktsloven) [af  

 fødevareministeren (Hans Christian Schmidt)] 1. Ændringsforslag Der er stillet 3 ændringsforslag til lovforslaget.
Fødevareministeren  

 har stillet ændringsforslag nr. 1 og 3, og Socialistisk Folkepartis medlem af  

 udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 7. december 2006 og var til 1.  

 behandling den 19. januar 2007. Lovforslaget blev efter 1. behandling henvist  

 til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og fødevareministeren sendte den 11. oktober dette udkast til  

 udvalget,  

 jf. alm. del  bilag 29. Den 7. december 2006 sendte fødevareministeren  

 de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Danske Regioner og Dansk Skovforening.
 Fødevareministeren har over for udvalget kommenteret de  

 skriftlige henvendelser til udvalget.
Deputationer Endvidere har Dansk Skovforening og Danske Regioner mundtligt  

 over for udvalget redegjort for deres holdning til lovforslaget.
Samråd Folketingets Miljø- og Planlægningsudvalg har stillet 3  

 spørgsmål til fødevareministeren til mundtlig besvarelse.
Ministeren har  

 besvaret spørgsmålene i et samråd med Miljø- og Planlægningsudvalget den 31.  

 januar 2007, hvor Udvalget for Fødevarer, Landbrug og Fiskeri også var  

 inviteret  

 til at deltage.
Ministeren har efterfølgende sendt udvalget det talepapir,  

 der  

 lå til grund for besvarelsen af spørgsmålene.
Spørgsmål Udvalget har stillet 13 spørgsmål til fødevareministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af fødevareministeren stillede ændringsforslag.
Flertallet vil stemme  

 imod det af SF stillede ændringsforslag.
Et  

  

 mindretal  

  

 i  

 udvalget (S, RV, SF og EL) vil stemme hverken for eller imod lovforslaget ved  

 3. behandling.
Mindretallet vil stemme for de stillede ændringsforslag.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget ønsker en bæredygtig og  

 fremadrettet landdistriktspolitik, hvor nye udviklingsmuligheder, et stærkt  

 lokalsamfund, en mangfoldig natur, et rent miljø og økologi er i centrum frem  

 for støtte til konventionelt landbrug.
Disse partier er derfor som  

 udgangspunkt  

 positive over for landdistriktsloven, som skal give Danmark mulighed for at  

 gennemføre EUs landdistriktsforordning.
Der er imidlertid en række  

 forhold,  

 der gør, at disse partier ikke kan stemme for lovforslaget.
Lovforslaget lægger op til meget vidtgående ministerbeføjelser  

 og således en betydelig centralisering.
Ministeren bemyndiges bl.a. til at  

 foretage prioriteringen mellem det kommende landdistriktsprograms tre akser  

 og  

 mere specifikt til prioriteringen af de forskellige indsatsområder.
Denne  

 prioritering  

 er dog allerede foretaget i aftalen mellem regeringen og Dansk Folkeparti fra  

 november 2006. Her lægges der op til, at den fulde økonomiske ramme, der er  

 til  

 rådighed som følge af landdistriktsforordningen, ikke udnyttes fuldt ud.  

 Socialdemokratiet, Det Radikale Venstre, Socialistisk Folkeparti og  

 Enhedslisten er ikke enige i regeringens og Dansk Folkepartis aftale om kun  

 at  

 udnytte 60 pct. af gennemsnittet for de år, programmet dækker, hvilket  

 resulterer i, at Danmark ikke hjemtager alle EU-midlerne de første to år.
I  

 stedet for 1,1 mia., som ministeren tidligere har lovet, er der nu kun afsat  

 560 mio. kr. til indgåelse af nye aftaler i 2007 og 2008. Hvis regeringen og  

 Dansk Folkeparti havde valgt at udnytte hele rammen også de første to år,  

 ville  

 bl.a. natur- og miljøindsatsen være blevet styrket yderligere, hvilket  

 Socialdemokratiet, Det Radikale Venstre, Socialistisk Folkeparti og  

 Enhedslisten  

 lægger stor vægt på.
 Socialdemokratiet, Det Radikale Venstre, Socialistisk Folkeparti  

 og Enhedslisten er tilfredse med, at ministeren under udvalgsbehandlingen har  

 ændret holdning til skovbrugets stilling i lovforslaget, og disse partier  

 bakker op om ministerens ændringsforslag, som ligestiller skovbrug med  

 jordbrug.
Socialdemokratiet, Det Radikale  

 Venstre, Socialistisk Folkeparti og Enhedslisten mener endvidere, at det skal  

 være regionsrådene og Bornholms Regionskommune, der skal have den  

 koordinerende  

 rolle i stedet for de regionale vækstfora ud fra en betragtning om, at det er  

 mere demokratisk, såfremt det er regionsvalgte, der skal indstille om  

 projekter,  

 frem for erhvervsfolk udpeget til de regionale vækstfora.
Socialdemokratiet,  

 Det  

 Radikale Venstre og Enhedslisten kan derfor støtte det af Socialistisk  

 Folkeparti stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 fødevareministeren,  

  

 tiltrådt af  

  

 udvalget:
Til § 2 1)  

  

 Paragraffen  

 affattes således:
 § »§ 2.  

  

 Ministeren for fødevarer, landbrug og fiskeri kan yde tilskud til følgende  

 foranstaltninger:
1)  

 	  

 Foranstaltninger til  

 at fremme viden og kompetence, som omfatter a)  

 	  

 kompetenceudvikling  

 og vidensformidling inden for jordbrugs-, fødevare- og skovbrugssektoren og b)  

 	  

 jordbrugeres og  

 skovbrugeres anvendelse af rådgivningstjenester.
2)  

 	  

 Foranstaltninger til  

 omstrukturering og udvikling samt fremme af innovation, som omfatter a)  

 	  

 modernisering af  

 jordbrugsbedrifter, b)  

 	  

 forøgelse af  

 jordbrugs- og skovbrugsprodukters værdi, c)  

 	  

 samarbejde om  

 udvikling af nye produkter, processer og teknologier i jordbrugs-, fødevare-  

 og  

 skovbrugssektoren, d)  

 	  

 forbedring og  

 udvikling af infrastruktur af betydning for udviklingen og tilpasningen af  

 jord- og skovbrug og e)  

 	  

 genopretning af  

 jordbrugets produktionspotentiale efter skader som følge af naturkatastrofer.
3)  

 	  

 Foranstaltninger til  

 forbedring af jordbrugsproduktionens og jordbrugsprodukternes kvalitet, som  

 omfatter a)  

 	  

 jordbrugeres  

 tilpasning til skærpede normer på grundlag af EU-lovgivningen, b)  

 	  

 jordbrugeres  

 deltagelse i ordninger for fødevarekvalitet og c)  

 	  

 producentsammenslutningers  

 informations- og markedsføringsaktiviteter vedrørende produkter, der er  

 omfattet  

 af ordninger for fødevarekvalitet.
4)  

 	  

 Foranstaltninger for  

 bæredygtig anvendelse af jordbrugsarealer, som omfatter a)  

 	  

 jordbrug i ugunstigt  

 stillede områder, b)  

 	  

 Natura  

 2000-forpligtelser og forpligtelser i forbindelse med direktiv 2000/60/EF om  

 fastlæggelse af en ramme for Fællesskabets vandpolitiske foranstaltninger  

 (vandrammedirektivet), c)  

 	  

 miljøvenligt  

 jordbrug, herunder økologisk jordbrugsproduktion, d)  

 	  

 dyrevelfærd og e)  

 	  

 ikkeproduktive  

 investeringer.
5)  

 	  

 Foranstaltninger til  

 diversificering af økonomien i landdistrikterne, som omfatter a)  

 	  

 diversificering, der  

 rækker ud over jordbrugsaktiviteter, b)  

 	  

 oprettelse og  

 udvikling af mikrovirksomheder for at fremme iværksætterkultur samt udvikling  

 af den økonomiske struktur og c)  

 	  

 fremme af turisme.
6)  

 	  

 Foranstaltninger til  

 forbedring af livskvaliteten i landdistrikterne, som omfatter a)  

 	  

 basale tjenester for  

 økonomi og befolkning i landdistrikterne, herunder kulturelle aktiviteter, b)  

 	  

 fornyelse og  

 udvikling af landsbyer og c)  

 	  

 bevarelse af og  

 større opmærksomhed på landdistrikternes natur- og kulturarv.
 7)  

 	  

 Uddannelses- og  

 informationsforanstaltninger for økonomiske aktører inden for de områder, der  

 er omfattet af nr. 5 og 6.
 8)  

 	  

 Kompetenceudviklings-  

 og informationskampagneforanstaltninger med henblik på udarbejdelse og  

 gennemførelse  

 af en lokal udviklingsstrategi.
9)  

 	  

 Foranstaltninger  

 vedrørende a)  

 	  

 lokale  

 aktionsgrupper, b)  

 	  

 gennemførelse af  

 lokale strategier og c)  

 	  

 samarbejde mellem  

 aktionsgrupper.« [Muligheder for tilskud til skovbruget og skovbrugere] Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
Til § 6 2)  

  

 I  

  

 stk. 5  

  

 udgår »de regionale vækstfora, der er nedsat i henhold til  

 lov om erhvervsfremme« og i stedet indsættes ordene: »regionsrådene og  

 Bornholms Regionskommune«, og ordene »efter indstilling fra de regionale  

 vækstfora« udgår.
[Regionsrådene og Bornholms Regionskommune får den  

 koordinerende rolle i stedet for de regionale vækstfora] Af  

 	  

  

 fødevareministeren,  

  

 tiltrådt af  

  

 udvalget:
Til § 16 3)  

  

 Efter stk. 1 indsættes som nyt  

 stykke:
»Stk. 2.  

  

 Ministeren kan  

 i forbindelse med fastsættelse af regler i medfør af § 3 bestemme, at loven  

 eller dele af loven har virkning fra og med den 1. januar 2007.« Stk. 2 bliver herefter stk. 3.
[Mulighed for at yde tilskud til projektaktiviteter, der er  

 gennemført fra og med den 1. januar 2007] Bemærkninger Til nr. 1 Ændringsforslaget tager udgangspunkt i fødevareministerens  

 drøftelse med Dansk Skovforening den 30. januar 2007, hvor foreningens ønsker  

 til landdistriktsprogrammet vedrørende skovbruget og skovbrugere blev  

 drøftet.
 Med ændringsforslaget foreslås, at skovbruget og skovbrugerne  

 opnår muligheder for at ansøge om tilskud på lige fod med  

 jordbruget/jordbrugerne, såfremt der under landdistriktsforordningens akse 1  

 er  

 tale om ens foranstaltninger for jordbrug/jordbrugere og  

 skovbrug/skovbrugere.
 Lovforslagets § 2, nr. 1, litra b, og § 2, nr. 2, litra b-d, er  

 ændret i overensstemmelse hermed.
Fødevareministeren får derved mulighed for at gennemføre  

 tilskudsordninger for skovbruget/skovbrugere vedrørende   

 	  

 kompetenceudviklings-  

 og vidensformidling,   

 	  

 anvendelse af  

 rådgivningstjenester,   

 	  

 forøgelse af  

 skovbrugsprodukters værdi,   

 	  

 samarbejde om  

 udvikling af nye produkter, processer og teknologier og   

 	  

 forbedring og  

 udvikling af infrastruktur af betydning for udvikling og tilpasning.
 Ændringsforslagets § 2, nr. 1, litra a, er uændret i  

 forhold til lovforslaget.
Efter ændringsforslagets § 2, nr. 1, litra b, om  

 jordbrugeres og skovbrugeres anvendelse af rådgivningstjenester er det  

 hensigten at yde støtte inden for rådgivning om overholdelse af regler for  

 krydsoverensstemmelse og arbejdssikkerhed.
Ansøgere er de  

 bedriftsrådgivningstjenester, der udbyder rådgivning om reglerne for  

 krydsoverensstemmelse og arbejdssikkerhed.
De endelige støttemodtagere er  

 jordbrugere og skovbrugere.
Der vil kunne ydes støtte til jordbrugernes og  

 skovbrugernes udgifter til rådgivning fra en godkendt  

 bedriftsrådgivningstjeneste.
De nærmere betingelser for tilskud vil blive  

 fastsat ved bekendtgørelse.
 Ændringsforslagets § 2, nr. 2, litra a, er uændret i forhold  

 til lovforslaget.
Efter ændringsforslagets § 2, nr. 2, litra b, om forøgelse  

 af jordbrugs- og skovbrugsprodukters værdi er det hensigten at yde støtte  

 inden  

 for udvikling og anvendelse af nye teknologier og nye processer samt til  

 udvikling af nye produkter for at opnå værditilvækst i jordbrugs-, fødevare-  

 og  

 skovbrugssektoren.
Relevante ansøgere og støttemodtagere vil være små og  

 mellemstore virksomheder med op til 250 ansatte.
Virksomheder med mellem 250  

 og  

 750 ansatte kan ifølge forordningen dog også søge, men til den halve  

 støttesats.
Det vil være en betingelse for støtte til investeringer, at  

 virksomhederne  

 enten deltager i et samarbejde om udvikling af ny teknologi, processer eller  

 produkter eller påtager sig forpligtelser til demonstration eller information  

 vedrørende den ny teknologi, processer eller produkter.
Der vil kunne ydes  

 støtte til materielle eller immaterielle investeringer, der er nødvendige for  

 gennemførelse af projektet.
De nærmere betingelser for tilskud vil blive  

 fastsat ved bekendtgørelse.
Efter ændringsforslagets § 2, nr. 2, litra c, om samarbejde  

 om udvikling af nye produkter, processer og teknologier i jordbrugs-,  

 fødevare-  

 og skovbrugssektoren er det hensigten at yde støtte inden for  

 samarbejdsprojekter mellem primærproducenter, forarbejdningsindustri og andre  

 om udvikling af nye produkter, processer og teknologier, herunder til  

 udvikling  

 af nye godkendte kvalitetsmærkeordninger.
Relevante ansøgere og  

 støttemodtagere  

 vil være primærproducenter, forarbejdningsindustri og andre, der deltager i  

 samarbejdsprojekterne.
Der vil kunne ydes støtte til materielle eller  

 immaterielle  

 investeringer, der er nødvendige for gennemførelse af projektet.
Det vil være  

 en betingelse for støtte, at de støtteberettigede udgifter er knyttet til  

 aktiviteter, der ligger før den kommercielle udnyttelse af de nye produkter,  

 processer  

 eller teknologier.
De nærmere betingelser for tilskud vil blive fastsat ved  

 bekendtgørelse.
Efter ændringsforslagets § 2, nr. 2, litra d, om forbedring  

 og udvikling af infrastruktur af betydning for udviklingen og tilpasningen af  

 jord- og skovbrug er det hensigten at yde støtte til jordfordeling i  

 forbindelse med natur- og miljøprojekter i et givet geografisk område.  

 Relevante ansøgere er jord- og skovbrugere, der gennemfører jordfordeling som  

 et led i bredere natur- og miljøprojekter.
De nærmere betingelser for tilskud  

 vil blive fastsat ved bekendtgørelse.
 Ændringsforslagets § 2, nr. 2, litra e, er uændret i  

 forhold til lovforslaget.
 Ændringsforslagets § 2, nr. 3, er uændret i forhold til  

 lovforslaget, idet bestemmelserne kun vedrører jordbrug og jordbrugere.
Ændringsforslagets § 2, nr. 4, er uændret i forhold til  

 lovforslaget.
Tilsvarende lovhjemler vedrørende foranstaltningerne for  

 skovbruget/skovbrugere under akse 2 (landdistriktsforordningens artikel  

 42-49)  

 findes i skovloven, jf. lov nr. 453 af 9. juni 2004 om skove, og i  

 stormfaldsloven, jf. lov nr. 349 af 17. maj 2000 om stormflod og stormfald.  

 Tilskud til skovarealer kan således som udgangspunkt ikke søges under  

 landdistriktsloven.
 Vedrørende ændringsforslagets § 2, nr. 4, litra c, om  

 foranstaltninger vedrørende miljøvenligt jordbrug skal det dog præciseres, at  

 ved fastsættelse af betingelserne for de enkelte foranstaltninger under  

 miljøvenligt jordbrug vil det være muligt at afgrænse de tilskudsberettigede  

 arealer til også at omfatte ubevoksede fredskovspligtige arealer, der  

 anvendes  

 som jordbrugsarealer.
 Vedrørende ændringsforslagets § 2, nr. 4, litra e, om  

 tilskud til ikkeproduktive investeringer skal det dog præciseres, at ved  

 støtte  

 til natur- og miljøprojekter kan skovarealer indgå i projektet.
Ændringsforslagets § 2, nr. 5-7, er uændret i forhold til  

 lovforslaget.
Vedrørende ændringsforslagets § 2, nr. 5, litra b og c,  

 samt  

 § 2, nr. 6 og 7, skal det dog præciseres, at skovbruget og skovbrugere  

 er  

 omfattet af lovgrundlaget for disse foranstaltninger under  

 landdistriktsforordningens akse 3.
 Ændringsforslagets § 2, nr. 8 og 9, er uændret i forhold  

 til lovforslaget.
 Ændringsforslaget skønnes ikke at medføre økonomiske eller  

 administrative konsekvenser for staten.
 Ændringsforslaget skønnes at have positive økonomiske  

 konsekvenser for skovbrugserhvervet, idet der tilvejebringes en række  

 muligheder for, at skovbrugsbedrifter og virksomheder efter ansøgning vil  

 kunne  

 opnå offentlige tilskud til gennemførelse af en række projekter og  

 aktiviteter.
 Ændringsforslaget skønnes ikke at medføre øgede administrative  

 byrder for erhvervslivet.
 Ændringsforslaget skønnes ikke at have miljømæssige  

 konsekvenser.
 Afhængigt af udmøntningen i det nationale program kan der blive  

 tale om notifikation til Europa-Kommissionen i henhold til  

 statsstøttereglerne.
 Der henvises i øvrigt til bemærkningerne til lovforslaget.
Til nr. 2 Ved ændringsforslaget overtager regionsrådene og Bornholms Regionskommune  

 den koordinerende rolle, således at regionerne skal godkende, at de lokale  

 udviklingsplaner er i overensstemmelse med de fastlagte regionale og  

 kommunale  

 strategier.
Det vil således ikke være de regionale vækstfora, der varetager  

 den  

 koordinerende rolle.
Til nr. 3 Med ændringsforslaget foreslås, at fødevareministeren får  

 bemyndigelse til i bekendtgørelserne om de enkelte tilskudsordninger udstedt  

 i  

 medfør af § 3 at bestemme, at der kan ydes tilskud til projektaktiviteter,  

 der  

 er gennemført inden lovens ikrafttræden. Ændringsforslaget skaber således  

 mulighed  

 for at yde tilskud til projektaktiviteter, der er gennemført fra og med den  

 1.  

 januar 2007 og således forud for lovens ikrafttræden.
 Formålet med bestemmelsen er at sikre kontinuitet i aktiviteterne  

 til udvikling af landdistrikterne, idet det nye landdistriktsprogram for  

 perioden 2007-2013 tidligst kan igangsættes efter vedtagelsen af nærværende  

 lovforslag.
 Idet Europa-Kommissionens godkendelse af programmet nu ikke  

 forventes at foreligge før til efteråret, er det hensigten at muliggøre  

 igangsættelsen af dele af programmet snarest muligt efter vedtagelsen af  

 nærværende lovforslag, dels ved straks at sætte de nødvendige bestemmelser i  

 loven i kraft, herunder at give mulighed for at yde tilskud til projekter,  

 som  

 allerede er påbegyndt, dels ved at indhente den nødvendige bevillingsmæssige  

 hjemmel ved forelæggelse af et aktstykke for Finansudvalget.
Som et eksempel herpå kan nævnes en fortsættelse af den indsats  

 for udvikling og markedsføring af kvalitetsfødevarer, herunder økologiske  

 produkter, som blev igangsat i det nu afsluttede program for 2000-2006, og  

 hvor  

 mange nyttige projekter med fordel kunne videreudvikles uden større afbræk og  

 stilstand i indsatsen.
Ved at afvente programmets godkendelse fra  

 Europa-Kommissionen er der en risiko for, at mange gode initiativer for en  

 fortsat indsats vil blive skrinlagt, fordi det ikke vil være muligt at opnå  

 tilskud til nye projekter, som dermed ikke umiddelbart vil være økonomisk  

 rentable.
Det er hensigten, at bemyndigelsen til at give loven virkning  

 fra og med den 1. januar 2007 som udgangspunkt skal anvendes i forbindelse  

 med  

 udmøntningen af tilskudsordningerne efter ændringsforslagets   

 	  

 § 2, nr. 1, litra a  

 (kompetenceudvikling og vidensformidling inden for jordbrugs-, fødevare- og  

 skovbrugssektoren),   

 	  

 § 2, nr. 2, litra a-c (modernisering  

 af jordbrugsbedrifter, forøgelse af jordbrugs- og skovbrugsprodukters værdi  

 og  

 samarbejde om udvikling af nye produkter, processer og teknologier i  

 jordbrugs-, fødevare- og skovbrugssektoren),   

 	  

 § 2, nr. 3, litra b og  

 c (jordbrugeres deltagelse i ordninger for fødevarekvalitet og  

 producentsammenslutningers  

 informations- og markedsføringsaktiviteter vedrørende produkter, der er  

 omfattet af ordninger for fødevarekvalitet),   

 	  

 § 2, nr. 6, litra a  

 (basale tjenester for økonomi og befolkning i landdistrikterne, herunder  

 kulturelle  

 aktiviteter), og   

 	  

 § 2, nr. 9 (lokale  

 aktionsgrupper, gennemførelse af lokale strategier og samarbejde mellem  

 aktionsgrupper).
Med tilskudsordningerne efter disse bestemmelser vurderes der at  

 være behov for til stadighed at kunne igangsætte projekter, som forventes at  

 ville kunne opnå tilskud under landdistriktsprogrammet.
De nærmere  

 betingelser  

 for at yde tilskud til allerede igangsatte projekter vil blive fastsat i  

 bekendtgørelserne  

 for de enkelte tilskudsordninger.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Beinov Støjberg (V)   

 Michael Aastrup Jensen (V)   

 Christian H.
Hansen (DF)  

  

  fmd.  

  

 Mia Falkenberg (DF)   

 Allan Niebuhr (KF)   

 Per Ørum Jørgensen (KF)   

 Kirsten Brosbøl (S)   

 Lene Hansen (S)   

 Mette Gjerskov (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit Ataqatigiit  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 102 Bilagsnr.
Titel 1 Høringssvar og høringsnotat, fra fødevareministeren 2 Henvendelse af 21/12-06 fra Dansk Skovforening 3 Udkast til tidsplan for behandling af lovforslaget 4 Kopi af FLF alm. del  svar på spm. 76, fra  

 fødevareministeren (kommentar til henvendelse af 2/11-06 fra Danmarks  

 Naturfredningsforening) 5 Henvendelse af 22/1-07 fra Danske Regioner 6 Kopi af fødevareministerens svar på spørgsmål nr.
S 687,  

 838, 839 og S 1551 af relevans for forslaget 7 Materiale modtaget under Dansk Skovforenings foretræde  

 for udvalget den 24/1-07 8 Tidsplan for udvalgets behandling af lovforslaget 9 Invitation til deltagelse i MPUs samråd med  

 fødevareministeren om skovbrugserhvervets muligheder under  

 landdistriksprogrammet 10 Kopi af FLF alm. del  svar på spm. 77, fra  

 fødevareministeren (kommentar til henvendelse af 3/11-06 fra Dansk Landbrugs  

 Økologiudvalg) 11 Henvendelse af 31/1-07 fra Danske Regioner 12 Talepapir fra det åbne samråd 31/1-07 i Miljø- og  

 Planlægningsudvalget om samrådsspørgsmål AF-AH (skovbrugserhvervet og L 102,  

 landdistriktsloven), fra fødevareministeren 13 Udkast til betænkning 14 Ændringsforslag fra fødevareministeren 15 2. udkast til betænkning Oversigt over spørgsmål og svar vedrørende L 102 Spm.nr.
