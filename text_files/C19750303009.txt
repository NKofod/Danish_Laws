 I medfør af § 1, stk. 1, i lov nr. 508 af 29. november 1972 om kontrol med  

 overholdelsen af De europæiske Fællesskabers forordninger om  

 arbejderbeskyttelse inden for landevejstransport samt § 47, stk. 3, og § 70 i  

 lov om almindelig arbejderbeskyttelse, jfr. lovbekendtgørelse nr. 297 af 4.  

 juli 1968 som ændret ved lov nr. 216 af 19. maj 1971 og lov nr. 256 af 22.  

 maj 1974, fastsættes efter forhandling med justitsministeren og ministeren  

 for offentlige arbejder:
 § 1.  Tilsynet på arbejdsgiverens forretningssted  

 varetages af arbejdstilsynet, medens tilsynet i øvrigt varetages af politiet.
 § 2.  Konstaterede overtrædelser af bestemmelserne  

 indberettes af politiet til direktoratet for arbejdstilsynet og direktoratet  

 for vejtransport på en særlig blanket, der udarbejdes af direktøren for  

 arbejdstilsynet i samarbejde med rigspolitichefen.
 Stk. 2.  Direktoratet for vejtransport underretter  

 direktoratet for arbejdstilsynet om tilbagekaldelser af kørselstilladelser i  

 forbindelse med overtrædelserne.
 Arbejdsministeriet, den 17. november  

 1975.
Erling Dinesen /H.
Winther.
