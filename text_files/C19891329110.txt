 Til samtlige til eksport af fersk kød og kødprokukter autoriserede  

 virksomheder samt dyrlægerne ved disse.
 Grækenland - fersk kød og kødprodukter.
 Statskonsulenten i Athen har meddelt, at de græske veterinærmyndigheder  

 med øjeblikkelig virkning har frafaldet kravet om radioaktivitetsattestation.
 Med henvisning hertil ophæves hermed Veterinærdirektoratets  

 cirkulæreskrivelse af 17. februar 1988 (K.K. 3792-1987).
 Statskonsulenten har endvidere meddelt, at Veterinærdirektoratets  

 cirkulæreskrivelse af 15. januar 1988 (K.K. 3760-1987) kan ændres på følgende  

 punkter:
 1. De under afsnittet »1. Attester« angivne  

 attestationer, dels om restkoncentrationer, dels om at produktet forhandles i  

 samme form og sammensætning i Danmark forlanges ikke længere og kan derfor  

 udgå.
 2. De i afsnittet »2. Biprodukter« anførte  

 begrænsninger er under hensyn til de generelle EF-regler bortfaldet, hvorfor  

 hele afsnittet kan udgå.
 Det forlyder desuden, at de under afsnittet »3. Produktion m.v. af  

 kødprodukter« anførte regler og begrænsninger vedrørende kødråvarer og  

 tilsætnings- samt hjælpestoffer er ændret, hvorfor man ikke længere kan  

 henholde sig til cirkulæreskrivelsen herom.
 Veterinærdirektoratet agter snarest muligt at udsende en  

 cirkulæreskrivelse, som er revideret i overensstemmelse med foranstående.
 P.V.V.
