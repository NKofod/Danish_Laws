Medhold i klage over modregning af fejlagtigt udbetalte  

 restitutionsbeløb i fremtidige udbetalinger Kartoffelmelcentralen a.m.b.a.
Nr.
Lindvej 14 7400 Herning Ved skrivelse af 10. juli 1990 har De påanket EF-direktoratets afgørelser  

 af 28. juni 1990 hvorved direktoratet fastholder sine afgørelser af 8. maj  

 1990 om modregning af ialt 388.163,93 kr som følge af fejlagtigt udbetalte  

 eksportrestitutioner.
De pågældende restitutioner er udbetalt i forbindelse med eksport af hhv.  

 6.000 og 13.000 tons kartoffelstivelse.
Ved forudfastsættelse af hhv.  

 restitutionssatsen og de monetære udligningsbeløb blev der anvendt fejlagtige  

 satser, hvilket dog ikke på ansøgningstidspunktet blev opdaget af  

 EF-direktoratet, der kontrollerede og bekræftede de af Dem foretagne  

 beregninger.
Fejlene konstateredes af EF-direktoratet i maj 1990 og  

 direktoratet meddeler, at man som følge heraf vil modregne de for meget  

 udbetalte beløb i fremtige udbetalinger.
 De anmoder ved skrivelse af hhv. 21. og 23. maj 1990 EF-direktoratet om at  

 genoverveje sagen, men direktoratet fastholder sine afgørelser ved skrivelse  

 af 28. juni 1990.
 Landbrugsministeriet skal herved meddele, at man efter at sagen har været  

 forelagt EF-direktoratet har fundet, at der ikke har været den fornødne  

 hjemmel til at foretage de pågældende modregninger.
EF-direktoratet er samtidig underrette om afgørelsen.
P.M.V.
 E.B.
Kirsten Holm Svendsen Nugældende lov er nr. 414 af 13. juni 1990.
