 Et pengeinstitut afgav positiv soliditetsoplysning selvom regnskabet,  

 der endnu ikke var godkendt af generalforsamlingen, viste at egenkapitalen  

 var tabt.
 Tilsynet udtalte, at dette var i strid med god bank- og  

 sparekassepraksis.
 Tilsynets skrivelse af 16. september 1986 vedrørende en  

 soliditetsoplysning.
Af oplysningen fremgik, at regnskabet ikke var helt tilfredsstillende, og  

 at de sidst kendte regnskabstal viste en positiv udvikling.
En forpligtelse  

 af den omspurgte størrelse anså pengeinstituttet for tilstedelig.
 Selskabets seneste regnskab udviste et underskud på 634.000 kr. og et  

 samlet overført underskud på 877.000 kr.
 Tilsynet udtalte, at det måtte anses for stridende imod god  

 pengeinstitutpraksis at undlade at give oplysning om, at selskabets  

 egenkapital ved udgangen af regnskabsåret i henhold til det foreløbige  

 regnskab, påført revisionspåtegning, måtte anses for tabt, uanset at  

 regnskabet endnu manglede generalforsamlingens godkendelse.
 Endvidere fandt tilsynet med henvisning til udtrykket  

 »tilstedelig«, at konklusionen under hensyn til de oplysninger om  

 omsætning, indtjening og soliditet, som pengeinstituttet lå inde med på  

 tidspunktet for afgivelsen af oplysningen, i overensstemmelse med god  

 pengeinstitutpraksis burde have været udtrykt med et klarere forbehold.
