Skriftlig fremsættelse (23. februar 2017) Miljø- og Fødevareministeren (Esben Lunde Larsen):
 Herved tillader jeg mig for Folketinget at fremsætte:
Lov om ændring af lov om drift af landbrugsjorder (Permanent genopdyrknningsret) (Lovforslag nr.
L 144) Lovforslaget er en del af den lovgivningsmæssige gennemførelse af Aftale om Naturpakke.
Lovforslaget indeholder forslag til en udvidelse af den nuværende 15-årige tidsbegrænsning for genopdyrkningsretten jf. lovens § 6 til en permanent ret for anmeldte jorder.
Lovændringen vedrørende indførelse af en permanent genopdyrkningsret som det fremgår af Aftale om Naturpakke.
Den foreslåede ændring omfatter udelukkende en udvidelse af tidsrammen for genopdyrkningsretten og medfører ikke andre ændringer.
I Aftale om Naturpakke er det ønsket, at ændringen kan udføres uden meromkostninger.
Der lægges derfor ikke op til ændringer i forhold til de nuværende gældende muligheder og begrænsninger i forhold til genopdyrkningsretten i øvrigt, ligesom kommunernes opgaver relateret til sagsbehandling og registrering af § 6 arealer ikke forventes ændret eller udvidet.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
