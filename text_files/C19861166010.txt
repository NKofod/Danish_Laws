 Ministeriet for skatter og afgifter, skattedepartementet, har i anledning  

 af en forespørgsel fra rigsrevisionen overfor justitsministeriet oplyst, at  

 det efter skattedepartementets opfattelse følger såvel af ordlyden af  

 arveafgiftslovens § 26, stk. 1, 3. og 4. punktum, som af motiverne til disse  

 bestemmelser, der er indsat ved lov nr. 581 af 19. december 1969, at den  

 endelige boopgørelse, uanset hvor sent inden for 15 måneders fristen,  

 skæringsdagen er beliggende, altid skal være indsendt senest ved 15 måneders  

 fristens udløb.
 Såfremt skiftebehandlingen fortsættes efter udløbet af 15 måneders  

 fristen, skal der senest på 16 måneders dagen indgives en opgørelse over boet  

 ved 15 måneders fristens udløb, jfr. herved kildeskattelovens § 20, stk. 2.
 Under hensyn til sammenhængen med den tilsvarende 15 måneders frist i  

 kildeskattelovens § 20, stk. 1, kan de nævnte frister ikke forlænges.
 Opmærksomheden henledes imidlertid på, at konsekvenserne af en  

 overskridelse af 15 måneders fristen er blevet væsentligt lempet, efter at  

 det i § 1 i ministeriet for skatter og afgifters bekendtgørelse nr. 506 af  

 20. oktober 1983 om nedsættelse af arveafgift m.v. er bestemt, at  

 skifteretterne kan nedsætte eller eftergive forhøjelser af  

 arveafgiftsbeløbuanset afgiftens størrelse, og efter at det i pkt. 3 i det  

 tilhørende cirkulære nr. 166 af 20. oktober 1983 er bestemt, at  

 skifteretterne i almindelighed kan nedsætte forhøjelsen efter  

 arveafgiftslovens § 26, stk. 3 og 4, til et beløb, der kan beregnes som 1 %  

 af den skyldige afgift pr. påbegyndt måned af forsinkelsen med indsendelsen  

 af boopgørelse eller anmeldelsen.
 P.M.V.
 E.B.
