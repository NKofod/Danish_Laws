I medfør af § 46, stk. 5, i lov nr. 9 af 3. januar 1992 om naturbeskyttelse fastsættes følgende forretningsorden for Taksationskommissionen:
 § 1.  Formanden for Taksationskommissionen  

 tilrettelægger kommissionens arbejde, fastsætter tid og sted for  

 kommissionens møder og drager omsorg for meddelelsen af kommissionens  

 afgørelser.
 Stk. 2.  Formanden sørger for, at der knyttes  

 sekretærbistand og vurderingsmæssig sagkundskab til kommissionen.  

 Kommissionen kan iøvrigt anvende særlig sagkyndig bistand, når dette skønnes  

 påkrævet.
 Stk. 3.  Kommissionens udgifter betales af staten.
 § 2.  Er et medlem forhindret i at deltage i et af  

 formanden fastsat møde, skal medlemmet omgående underrette formanden herom.
§ 3.  Afgørelse i en sag skal træffes efter  

 besigtigelse og møde, hvortil sagens parter er indkaldt skriftligt med mindst  

 2 ugers varsel.
Besigtigelse kan undlades, hvis klagen angår spørgsmål, til  

 hvis påkendelse en besigtigelse ikke skønnes nødvendig.
Møde med sagens  

 parter kan undlades, hvis de samtykker deri, og de omtvistede spørgsmål er  

 tilstrækkeligt belyst ved det skriftlige materiale i sagen.
 Stk. 2.  Kommissionens besigtigelser og møder, hvortil  

 sagens parter er indkaldt, er offentligt tilgængelige, medmindre kommissionen  

 undtagelsesvis bestemmer andet.
 § 4.  Kommissionen er kun beslutningsdygtig, når alle  

 medlemmer er til stede.
 Stk. 2.  Formanden kan på kommissionens vegne afvise  

 realitetsbehandling af klager, som er fremsat for sent eller uden fornøden  

 klageberettigelse, samt afgøre andre formalitetsspørgsmål under sagernes  

 forberedelse.
 § 5.  Det skal fremgå af kommissionens afgørelser, med  

 hvilke stemmetal afgørelsen er truffet.
Stk. 2.  Afgørelser, der ikke er enstemmige, skal  

 indeholde en begrundelse for også mindretallets standpunkt.
Begrundelsen  

 affattes af formanden efter samråd med mindretallet.
 Stk. 3.  Kommissionen bestemmer, om mindretal skal  

 anføres med navn.
 § 6.  Bekendtgørelsen træder i kraft den 1. juli 1992.  

 Samtidig ophæves bekendtgørelse nr. 615 af 1. december 1978.
