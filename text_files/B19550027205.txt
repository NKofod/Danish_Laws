 I medfør af § 45, stk. 3, i lov nr. 209 af 11. juni 1954 om  

 apotekervæsenet fastsættes herved efter forhandling med indenrigsministeriet  

 følgende.
§ 1 Stk. 1 Dyrlæger, der har ret til at praktisere her i landet, har under  

 overholdelse af de i denne bekendtgørelse indeholdte bestemmelser og de af  

 veterinærdirektoratet som tilsynsmyndighed givne særlige pålæg ret til at  

 udlevere (distribuere) fra apotek modtagne, brugsfærdige lægemidler til brug  

 for dyr, de har under behandling, jfr. § 2.
Stk. 2 Dyrlæger, der har ret til at praktisere her i landet, kan udover den i  

 stk. 1 omhandlede distribueringsret af veterinærdirektoratet opnå tilladelse  

 til at tilberede, sammenblande, dele og afveje (dispensere) lægemidler til  

 brug for dyr, de har under behandling, jfr. § 3.
Stk. 3 Dyrlæger, der ikke har tilladelse til at dispensere lægemidler, jfr. stk.  

 2, og som ikke benytter distribueringsretten, er med hensyn til indkøb og  

 opbevaring m.v. af de lægemidler, som de personlig anvender til dyr,  

 underkastet de for distribuerende dyrlæger gældende bestemmelser, jfr. § 2,  

 stk. 2 og 4. Dette gælder også dyrlæger, der kun lejlighedsvis praktiserer.
Stk. 4 Dyrlæger skal indløbe samtlige lægemidler, rå- og hjælpestoffer samt  

 desinfektionsmidler på danske apoteker, jfr. stk. 5. Herfra undtages dog  

 sera, vacciner og andre bakteriologiske præparater, der leveres af statens  

 veterinære serumlaboratorium, statens seruminstitut, statens veterinære  

 institut for virusforskning og veterinærdirektoratet.
Stk. 5 En dyrlæge må kun handle på apoteker, der er beliggende indenfor den  

 landsdel, i hvilken han har bopæl.
Landsdelene afgrænses på følgende måde:  

 Området øst for Storebælt, Fyn med omliggende øer samt Jylland.
Stk. 6 Distribuerende og dispenserende dyrlæger skal meddele  

 veterinærdirektoratet, på hvilket apotek eller hvilke apoteker de agter at  

 foretage deres indkøb af lægemidler, ligesom veterinærdirektoratet skal  

 underrettes, forinden en dyrlæge skifter apotek.
 Distribuerende dyrlæger .
§ 2 Stk. 1 Dyrlæger, der ønsker at benytte distribueringsretten, jfr. § 1, stk. 1,  

 skal anmelde dette skriftligt til veterinærdirektoratet.
Stk. 2 Distribuerende dyrlæger skal opbevare lægemidler m.v. på betryggende måde  

 i skab.
Skabet skal være anbragt i et tørt, om fornødent opvarmet lokale.
Til  

 opbevaring af sådanne lægemidler, som i henhold til dispensatorium  

 veterinarium skal opbevares i giftskab, samt stoffer og præparater af  

 lignende farlighed, skal dyrlægen anvende et særligt aflåseligt skab  

 (giftskab).
Stk. 3 De fra apotek i afmålte, brugsfærdige portioner modtagne lægemidler skal  

 såvel ved modtagelsen som ved udleveringen være forsynet med signatur med  

 apotekets navn, lægemidlets navn eller sammensætning, dato for ekspedition  

 samt eventuelt brugsanvisning og på iøjnefaldende måde være forsynet med  

 påskriften: »Medicin til dyr«.
Dyrlægen skal udlevere disse  

 portioner i ganske samme stand med angivelse af dyrets art, dato for  

 udleveringen og brugsanvisning, såfremt en sådan ikke er angivet.
Stk. 4 Lægemidler, som den distribuerende dyrlæge personlig anvender til dyr,  

 skal indkøbes på apotek i brugsfærdig stand.
Dog er dyrlægen, når forholdene  

 gør det påkrævet, berettiget til på stedet at fremstilles injektionsvædsker  

 ved at opløse lægemidler, der er modtaget fra apotek i afvejede portioner.
Stk. 5 Når en dyrlæge midlertidig eller for bestandig ophører med at benytte  

 distribueringsretten, skal det meddeles skriftligt til veterinærdirektoratet.
 Dispenserende dyrlæger .
§ 3 Stk. 1 Dyrlæger, der ønsker tilladelse til at dispensere lægemidler, jfr. § 1,  

 stk. 2, skal anmelde dette skriftligt til veterinærdirektoratet.
Tilladelse  

 til dispensering vil først blive givet, når dispenseringslokalet og dets  

 inventar, rekvisitter m.m. er godkendt af veterinærdirektoratet.
Stk. 2 Dyrlægerne skal ved tilberedning af lægemidler følge farmakopeens  

 forskrifter.
Stk. 3 Dyrlægerne skal forsyne de lægemidler, de udleverer, med etikette, på  

 hvilken der skal være angivet dyrlægens navn og bopæl, dato for udleveringen,  

 lægemidlets officinelle navn eller dets sammensætning, dyrets art samt  

 brugsanvisning.
Midler til dyrlægens personlige brug eller til personlig  

 anvendelse ved behandling af dyr skal være signeret med midlets navn eller  

 sammensætning - for injektionsvædskers vedkommende tillige med tydelig  

 angivet styrke - samt dato for fremstillingen.
Stk. 4 I giftskabet skal opbevares sådanne lægemidler, for hvilke påbud herom er  

 givet i dispensatorium veterinarium, samt stoffer og præparater af lignede  

 farlighed.
Store beholdere med arsenikopløsning til kreaturvask kan dog  

 opbevares i dispenseringslokalet i aflåst skab uden for giftskabet.
Stk. 5 En dyrlæge, der midlertidig eller for bestandig ophører med at benytte  

 tilladelsen til at dispensere lægemidler, skal meddele dette skriftligt til  

 veterinærdirektoratet.
 Fælles bestemmelser .
§ 4 Stk. 1 Praktiserende dyrlæger er underkastet veterinærdirektoratets tilsyn med  

 hensyn til indkøb, opbevaring, distribuering og dispensering af lægemidler.  

 Direktoratet har til enhver til ret til at lade eftersyn foretage de steder,  

 hvor lægemidler bestemt for dyr opbevares og (eller) tilberedes, samt til  

 vederlagsfrit at udtage prøver af disse til undersøgelse.
Dyrlægerne er ved  

 ethvert eftersyn pligtige til uopfordret at forevise alle deres beholdninger  

 af lægemidler og til iøvrigt at give alle fornødne oplysninger til  

 kontrollen.
Ved eftersynet forefundne mangler skal uopholdelig rettes.
Stk. 2 Dyrlægerne skal drage omsorg for, at lægemidler under opbevaring,  

 tilberedning og transport bevarer deres prøveholdighed.
Stk. 3 Veterinærdirektoratet bestemmer, hvorledes der skal forholdes med kassable  

 eller eventuelt ulovligt indkøbte lægemidler.
 Stk. 4.  Dyrlægerne er forpligtet til at overholde den i  

 henhold til kongelig resolution fastsatte takst, jfr. § 30, stk. 1 og 3, i  

 lov nr 209 af 11. juni 1954 om apotekervæsenet, også for så vidt angår  

 lægemidler, de personlig anvender til dyr.
Stk. 5 Betalingen for udleverede og anvendte lægemidler må ikke indbefattes i  

 betalingen for ydet dyrlægehjælp.
På udstedte regninger skal beløbet for  

 lægemidler opføres som en særlig post.
Stk. 6 Dyrlæger, som forud for denne bekendtgørelses ikrafttræden benytter deres  

 dispenseringsret efter de hidtil gældende bestemmelser, skal inden 1. april  

 1956 meddele veterinærdirektoratet, om de fortsat ønsker at dispensere  

 lægemidler.
Veterinærdirektoratet fastsætter nærmere frist, dog ikke udover  

 1. januar 1958, indenfor hvilken lokaler m.v. skal være indrettet i  

 overensstemmelse med de i bekendtgørelse af dags dato af regulativ for  

 dyrlægers udlevering og opbevaring af lægemidler til dyr fastsatte krav.
Stk. 7 Enhver dyrlæge, der indkøber euforiserende stoffer eller præparater, er  

 pligtig til i en af veterinærdirektoratet autoriseret protokol, der mod  

 betaling udleveres af veterinærdirektoratet, at føre fortegnelse over ethvert  

 indkøb og enhver udlevering sat over personlig anvendelse til dyr af de  

 euforiserende stoffer og præparater, der er kopieringspligtige i henhold til  

 de til enhver tid i sundhedsstyrelsens cirkulære om rekvirering og udlevering  

 af lægemidler fastsatte regler, for tiden sundhedsstyrelsens cirkulære af 1.  

 december 1952 § 5, jfr. sundhedsstyrelsens cirkulære af 11. maj 1954.  

 Protokollen skal føres fra dag til dag såvel med hensyn til indkøb som med  

 hensyn til udlevering og personlig anvendelse til, dyr.
Foruden de udleverede  

 eller benyttede stoffers art og mængde skal indikation for behandlingen samt  

 dyrets art og dyreejerens navn og adresse indføres i protokollen.
§ 5 Stk. 1 Overtrædelse af de i denne bekendtgørelse fastsatte bestemmelser straffes,  

 for så vidt der ikke herved efter den øvrige lovgivning er forskyldt større  

 straf, i henhold til § 85, stk. 2, i lov nr. 209 af 11. juni 1954 om  

 apotekervæsenet med bøder, der tilfalder statskassen.
Stk. 2 Ved grov eller gentagen overtrædelse af de i denne bekendtgørelse  

 fastsatte bestemmelser kan det veterinære sundhedsråd for en bestemt tid  

 eller for bestandig fratage den pågældende dyrlæge distribuerings- eller  

 dispenseringsretten, eventuelt begge rettigheder.
Veterinærdirektoratet kan  

 midlertidig forbyde den pågældende dyrlæge at udøve de nævnte rettigheder,  

 indtil sagen afgøres af det veterinære sundhedsråd, hvis afgørelse er  

 endelig.
§ 6 Denne bekendtgørelse træder i kraft den 1. januar 1956.
 Landbrugsministeriet , den 1. november 1955.
