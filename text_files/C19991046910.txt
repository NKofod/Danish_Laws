 Vedrørende udsendelse af  

 asylansøgere og andre udlændinge.
 I henhold til Kundgørelse V nr. 2, pkt. 5,  

 træffer Rigspolitichefen, Den centrale Politiafdeling, bestemmelse om,  

 hvorvidt en udlænding, som ikke vil efterleve en afgørelse om at  

 udrejse af landet, og hvor udsendelsen skal ske med fly, skal udsendes under  

 ledsagelse af politiet.
 Skal udsendelsen foregå under ledsagelse, overtager  

 Den centrale Politiafdeling den videre sagsbehandling efter nærmere  

 aftale med den aktuelle politikreds.
 Ledsaget udsendelse skal altid foregå under  

 medvirken af mindst én polititjenestemand, som forretter tjeneste i  

 Den centrale Politiafdeling.
Bestemmelserne i kundgørelsen om  

 tvangsmæssige udsendelser af udlændinge har hidtil været  

 praktiseret på den måde, at Den centrale Politiafdeling i sager  

 vedrørende udlændinge, som har været indlogeret eller har  

 haft ophold i politikredsene 12-54, har anmodet den aktuelle politikreds  

 (opholdskredsen) om så vidt muligt at afgive politipersonale til  

 opgaven.
For så vidt angår udlændinge med opholdssted i  

 politikredsene 1-11, hvor Den centrale Politiafdeling forestår arbejdet  

 med forkyndelse og udrejsekontrol, har denne afdeling stillet personale til  

 rådighed for de tvangsmæssige udsendelser.
Med et stigende antal udsendelser af udlændinge er  

 løsningen af denne opgave blevet ganske  

 personaleressourcekrævende for Den centrale Politiafdeling.
Jeg har  

 derfor besluttet at inddrage personale fra flere af mine afdelinger i  

 arbejdet sammen med personale fra politikredsene.
 I den anledning fastsætter jeg følgende  

 retningslinjer, som gælder indtil videre:
 1. Ledsagede udsendelser af udlændinge med fly.
Ledsagede udsendelser med fly skal foregå under  

 medvirken af mindst én polititjenestemand fra Den centrale  

 Politiafdeling for at nyttiggøre den særlige ekspertise og  

 erfaring, som denne afdeling har på udsendelsesområdet.
I  

 øvrigt gælder følgende:
Udlændingen ledsages som udgangspunkt af  

 politipersonale fra den politikreds, hvor den pågældende senest  

 har været indlogeret eller haft opholdssted.
Politikredse med  

 asylcentre, hvor der forekommer mange ledsagede udsendelser for  

 politikredsen, kan dog efter en konkret vurdering i hvert enkelt  

 tilfælde fritages for at stille personale til rådighed for  

 udsendelsen.
Udsendelsen vil herefter blive foretaget af personale fra  

 Rigspolitiet eller Københavns politi.
 Det bør tilstræbes, at kredsen af  

 politipersonale, der skal deltage i udsendelsessager, begrænses,  

 således at det deltagende personale herved opnår en vis  

 erfaring.
 Tjenesterejserne arrangeres af Den centrale  

 Politiafdeling, som også bestiller billetter i Afdeling C,  

 Rejsebureauet.
Opmærksomheden henledes på, at det ved rejser  

 til visse lande er påkrævet, at personalet har modtaget  

 særlige vaccinationer.
Oplysninger herom kan fås ved henvendelse  

 til Statens Serum Institut på telefon 32688181. Det påhviler  

 politikredsene at sørge for, at personale, der skal deltage i  

 udsendelsesrejser, er vaccineret i nødvendigt omfang.
 Omkostningerne hertil afholdes af Rigspolitichefen.
 2. Uledsagede - påsete - udsendelser af  

 udlændinge med fly.
 Disse udsendelser foretages af Den centrale  

 Politiafdeling, når det drejer sig om udlændinge, som senest har  

 været indlogeret eller haft opholdssted i politikredsene 1-11 .
I andre tilfælde påhviler udsendelsen den  

 enkelte politikreds.
Politikredsenes udsendelser skal koordineres med Den  

 centrale Politiafdeling af hensyn til, at visse flyselskaber har interne  

 regler om antallet af udsendte udlændinge, som må rejse med det  

 enkelte fly.
 3. Andre former for udsendelser af udlændinge.
Den hidtidige praksis, hvorefter Den centrale  

 Politiafdeling har stået for den praktiske udsendelse til f.eks.
Polen  

 og de øvrige nordiske lande ændres, således at disse  

 udsendelser påhviler den enkelte politikreds.
 4. Afholdelse af udgifter ved udsendelser.
a.
Udgifter vedrørende udsendelser m.v. af  

 udlændingen, der måtte afholdes i politikredsene, konteres efter  

 reglerne i afsnit 4.10 i Politiets Regnskabssystem.
b.
Udgifter til time- og dagpenge til de ledsagende  

 polititjenestemænd afholdes i politikredsene under anvendelse af  

 aktivitet 70.
 5. Indberetning.
Alle udsendelser af udlændinge, som foretages af  

 politikredsene, skal indberettes til Den centrale Politiafdeling med henblik  

 på opdatering i Udlændingeregisteret.
Indberetningen skal  

 indeholde oplysninger om politiets udgifter til billetter mv. til  

 udlændingen.
