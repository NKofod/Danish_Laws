 Den 26. marts 1986 undertegnedes i Beijing en overenskomst mellem Danmark  

 og Kina om et medicinsk-biologisk samarbejdsprogram i fortsættelse af  

 samarbejdsprogrammet af 1982 til fremme af udviklingen af uddannelse og  

 forskning inden for den kinesiske sundhedssektor, jfr. udenrigsministeriets  

 bekendtgørelse nr. 1 af 12. januar 1983, Lovtidende C.
Ifølge overenskomsten yder den danske regering i årene 1986-1990 et beløb  

 på i alt 18.500.000 kroner til kurser inden for biomedicin,  

 undervisningsmateriale og laboratorieudstyr til et efteruddannelsescenter i  

 Beijing, undervisningsmateriale til tandlægefakultetet i Beijing samt udstyr  

 til Heilongjiang-provinsens anti-epidemiske station i Harbin.
Hertil kommer  

 ekspert- og stipendiatbistand.
 Overenskomsten indeholder desuden bestemmelser om kinesiske forpligtelser  

 i forbindelse med modtagelse af eksperter og udstyr fra Danmark.
