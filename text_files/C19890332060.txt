 Som følge af ændringerne i direktoratets bekendtgørelse om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed (rådighedsbekendtgørelsen), der træder i kraft den 1.  

 juni 1989, har direktoratet ændret de vejledende retningslinier for kassernes  

 administration af sager vedrørende medlemmer, der er eller har været  

 beskæftiget i samleverens virksomhed.
A.
Optagelse 1. Som lønmodtager Det afhænger af en konkret vurdering, om beskæftigelse i en virksomhed,  

 der drives af pågældendes samlever, kan betragtes som lønarbejde i  

 arbejdsløshedsforsikringslovens betydning.
 Der henvises i denne forbindelse til direktoratets bekendtgørelse om  

 optagelse i en statsanerkendt arbejdsløshedskasse.
Det må i hvert enkelt tilfælde påses, at medlemmets løn- og  

 ansættelsesvilkår i virksomheden er i overensstemmelse med de vilkår, der  

 gælder for pågældende eller tilsvarende arbejde.
Foreligger der dokumentation  

 herfor samt for, at der er indbetalt kildeskat, bidrag til ATP m.v., må det  

 anses for hovedreglen, at beskæftigelsen kan anerkendes som lønarbejde  

 i relation til arbejdsløshedsforsikringslovens bestemmelser.
2. Som selvstændig Et medlem, der har hovedbeskæftigelse i samleverens virksomhed, optages i  

 en arbejdsløshedskasse for selvstændig erhvervsdrivende, såfremt  

 betingelserne for at anse medlemmet som lønmodtager ikke er opfyldt.
B.
Bibeskæftigelse ved selvstændig virksomhed og arbejdskravet, jf.  

 arbejdsløshedsforsikringslovens § 55 Det anførte under afsnit A gælder også ved vurderingen af:
- om medlemmet på grund af sin beskæftigelse i samleverens virksomhed er  

 omfattet af det skærpede arbejdskrav, jf. direktoratets bekendtgørelse om  

 retten til arbejdsløshedsdagpenge for medlemmer, der under ledighed har  

 bibeskæftigelse ved selvstændig virksomhed, og - om medlemmets ansættelse i samleverens virksomhed kan anses for arbejde  

 i relation til § 55 i arbejdsløshedsforsikringsloven.
C.
Retten til dagpenge 1. Som lønmodtager a.
Fuld ledighed Anmodes der om dagpenge ved fuld ledighed fra samleverens virksomhed, skal  

 der foretages en undersøgelse af årsagen til ophøret.
Såfremt denne -  

 sammenholdt med medlemmets øvrige forhold - giver anledning til tvivl,  

skal kassen foretage en konkret rådighedsvurdering, hvori der indgår  

 årsagen til arbejdsophøret sammenholdt med medlemmets hidtidige - og  

 eventuelt fortsatte - tilknytning til virksomheden.
 Hvis medlemmets ledighed skyldes, at samleverens virksomhed er ophørt -  

 eller direktoratets bekendtgørelse om ophør med udøvelse af selvstændig  

 virksomhed som hovedbeskæftigelse - vil der ikke være tvivl om, at medlemmet  

 er fuldt ledigt.
 Som udgangspunkt vil fuld ledighed heller ikke give anledning til  

 tvivl, når medlemmet fremlægger dokumentation for, at ledigheden fra  

 samleverens virksomhed skyldes et af følgende forhold:
- medlemmets hidtidige arbejdsfunktion er bortfaldet mere end  

 midlertidigt, - medlemmets personlige arbejde er overtaget mere end midlertidigt  

af anden arbejdskraft end samleveren på grund af enten virksomhedens  

behov for særlige, faglige kvalifikationer eller virksomhedens  

ændrede ejerforhold, eller - samlivet med samleveren er ophævet.
 Pr. 1. juli 1989 udvides ophørsbekendtgørelsens § 4. Der henvises herom  

 til den ændrede § 4, stk. 2 og 3 (regelsamlingens emne nr. 3.31137).
 I øvrige tilfælde af fuld ledighed fra virksomheden, der fortsættes  

 af samleveren i uændret form, foretages en konkret rådighedsvurdering, hvori  

 indgår oplysninger om karakteren af medlemmets arbejde og om omfanget/arten  

 af medlemmets hidtidige tilknytning til andre arbejdspladser.
 Er der herefter tvivl om rådigheden, vil kassen kunne meddele  

 medlemmet, at sagen vil blive taget op igen efter en frist på f.eks. 3  

 måneder, og at dagpengeretten vil bortfalde, hvis der på dette tidspunkt ikke  

 kan fremskaffes dokumentation for rådigheden.
Ved fristens udløb foretages en fornyet rådighedsvurdering.
Kan medlemmet  

 ikke anses for at være til rådighed for arbejdsmarkedet, skal kassen stoppe  

 dagpengeudbetalingen, jf. rådighedsbekendtgørelsens § 14, stk. 1.
Ifølge rådighedsbekendtgørelsens § 14, stk. 2, kan et fuldtidsforsikret  

 medlem igen få ret til dagpenge efter mere end 300 timers arbejde i en  

 periode på 10 uger, hvis arbejdet er udbudt på almindelige løn- og  

 ansættelsesvilkår.
Et deltidsforsikret medlem kan ligeledes i medfør af § 14,  

 stk. 3, igen få ret til dagpenge, når medlemmet i en 10-ugers-periode har  

 haft mindst 150 timers arbejde.
 Er den manglende rådighed begrundet i medlemmets fortsætte  

 interessefællesskab vedrørende samleverens virksomhed, vil medlemmet dog -  

 uanset rådighedsbekendtgørelsens § 14, stk. 2 - få ret til dagpenge fra det  

 tidspunkt, hvor samleveren efterfølgende ophører med at drive virksomheden,  

 såfremt medlemmet i øvrigt opfylder rådighedsbetingelserne på dette  

 tidspunkt.
b.
Delvis ledighed eller midlertidig fuld ledighed Ved delvis eller midlertidig fuld ledighed fra samleverens  

 virksomhed vil medlemmet ikke opfylde rådighedsbetingelserne på grund af sin  

 fortsatte, nære tilknytning til virksomheden, jf. rådighedsbekendtgørelsens §  

 12, nr. 5.
2. Som selvstændig For en samlevende, der ifølge afsnit A anses for selvstændig  

 erhvervsdrivende som indehaver, gælder i enhver henseende de for selvstændige  

 erhvervsdrivende fastsatte regler.
 Denne vejledning træder i stedet for direktoratets vejledning af 30. marts  

 1988 (emnenr. 3.31130 og 3.31137), der hermed bortfalder.
