 Pressenævnet  

 fandt, at der ikke i indslaget var bragt en oplysning om, at professorens  

 forflytning skulle være foranlediget af hans kritik af klagernes rapport.  

 Nævnet  

 fandt, at radio-stationen ikke havde handlet i strid med god presseskik, og  

 der  

 var ej heller grundlag for genmæle.
I  

 forhold til klagepunktet om, at der er bragt forkerte oplysninger ved omtalen  

 af klagernes rapport, bemærkede nævnet, at omtalen af rapporten havde  

 karakter  

 af en anmeldelse.
Nævnet fandt, at de udtalelser i indslaget, som klagerne  

 havde henvist til, alene var udtryk for journalistens subjektive vurderinger  

 af  

 rapportens indhold.
Nævnet fandt ikke, at der var grundlag for at udtale  

 kritik  

 af radio-stationen i anledning heraf, og der var ej heller grundlag for  

 genmæle.
Kendelse  

 fra Pressenævnet i sag 2004-6-30 [K1], [K2] og [K3]  

 har klaget til Pressenævnet over en  

 radioudsendelse i Danmarks Radio den 9. januar 2004, idet de mener, at god  

 presseskik er tilsidesat.
De har endvidere klaget over, at Danmarks Radio har  

 afvist at bringe et genmæle.
 I udsendelsen hed det blandt andet:
Speak  

  

 : En kollegial  

 strid på universitetet i Odense førte kort før jul til, at en af landets  

 kendteste nationaløkonomer med magt blev flyttet ud af sit kontor og over på  

 et  

 institut, der ikke har noget med nationaløkonomi at gøre.
Ole Bruus har læst  

 den økonomiske analyse, der udløste den enestående episode.
Vi skal en tur  

 ind  

 i den akademiske verden.
 Ole Bruus  

  

 :  .  

 Dagbladet Politiken den 16. december: Under overskriften professor  

 tvangsflyttet, kan man læse at: en bitter faglig strid mellem kollegaer  

 på  

 Syddansk Universitet endte i går med, at den tidligere overvismand og formand  

 for Arbejderbevægelsens Erhvervsråd, professor Christen Sørensen, højst  

 utraditionelt  

 blev tvangsflyttet fra sit kontor.
Politiken den 20. december: Ombudsmanden skal vurdere, om det  

 var i strid med loven, da flere universitetsbetjente søndag troppede op på  

 formanden for Arbejdernes Erhvervsråd, professor Christen Sørensens kontor,  

 og  

 flyttede hans ting over på et andet institut.
Og senere i artiklen:  

 Rektor på  

 Syddansk Universitet siger, at Christen Sørensen i forbindelse med kritikken  

 har hængt tre navngivne kollegaer ud i pressen, og at det er uforeneligt med  

 Universitetets personalepolitik.
Fyens Stiftstidende, som i juni gengav professorens kritiske syn  

 på universitetets rolle i udviklingen i det fynske erhvervsliv, den 18.  

 december: Formelt siger de, at det ikke handler om mine udtalelser om  

 universitetets manglende indsats for at fremme den fynske erhvervsudvikling,  

 men reelt er det årsagen, mener Christen Sørensen.
I sandhed  

 usædvanlige  

 beretninger fra den akademiske verden.
Men så sænkede julefreden sig over  

 sagen  

  så længe det varede.
Ved årsskiftet udkom det sidste hæfte i det gamle hæderkronede  

 Nationaløkonomisk Tidsskrifts 141. årgang.
Det lyder som en invitation til  

 ørkenvandring blandt knastørre artikler, men i lige nøjagtig det hæfte var  

 der  

  om jeg så må sige  smæk for skillingen, næsten i overmål.
Den tidligere overvismand, professor Christen Sørensen, retter  

 en lammende kritik mod den seneste analyse af erhvervsudviklingen på Fyn.
Den  

 hedder: Uddannelse, job og erhvervsudvikling på Fyn.
Den skal  

 komme med,  

 citat, Konkrete initiativer inden for de erhvervspolitiske,  

 arbejdsmarkedspolitiske  

 og uddannelsespolitiske områder på Fyn.
Analysen er udarbejdet af tre af universitets erhvervsøkonomer,  

 en professor og to lektorer.
Det ligger lige for at antage, at det er de  

 samme  

 tre kollegaer, som universitetets rektor siger, er blevet hængt ud i pressen.  

 Det ville være let at undersøge, men jeg har valgt alene at forholde mig til,  

 hvad jeg er blevet præsenteret for i pressen og har kunnet læse i  

 Nationaløkonomisk  

 Tidsskrift.
Christen Sørensen anfører, at de tre erhvervsøkonomiske kolleger  

 har haft adgang til de hidtil mest detaljerede oplysninger, som Danmarks  

 Statistik har stillet til rådighed gennem en særlig database.
Men forfatterne  

 er åbenbart blevet så overvældet af mængden af data, at de blot har prøvet  

 sig  

 frem på må og få, skriver Christen Sørensen.
I analysens to vigtigste  

 kapitler  

 er forfatterne helt ude på det analytiske overdrev, skriver han.
Der bliver  

 gennemført en række statistiske analyser, der er lige så seriøse, eller  

 rettere  

 lige så useriøse, som forsøg på at forklare antallet af indgåede ægteskaber i  

 Danmark ud fra antallet af skudte ræve i Finland ville være.
Der er ingen  

 gennemtænkte hypoteser, tallene er bare hældt ned i computeren, skriver han,  

 og  

 han slutter af med salutten: Rapporten kan derfor først og fremmest bruges  

 til  

 at vise de studerende, hvordan man ikke skal bruge talmateriale.
Christen Sørensens fyndige, igen måske rigeligt fyndige, kritik  

 fylder et par sider.
Og så følger et otte sider langt genmæle fra de tre  

 forfattere.
Professor [K3] og lektorerne [K1] og [K2].
Det er lidt svært at  

 få  

 hold på deres genmæle, men en ting falder nu i øjnene: Et par steder anfører  

 de, at rapportens interessenter har fastlagt, et andet sted  

 bestemt, hvad  

 der skal inddrages.
Interessenterne, det vil især sige arbejdsmarkedets  

 parter,  

 erhvervslivet, kommunerne, amtet og uddannelses- og forskningsinstitutionerne  

 har lagt, hvad der kunne virke som upassende bånd på videnskabeligt arbejde.  

 Men det er ikke tilfældet, for med forfatternes ord, har målet ikke været at  

 bidrage med selvstændig nyskabende forskning.
Som samfundsborger vil man da også godt vide lidt om, hvad de  

 går og sysler med på universiteterne, der jo dog drives af det offentlige.
Nu  

 tænker jeg ikke på, at det er skatteborgerne, der betaler deres løn.
Jeg  

 tænker  

 mere på, at deres analyser ofte føres frem som argumenter i den offentlige  

 debat  hvis det ellers passer i den pågældende debattørs kram.
Men hvad  

 er så  

 op og ned i den rapport og kritikken af den? Det er der vel kun et svar på:  

 Få  

 fat på den og læs den selv, og vel at mærke uden at lade dig påvirke af nogen  

 som helst  hverken de involverede eller andre.
En opringning til Den Fynske Fond for Erhvervsøkonomisk  

 Forskning, der på en eller anden måde står bag rapporten, gav ingenting.
Det  

 lød nærmest, som om man ikke rigtig kendte noget til den.
Men der var hjælp  

 at  

 hente på universitetet.
En sekretær fortalte mig, hvordan jeg kunne finde den  

 frem på den fynske arbejdsformidlings hjemmeside.
Kun 114 sider kom der ud af  

 printeren  desværre.
De 142 sider med tabelbilagene fulgte ikke med.
Den første halvdel af rapporten er et sammendrag af rapporten  

 selv og af tidligere lignende rapporter, et lynportræt af Fyns Amt  

 sammenlignet  

 med det øvrige Danmark, og en beskrivelse af det talmateriale, som de tre  

 erhvervsøkonomer  

 har fået at arbejde med.
Alt sammen udmærket, om end ikke specielt  

 velkomponeret.
Det fremgår med beklagelig tydelighed, at Fyns Amt er plaget  

 af  

 dårlig økonomi.
Det fynske bidrag til det danske nationalprodukt står ikke  

 mål  

 med befolkningens størrelse.
Det fynske nationalprodukt per indbygger ligger  

 under landsgennemsnittet.
Og endnu værre: Den fynske økonomi har ikke holdt  

 trit med det øvrige Danmarks, væksten har været ringere.
Der bliver tegnet et pessimistisk billede af det fynske  

 arbejdsmarked.
Arbejdsstyrken er generelt dårligere uddannet, har en højere  

 gennemsnitsalder, har større risiko for arbejdsløshed og er mindre mobil, end  

 det er tilfældet i det øvrige Danmark under ét.
Og så ser det i øvrigt ud,  

 som  

 om der på Fyn er en sammenhæng mellem den enkeltes indkomst og uddannelse.  

 Der  

 kan man bare se.
Og så er vi fremme ved de økonomiske analyser, der skal munde ud  

 i de konkrete initiativer.
Og her drejer det sig i første omgang om, hvad der  

 skal til for at skabe flere arbejdspladser.
Læseren bliver præsenteret for en analyse blottet for ethvert teoretisk  

 grundlag, men computeren kan af sig selv frembringe noget, der ligner.
Men,  

 skriver de tre forfattere, de grundlæggende kilder til en sådan proces kender  

 vi ikke.
Men den skulle vise en særlig fynsk konjunktur, der åbenbart ligner  

 en  

 afdæmpet version af det øvrige Danmarks.
Så det kan de politikere, der skal  

 indrette erhvervspolitikken på Fyn, tygge på, og tygge på, hvad de vil gøre  

 ved  

 det.
Et afgørende punkt for de tre forfatter er, om arbejdsstyrken er  

 mobil.
Hvis den er det, vil det skabe arbejdspladser, slår de gentagne gange  

 fast.
Og derefter kaster de sig over et studie af, hvor langt lønmodtagerne  

 er  

 parat til at pendle i hverdagen.
Det være sig på Fyn eller i det øvrige  

 Danmark.
Sig ikke, at de ikke går grundigt til værks.
Tag følgende citat:  

 Når  

 pendlingen stiger i det øvrige land, stiger antallet af arbejdssteder i Fyns  

 Amt.
Man ser det for sig.
Jo længere eksempelvis nordjyderne har til  

 arbejde,  

 jo flere virksomheder på Fyn.
Og vi læser videre: Når pendlingen stiger  

 i Fyns  

 Amt, sker der ingen ændringer i antallet af virksomheder i det øvrige  

 land.
Nå  

 da.
Deres grundsynspunkt er, at det er pendlingen, der skaffer  

 arbejdspladser.  

 Altså ikke det modsatte, at det er virksomhedernes placering, der giver  

 anledning  

 til kørsel mellem hjem og arbejdsplads.
Det er da ellers den kørsel, som der  

 har været, mens oplysningerne blev samlet ind, som de baserer deres analyse  

 på.  

 Hvordan den kan blive vendt på hovedet, er ikke godt at vide.
Men som læser  

 får  

 man det indtryk, at hvis blot fynboer fra nær  og helst fjern   

 møder op på en  

 mark, vil der komme en fabrikant og bygge en fabrik.
I øvrigt også, som  

 nævnt,  

 hvis nordjyderne vil begynde at køre længere.
Uddannelsen spiller selvfølgelig en væsentlig rolle for den  

 økonomiske udvikling.
Lidt husmandsagtigt ville man nok tro, at jo større en  

 virksomhed bliver, jo større behov får den også for højt uddannet  

 arbejdskraft,  

 men nej, lyder det fra videnskabeligt hold.
Virksomhederne bliver større, når  

 der bliver ansat højt uddannede medarbejdere.
Lad os ikke spilde tiden med at  

 diskutere, hvem det nu er, der kører forrest i en karrusel.
Lad os i stedet  

 springe til konklusionen, der midt på side 99 skriver, at det er  

 således  

 muligt at rekruttere kvalificerede medarbejdere på alle niveauer af  

 videregående uddannelser.
Jamen, så er der jo ikke noget problem.  

 Virksomhederne  

 kan jo bare ansætte dem og blive store.
Forfatterne præsenterer endelig en række erhvervsøkonomiske data  

 fra sidste halvdel af 90erne.
En enkelt linje i tabellen falder i  

 øjnene:  

 Overskudsgraden, der svinger voldsomt for at ende på minus 1000 procent.  

 Oversat til dansk: Et underskud på det tidobbelte af omsætningen.
Det giver  

 ingen  

 mening for læseren.
Men det bliver ikke desto mindre underkastet en  

 statistisk  

 analyse, hvor det kobles sammen med en række variable, der skal forklare det.  

 Her blev jeg ført bag lyset af en usædvanlig ringe tekst.
Jeg troede, at der  

 var tale om en analyse, hvor man kørte det hele sammen, så man kan se, hvad  

 de  

 enkelte årsager hver især bidrager med.
Nej, kan jeg forstå på  

 meningsudvekslingerne  

 i Nationaløkonomisk Tidsskrift.
Man har set på de enkelte årsager, en for en.  

 I  

 deres forsvar indrømmer de tre, at de forskellige årsager kan gribe ind i  

 hinanden, og at de beregnede effekter i så fald bliver misvisende både med  

 hensyn til styrke og signifikans.
Men, siger de så, de har kun villet give en  

 beskrivende analyse af erhvervsforhold og ikke en nationaløkonomisk analyse.  

 Mon det betyder, at den læge, der ikke behandler en patient ved at slå  

 symptomerne ned ét for ét, men i stedet danner sig et indtryk af samtlige  

 symptomer på én gang, opfører sig nationaløkonomisk? Der er seks af den slags  

 trin-for-trin analyser med enslydende vildledende tekst.
Vi lader dem ligge.
I konklusionen begår de tre en skødesynd.
De føjer noget nyt til  

  de fynske herlighedsværdier og attraktive kulturtilbud.
De skal føres  

 i  

 marken, så de højtuddannede og højtlønnede pendlere, der arbejder på Fyn, men  

 bor på den anden side af en af broerne, lokkes til at bosætte sig på Fyn: Det  

 er vigtigt, skriver de, for så vil det fynske nationalprodukt stige.
Det  

 kræver  

 en forklaring.
Som det står her, er det noget vrøvl.
Det fynske  

 nationalprodukt  

 er værdien af, hvad der bliver skabt på Fyn.
Det er umiddelbart uden  

 betydning,  

 hvor dem, der bidrager til det, tilbringer deres fritid.
Økonomerne og deres analyser har tilkæmpet sig betydelig  

 prestige, og de føres ofte mere eller mindre ukritisk frem, som noget i  

 retning  

 af den skinbarlige sandhed.
Det er bare ikke altid, at de kan stå for bare en  

 lidt dybere granskning, men det kan åbenbart være personligt bekosteligt at  

 begive  

 sig ud i en kritik.
Episoden fra Odense, som offentligheden kender den,  

 virker  

 graverende.
Men med rapporten i hånden har professor Christen Sørensen, som  

 så  

 mange andre lærere i økonomi, fået nyt materiale til deres undervisning.
Det  

 kan han i sit eksil på Institut for Regnskab og Finansiering glæde sig over Speak  

  

 : Ole Bruus  

 gengav den usædvanlige strid fra Universitetet i Odense  Ved brev af 15. januar 2004 klagede [K1], [K2] og [K3] til  

 Danmarks Radio over tilsidesættelse af god presseskik og anmodede samtidig om  

 genmæle.
 Ved brev af 28. januar 2004 afviste Danmarks Radio klagen,  

 herunder at bringe et genmæle.
[K1], [K2] og [K3] har anført, at Danmarks Radio har handlet i  

 strid med god presseskik, idet det i udsendelsen påstås, at der er en  

 sammenhæng mellem overflytningen af professor Christen Sørensen fra Økonomisk  

 Institut til Institut for Regnskab og Finansiering på Odense Universitet og  

 dennes  

 kritik af klagernes rapport Uddannelse, job og erhvervsudvikling på  

 Fyn.
Klagerne  

 har intet haft med forflytningen at gøre, og de er ikke ansat på nogen af de  

 berørte institutter.
Danmarks Radio henviser i udsendelsen til en artikel i  

 Politiken den 20. december 2003, hvor rektoren for Odense Universitet  

 udtaler,  

 at Christen Sørensen har hængt tre navngivne kolleger ud i pressen.
I denne  

 artikel er det imidlertid samtidig omtalt, at forflytningen af Christen  

 Sørensen skyldes flere ugers kontroverser med medarbejdere på Økonomisk  

 Institut, og at han har anlagt injuriesag mod institutlederen.
Danmarks Radio  

 har således fortolket på én udtalelse og samtidig undladt at referere  

 udtalelser,  

 der klart tilbageviser tolkningen.
Klagerne har krævet genmæle i forhold til  

 oplysningen.
 Klagerne har videre anført, at journalistens kritik af deres rapport  

 på en række punkter er forkert og usaglig, og at de har krav på genmæle.  

 Dette  

 gælder således i relation til følgende punkter:
 1. Oplysningen om, at der er lagt upassende bånd på videnskabeligt  

 arbejde, er ikke korrekt, idet der ikke er tale om forskning, men om en  

 privat  

 konsulentopgave, der er udarbejdet i overensstemmelse med det kommissorium,  

 som  

 rapportens interessenter har udarbejdet.
2. Oplysningen om, at læserne bliver præsenteret for en analyse  

 blottet for ethvert teoretisk grundlag, er forkert.
En konsulentrapport  

 benytter en fremstillingsmåde, hvor facts fremlægges summarisk, og de  

 teoretiske overvejelser udelades.
Desuden udelades detaljerede  

 modelspecifikationer,  

 overvejelser om evt. datatransformationer mv.
Valg af metode, datakilder,  

 analyseform mv. hviler imidlertid på et teoretisk grundlag.
Det er derfor  

 forkert at anføre, at rapporten er blottet for ethvert teoretisk grundlag  

 uden  

 samtidig at påpege, at den godt kan bygge på solide teoretiske overvejelser,  

 der er udeladt i rapporten.
3. Oplysningen om, at overskudsgrader på minus 1000 % ikke giver  

 nogen mening, er forkert.
Læseren skal advares, hvis en rapport viser  

 resultater, der falder uden for de teoretiske grænser.
Det er også derfor, at  

 rapporten advarer læseren om, at de viste tal ikke er særligt informative.  

 Journalistens oplysning er forkert, fordi han ikke nævner, at rapporten gør  

 opmærksom på dette forhold.
Hans konklusioner er derfor objektivt forkerte.
4. Journalistens  

 fremstilling vedrørende sammenhængen mellem mobilitet og vækst er forkert,  

 fordi han helt forbigår og åbenbart ikke forstår ARIMA estimation på  

 tidsserier.
Den er også forkert, fordi han helt forbigår, at der både er  

 empirisk  

 og teoretisk belæg for påstanden om, at øget pendling kan medføre vækst.
 5+6: Journalistens antagelse af, at klagerne i rapporten har benyttet  

 simpel regression, er forkert, ligesom det er forkert, når journalisten i sin  

 fremstilling kritiserer rapporten for trinvis estimation.
Klagerne har yderligere anført, at oplysningen om, at Christen  

 Sørensens kritik af deres rapport var anledning til forflytningen af ham, er  

 agtelsesforringende for dem.
Det samme er de forkerte oplysninger, der er  

 bragt  

 om selve rapporten, idet oplysningerne nedgør klagernes faglige kompetence.  

 Oplysningerne er ligeledes skadelige, idet klagerne vil miste muligheder for  

 at  

 udføre konsulentopgaver i fremtiden.
Danmarks Radio har handlet i strid med  

 god  

 presseskik ved at undlade at forelægge oplysningerne for klagerne.
Klagerne har endelig anført, at omtalen af professor Christen  

 Sørensens kritik af deres rapport bragt i Nationaløkonomisk Tidsskrift (NØT)  

 får en lang mere fremtrædende plads i udsendelsen end klagernes svar samme  

 sted.  

 Svar og angreb er ikke bragt i samme omfang og på samme måde.
Det er en  

 skærpende omstændighed, at flere af de forkerte oplysninger om rapporten er  

 tilbagevist i klagernes replik i NØT.
Danmarks Radio har oplyst, at rubrikken Markedspladsen i  

 udsendelsen Orientering er en daglig rubrik, der indeholder  

 indslag om  

 økonomiske og erhvervsmæssige forhold i ind- og udland, rapporter/analyser af  

 tendenser og udviklinger på det globale marked.
Publikationer, der behandler  

 disse områder, bliver ofte behandlet i udsendelsen, f.eks. som her i form af  

 en  

 anmeldelse.
Det er Danmarks Radios opfattelse, at det journalistiske og  

 redaktionelle skøn i sådanne anmeldelser på linie med ledere og  

 teateranmeldelser er stort.
Danmarks Radio har afvist, at det i udsendelsen påstås, at der  

 er en sammenhæng mellem overflytningen af Christen Sørensen og dennes kritik  

 af  

 klagernes rapport.
I indslaget blev der alene henvist til pressens omtale af,  

  

 at  

 overflytningen havde fundet sted,  

  

 at  

 rektor havde udtalt, at Christen  

 Sørensen havde hængt tre navngivne kolleger ud i pressen,  

  

 og at  

 Christen  

 Sørensen hævder, at overflytningen skyldes hans kritik af Odense  

 Universitetet.  

 Ej heller i slutningen af indslaget postuleres der nogen årsagssammenhæng,  

 idet  

 det alene nævnes, at episoden fra Odense   

  

 som  

 offentligheden kender den  

  

  virker graverende.
Det i kursiv anførte blev  

 betonet i oplæsningen.
Offentlighedens kendskab til episoden  dvs.  

 overflytningen  beror på den omtale, der har været af den i pressen.
Danmarks Radio har videre anført, at der ikke er bragt forkerte  

 faktuelle oplysninger.
Rapporten er underkastet en gennemgang og vurdering af  

 journalisten, og det er disse vurderinger, der er bragt i indslaget.
Danmarks  

 Radio har til de enkelte punkter anført følgende:
Ad 1: Det fremgår på ingen måde, at rapporten er et resultat af  

 et privat konsulentarbejde.
Journalisten var uvidende om dette forhold, og  

 derfor blev emnet heller ikke berørt i indslaget.
Det forekommer naturligt at  

 rejse spørgsmålet om, hvorvidt der er lagt et upassende bånd på  

 videnskabeligt  

 arbejde, når der i et videnskabeligt tidsskrift som Nationaløkonomisk  

 Tidsskrift (NØT) flere gange henvises til rapportens interessenter.
At der  

 skulle være et problem heri bliver i indslaget afvist med et citat fra  

 klagernes artikel i NØT, idet det hedder, at formålet ikke har været at  

 bidrage med selvstændig, nyskabende forskning.
 Ad 2: Den vurdering, som citatet er udtryk for, er ikke som  

 hævdet af klagerne møntet på rapporten, idet vurderingen alene henviser til  

 den  

 første erhvervsøkonomiske analyse, som læseren præsenteres for.
 Ad 3: Den vurdering, som udsagnet er udtryk for, strider ikke  

 mod god presseskik og er ikke en faktuel oplysning, der kan give grundlag for  

 genmæle.
Ad 4: Det er ikke i indslaget bestridt, at øget mobilitet kan  

 medføre vækst.
Det, der anføres i indslaget, er, at det er den faktiske  

 pendling,  

 der lægges til grund for analyserne.
 Ad 5+6: Der er ikke grundlag for genmæle på disse punkter,  

 ligesom der ikke er handlet i strid med god presseskik.
Danmarks Radio har endelig anført, at det ikke er korrekt, at  

 indslaget har givet Christen Sørensens kritik en mere fremtrædende plads end  

 klagernes svar herpå.
Christen Sørensens kritik fremtræder som ét afsnit,  

 medens citaterne fra klagerne er bragt i sammenhæng med gennemgangen af deres  

 rapport.
Selv om parterne ikke citeres på samme måde, så citeres de i samme  

 omfang.
Dette er ikke i strid med god presseskik.
I sagens behandling har følgende nævnsmedlemmer deltaget:  

 Lene Pagter Kristensen,  

 Kaare R.
Skou, Bo Maltesen og Kirsten Dyregaard.
 Pressenævnet udtaler:
Pressenævnet finder, at der ikke i indslaget er bragt en  

 oplysning om, at Christen Sørensens forflytning på Odense Universitet skulle  

 være foranlediget af hans kritik af klagernes rapport Uddannelse, job  

 og erhvervsudvikling  

 på Fyn.
Nævnet bemærker i den forbindelse, at der i indslaget blev  

 bragt et  

 citat fra Fyens Stiftstidende den 18. december 2003, hvor Christen Sørensen  

 selv udtaler, at hans forflytning reelt skyldes hans udtalelser om Odense  

 Universitets  

 manglende indsats for at fremme den fynske erhvervsudvikling.
Nævnet finder,  

 at  

 Danmarks Radio ikke har handlet i strid med god presseskik, og der er ej  

 heller  

 grundlag for genmæle.
I forhold til klagepunktet om, at der er bragt forkerte  

 oplysninger ved omtalen af klagernes rapport, bemærker nævnet, at omtalen af  

 rapporten  

 har karakter af en anmeldelse.
Nævnet finder, at de udtalelser i indslaget,  

 som  

 klagerne har henvist til, alene er udtryk for journalistens subjektive  

 vurderinger  

 af rapportens indhold.
Nævnet finder ikke, at der er grundlag for at udtale  

 kritik af Danmarks Radio i anledning heraf, og der er ej heller grundlag for  

 genmæle.
I indslaget er refereret en række af Christen Sørensens  

 kritikpunkter af rapporten, således som de er fremsat i Nationaløkonomisk  

 Tidsskrift, ligesom det i indslaget oplyses, at klagerne samme sted har taget  

 til genmæle.
Nævnet finder ikke, at Danmarks Radio har handlet i strid med  

 god  

 presseskik ved at undlade at oplyse nærmere om indholdet af klagernes svar på  

 de  

 enkelte kritikpunkter.
 Nævnet finder heller ikke i øvrigt, at Danmarks Radio har handlet  

 i strid med god presseskik.
 Afgjort den 18. august 2004.
