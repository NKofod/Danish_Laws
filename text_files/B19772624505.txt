Juni 1977 GENERALDIREKTORATET FOR POST-OG TELEGRAFVÆSENET.
INDLEDNING Nærværende tekniske bestemmelser er udfærdiget i henhold til ministeriet  

 for offentlige arbejders bekendtgørelse om radiostationer i skibe og  

 luftfartøjer.
 Bestemmelserne indeholder de minimumskrav, som et radiotelefonudstyrs  

 sender og/eller modtager skal opfylde for at kunne godkendes af post- og  

 telegrafvæsenet som skibsstationens eneste VHF-anlæg for brug i den maritime  

 VHF-tjeneste.
 Bestemmelserne er baseret på CEPT (Conference of European postal and  

 Telecommunications Administrations) rekommandation T/R 12, annex II  

 vedrørende målemetoder og specifikationer for radiotelefonudstyr i den  

 maritime tjeneste.
For anlæg til supplerende og/eller specielle formål inden for den maritime  

 VHF-tjeneste - f.eks. bærbare anlæg - kan supplerende eller andre  

 bestemmelser kræves opfyldt.
INDHOLDSFORTEGNELSE. side 1 OPLYSNINGER VEDR.
AFPRØVNING, GODKENDELSE OG GEBYR 7 1.1 Anmodning om afprøvning 1.2 Indlevering af anlæg til afprøvning 1.3 Valg af anlæg til afprøvning 1.4 Godkendelse 1.5 Gebyr for afprøvning 2 ALMINDELIGE KRAV TIL ANLÆGGET 10 2.1 Anlæggets konstruktion 2.2 Betjeningsgreb 2.3 Højttaler og mikrotelefon 2.4 Kanalskift 2.5 Overspændninger, sikkerhedskrav m.v.
2.6 Bølgetyper og modulationskarakteristikker 2.7 Antal kanaler 2.8 Frekvensområder 2.9 Opvarmningstid 3 AFPRØVNINGSBETINGELSER 15 3.1 Anvendelse af afprøvningsbetingelserne 3.2 Spændingsforsyning 3.3 Normale afprøvningsbetingelser 3.4 Særlige afprøvningsbetingelser 3.5 Temperaturprøver 3.6 Miljøprøver 3.7 Kunstantenne 3.8 Prøvesignaler på udstyrets indgange 3.9 Standard modulation 3.10 Psofometrisk filter 3.11 Modtagerens squelch kredsløb 3.12 Afprøvning af udstyr med dupleksfilter 4 SENDER 4.1 Frekvensafvigelse 19 4.2 Bærebølgeeffekt 4.3 Maksimalt frekvenssving 4.4 Begrænsning af frekvenssvinget ved modulationsfrekvenser over 3 kHz 4.5 Modulatorens begrænserkarakteristik 4.6 Følsomhed af modulatoren incl. mikrofonen 4.7 Modulationskarakteristik 4.8 Modulationsforvrængning 4.9 Nabokanaleffekt 4.10 Restmodulation 4.11 Uønsket udstråling over antenneklemmerne 5 MODTAGER 26 5.1 Nominel udgangseffekt og klirfaktor 5.2 Lavfrekvenskarakteristik 5.3 Følsomhed 5.4 Undertrykkelse af et uønsket signal på samme kanal 5.5 Nabokanalselektivitet 5.6 Dæmpning af uønskede signaler (spurious responses) 5.7 Intermodulationsdæmpning 5.8 Blokering 5.9 Uønsket udstråling over antenneklemmerne 5.10 Begrænserens amplitudekarakteristik 5.11 Støj og brum 5.12 Squelchens funktion 6 DUPLEKS DRIFT 35 6.1 Reduktion af modtagerens følsomhed ved samtidig sending og modtagning 6.2 Modtagerens dæmpning af uønskede signaler ved samtidig sending og modtagning 1 OPLYSNINGER VEDR.
AFPRØVNING, GODKENDELSE OG GEBYR 1.1 Anmodning om afprøvning Når et anlæg ønskes afprøvet med henblik på godkendelse, rettes af en  

 dansk fabrikant eller en dansk repræsentant skriftlig henvendelse herom til  

 Post- og telegrafvæsenet Radioteknisk Tjeneste Islands Brygge 83 C, 4. 2300  

 København S Anmodning om afprøvning skal indeholde oplysninger om anlæggets fabrikat  

 og typebetegnelse samt de for afprøvningen nødvendige tekniske  

 specifikationer bl.a.:
Frekvensområde Kanalantal Frekvensområde inden for hvilket der kan skiftes kanaler Driftsform (simpleks, semidupleks eller dupleks) Driftsspænding Maksimalt effektforbrug Senderens afprøvningsfrekvens(er) Sendeeffekt (nominel) Mikrofonimpedans Modtagerens afprøvningsfrekvens(er) LF-udgangseffekt (nominel) Højttalerimpedans Anmodningen bør endvidere forsynes med oplysning om, hvem der er teknisk  

 sagsbehandler hos rekvirenten.
 Anmodningen om afprøvning skal være ledsaget af en komplet teknisk  

 beskrivelse af anlægget, bl.a. indeholdende diagrammer og styklister.
Endvidere skal der medsendes en målerapport med måleresultater omfattende  

 alle de i bestemmelserne beskrevne målinger.
Har fabrikken ved sine målinger  

 set sig nødsaget til at anvende målemetoder eller målebetingelser, der ikke  

 er helt identiske med nærværende bestemmelser, skal målerapporten indeholde  

 de fornødne oplysninger herom.
Post- og telegrafvæsenet afgør herefter, om en  

 sådan målerapport kan godtages.
 Målerapporter og beskrivelser, der indleveres i forbindelse med  

 typeafprøvning af anlæg, er post- og telegrafvæsenets ejendom.
1.2 Indlevering af anlæg til afprøvning Anlægget, som ønskes afprøvet, indleveres til Post- og telegrafvæsenet  

 Radioteknisk Tjeneste Islands Brygge 83 C, 4. 2300 København S Tlf. (01) 54  

 47 96, lokal 238 Al transport af anlæg til og fra radioingeniørtjenesten påhviler  

 rekvirenten.
Post- og telegrafvæsenet kan forlange, at rekvirenten opstiller,  

 tilslutter og klargør anlægget til afprøvning.
1.3 Valg af anlæg til afprøvning Fabrikanten skal normalt stille et eksemplar taget fra produktionen til  

 rådighed for afprøvningen.
Hvis typegodkendelsen gives på grundlag af  

 målinger på en prototype, skal de tilsvarende produktionseksemplarer i enhver  

 relevant henseende være identiske med det afprøvede eksemplar.
Typegodkendelsesmålingerne behøver normalt kun at blive foretaget på 3  

 kanaler, hvoraf den ene er kanal 16 (156,800 MHz). Af de to andre kanaler  

 vælges den ene nær den nedre grænse og den anden nær den øvre grænse af det  

 frekvensområde, inden for hvilket der kan skiftes kanaler.
Post- og  

 telegrafvæsenet forbeholder sig dog ret til at forlange udstyr for afprøvning  

 på andre kanaler inden for udstyrets frekvensområde, hvis man skønner, at  

 særlige omstændigheder gør sig gældende.
1.4 Godkendelse Godkendelse kan efter post- og telegrafvæsenets afgørelse i hvert enkelt  

 tilfælde gives enten som en typegodkendelse eller som en godkendelse af  

 enkelteksemplar.
 Alle anlæg af godkendt type skal opfylde nærværende bestemmelser og en  

 typegodkendelse forudsætter, at samtlige fremstillede anlæg af typen både med  

 hensyn til strømskemaer, komponenter og montering er identiske med det  

 afprøvede.
Anlæg, der ikke i radiomæssig og andre væsentlige henseender er identiske,  

 må ikke bære samme typebetegnelse.
Foretages der ændringer, må der gives ny  

 typebetegnelse, hvilket vil medføre krav om ny afprøvning, såfremt  

 ændringerne har relation til de gældende bestemmelser.
Post- og  

 telegrafvæsenet forbeholder sig ret til ved skøn at afgøre, om anlæg er  

 identiske i henhold til ovenstående, og om ny afprøvning er nødvendig.
Det er en forudsætning for opretholdelse af en typegodkendelse, at post-  

 og telegrafvæsenet med henblik på kontrolmålinger på et hvilket som helst  

 tidspunkt uhindret kan udvælge eksemplarer af vedkommende anlægstype fra  

 lager hos fabrikant eller importør, eventuelt forhandler.
Såfremt det herved  

 eller på anden måde konstateres, at anlæggene ikke opfylder de gældende  

 bestemmelser, eller såfremt godkendelsens vilkår i øvrigt tilsidesættes, kan  

 godkendelsen annulleres både for allerede ibrugtagne anlæg og for ikke  

 ibrugtagne anlæg af vedkommende type.
 Givne godkendelser kan annulleres.
 Godkendelsen omfatter kun forhold, der angår de af post- og  

 telegrafvæsenet fastsatte bestemmelser og tager ikke sigte på generelt at  

 omfatte andre myndigheders eventuelle krav til anlæggene og deres  

 installation.
1.5 Gebyr for afprøvning For afprøvning af et kombineret sende/modtageanlæg med henblik på  

 godkendelse som type eller enkelteksemplar opkræves et gebyr på 5000 kr. pr.  

 prøve, excl. merværdiafgift.
 Post- og telegrafvæsenet kan efter eget skøn fastsætte et gebyr mindre end  

 5000 kr. i følgende tilfælde:
 - hvis anlægstypen eller enkelteksemplaret ikke godkendes efter første  

 afprøvning, og det efter post- og telegrafvæsenets skøn ikke er nødvendigt at  

 foretage en komplet fornyet afprøvning.
 - hvis anlægstypen eller enkelteksemplaret består alene af en sender eller  

 en modtager.
 - hvis anlægstypen eller enkelteksemplaret adskiller sig så lidt fra en  

 allerede godkendt type, at komplet fornyet afprøvning efter post- og  

 telegrafvæsenets skøn ikke er nødvendig.
2 ALMINDELIGE KRAV TIL ANLÆGGET 2.1 Anlæggets konstruktion 2.1.1 Anlægget skal være konstrueret i overensstemmelse med god  

 ingeniørmæssig praksis og skal være egnet til brug om bord på skibe.
 2.1.2 Alle betjeningsgreb skal være af en sådan størrelse, at de er lette  

 at betjene, og antallet af betjeningsgreb skal være det mindst mulige for  

 bekvem og simpel betjening.
 2.1.3 Funktionen af alle måleinstrumenter, kontrollamper,  

 tilslutningsklemmer, betjeningsgreb samt betjeningsgrebenes positioner skal  

 være tydeligt angivet på anlægget.
Anlægget skal være tydeligt mærket med fabrikat, typebetegnelse og  

 løbenummer.
Dette gælder også for eksemplarer, der indleveres til afprøvning.  

 Mærkningen skal være placeret på anlæggets forplade.
 Mærkningen skal være mekanisk solid og holdbar og kan f.eks udføres ved  

 gravering, prægning eller ved anvendelse af metalskilt.
2.1.4 Alle dele af anlægget, som kræver tilsyn eller justering, skal være  

 let tilgængelige.
Anlæggets enkelte dele skal være lette at identificere.
2.1.5 Anlægget skal være forsynet med en kanalvælger, der viser hvilken  

 kanal, anlægget er indstillet på.
Kanalnummereringen skal være i  

 overensstemmelse med radioreglementets appendiks 18. Kanalnummeret skal være  

 let at aflæse under alle lysforhold.
 2.1.6 Anlægget skal ved manuel betjening kunne bruges ved een- frekvens  

 drift (simpleks) eller to-frekvens drift (semidupleks). Desuden kan det have  

 mulighed for to-frekvens drift uden manuel betjening (dupleks).
2.1.7 Dersom modtageren kan benyttes til overvågning af to kanaler  

 samtidigt (dual watch), skal den ene af kanalerne være kanal 16, og denne  

 kanal skal altid have prioritet.
På et sådant anlæg skal der endvidere  

 forefindes en kontrollampe, der viser, når kanal 16 overvåges.
 Mulighed for overvågning af mere end 2 kanaler (multiwatch) tillades ikke.
 2.1.8 Udstyr beregnet for dupleks drift skal være forsynet med  

 dupleksfilter.
2.2 Betjeningsgreb 2.2.1 På udstyret skal findes følgende betjeningsgreb:
 - En afbryder for forsyningsspændingen (se dog pkt.2.9). Der skal ved  

 opmærkning eller på anden måde være en let synlig indikation af, hvornår  

 udstyret er i drift.
 - En mikrotelefon med en ikke-låsende tast, der styrer senderens  

 bærebølge.
 - En afbryder for højttaleren.
 - En kanalvælger med nød- og kaldekanalen (kanal 16) tydeligt afmærket.  

 Brugen af kanal 75 og 76 (beskyttelsesbånd for kanal 16) skal være  

 forhindret.
- En omskifter, hvormed senderens udgangseffekt kan reduceres.
Den  

 reducerede udgangseffekt skal være mellem 0,1 og 1 watt (pkt. 4.2.3).
 - En volumenkontrol for modtagerens udgangseffekt.
 - En afbryder for squelch kredsløbet.
 - En regulering, hvormed lyset i alle lamper på anlægget kan neddæmpes  

 fuldstændigt.
 2.2.2 Anlægget skal endvidere opfylde følgende krav:
 - Kun de indstillingsorganer, hvis betjening er nødvendig for anlæggets  

 korrekte anvendelse, må være tilgængelige for brugeren.
 - Hvis anlægget er beregnet for mere end eet kontrolpanel, skal et af  

 disse have prioritet, og det skal indikeres på alle kontrolpaneler, når  

 anlægget er i drift.
 - På kanal 15 og 17 skal reduktionen af bærebølgeeffekten ske automatisk.  

 Hvis anlægget kan bringes til at kunne benyttes på disse kanaler, skal det  

 derfor indeholde de nødvendige kredsløb for en sådan automatisk reduktion.  

 Kredsløbene tillades udført således, at de på simpel måde først tilsluttes  

 kanalvælgersystemet, når kanalerne installeres i det enkelte anlæg; i så fald  

 skal de nødvendige indgreb i anlægget være udførligt beskrevet i  

 installationsforskriften.
 2.2.3 Anlægget anbefales forsynet med:
 - En kontrollampe, der viser, når senderen er tastet.
 - Et arrangement som bevirker, at der automatisk skiftes til lytning på  

 kanal 16, når mikrotelefonen lægges på sin normale plads.
2.3 Højttaler og mikrotelefon 2.3.1 Anlægget skal være forsynet med en mikrotelefon og en indbygget  

 højttaler eller tilslutningsklemmer for en udvendig højttaler.
 2.3.2 Højttaleren skal kunne afbrydes, uden at lydstyrken i mikrotelefonen  

 påvirkes.
 2.3.3 Ved simpleks drift skal modtagerudgangen være blokeret under  

 sending.
2.3.4 Ved dupleks drift skal højttaleren være afbrudt.
Udstyret må ikke  

 give anledning til generende elektrisk eller akustisk tilbagekobling.
2.4 Kanalskift Skift fra en vilkårlig kanal til en hvilken som helst af de andre skal  

 kunne foretages på mindre end 5 sekunder.
 Skift fra sending til modtagning eller omvendt må højst vare 0,3 sekunder.
 2.5 Overspænding, sikkerhedskrav m.v.
 2.5.1 Anlægget skal være beskyttet mod virkningerne af overspændinger,  

 transienter og polvending af forsyningsspændingen.
2.5.2 På anlæggets kabinet skal der være tilslutningsmulighed for en  

 jordledning.
Ingen af anlæggets strømforsyningsterminaler må være forbundet  

 til jordklemmen.
2.5.3 Alle dele og forbindelsesledninger, hvor spændinger på mere end 50  

 volt forekommer (HF-spændinger undtaget), skal være beskyttet mod utilsigtet  

 berøring og skal automatisk frakobles spændingsforsyningen, når beskyttelsen  

 fjernes.
I stedet kan anlægget være konstrueret på en sådan måde, at adgang  

 til sådanne spændingsførende dele kun kan opnås ved brug af værktøj, f.eks.  

 skruetrækker eller skruenøgle.
Der skal i sidstnævnte tilfælde anbringes  

 iøjenfaldende advarselsskilte såvel inden i udstyret som på afskærmningen.
 2.5.4 Under udsendelse af sin maksimale udgangseffekt skal senderen uden  

 at tage skade kunne modstå, at antenneklemmerne i en periode på mindst 5  

 minutter er kortsluttede henholdsvis ubelastede.
2.6 Bølgetyper og modulationskarakteristikker 2.6.1 Udstyret skal være indrettet for frekvensmodulation med en  

 forbetoning på 6 dB/oktav (fasemodulation).
 2.6.2 Udstyret skal være beregnet til brug i et system med 25 kHz  

 kanalafstand.
 2.6.3 Frekvenssvinget svarende til 100% modulation skal være så nær 5 kHz  

 som muligt, og må under ingen omstændigheder være større end +/- 5 kHz.
2.7 Antal kanaler Anlægget skal være indrettet med mulighed for at kunne bringes til  

 funktion på mindst følgende antal kanaler:
 - 12, hvis anlægget er indrettet alene for simpleks drift (een- frekvens  

 kanaler).
 - 12, hvis anlægget er indrettet alene for dupleks drift (to- frekvens  

 kanaler).
- 24, hvis anlægget er indrettet for både simpleks og dupleks drift.
Heraf  

 skal da mindst de 12 være for dupleks drift og mindst 8 for simpleks drift.
2.8 Frekvensområder 2.8.1 Anlæg beregnet udelukkende til brug på een-frekvens kanaler skal  

 kunne bruges i båndet 156,300 MHz - 156,875 MHz.
 2.8.2 Anlæg beregnet til brug på såvel een-frekvens kanaler som to-  

 frekvens kanaler skal være indrettet for en frekvensafstand på 4.6 MHz mellem  

 den til kanalen svarende sendefrekvens og modtagefrekvens, og anlægget skal  

 kunne bruges i følgende frekvensbånd:
2.9 Opvarmningstid Senest 1 minut efter at være tilsluttet forsyningsspændingen skal anlægget  

 være fuldt driftklart, hvorved forstås, at samtlige krav i disse  

 specifikationer skal være opfyldt.
 Er anlægget forsynet med krystalovn eller andre kredsløb, som kræver  

 opvarmning for at fungere korrekt, tillades for disse kredsløb en  

 opvarmningstid på maksimalt 30 minutter, forudsat at den nødvendige  

 forsyningsspænding til de pågældende kredse ikke kan afbrydes med de(n) på  

 anlæggets kabinet anbragte normale driftafbryder(e). Disse kredse skal  

 således kunne tilføres forsyningsspænding uden at anlægget iøvrigt aktiveres,  

 og i betjeningsvejledningen skal den nødvendige opvarmningstid tydeligt  

 anføres.
Ovennævnte kredsløb skal være dimensioneret for kontinuerlig drift, og  

 såfremt der på anlæggets kabinet findes en særlig afbryder for disse kredse,  

 skal denne afbryders funktion klart fremgå af opmærkningen.
I  

 betjeningsvejledningen skal være anført, at disse kredse normalt skal være  

 tilsluttet forsyningsspænding, således at anlæggets opvarmningstid ikke  

 overskrider 1 minut.
3 AFPRØVNINGSBETINGELSER 3.1 Anvendelse af afprøvningsbetingelserne For samtlige i disse bestemmelser nævnte krav foretages  

 typegodkendelsesmålinger under de i pkt. 3.3 beskrevne normale  

 afprøvningsbetingelser.
For de krav, hvor det i det enkelte afsnit er nævnt,  

 foretages målingerne endvidere under de i pkt. 3.4 omtalte særlige  

 afprøvningsbetingelser.
3.2 Spændingsforsyning Under typegodkendelsesmålingerne forsynes udstyret fra en udvendig  

 spændingskilde, der kan levere forsyningsspændinger som beskrevet i pkt.  

 3.3.2 og 3.4.2. Spændingsforsyningens indre impedans skal være så lav, at  

 dens indflydelse på måleresultaterne er uden betydning.
 Forsyningsspændingen måles på udstyrets indgangsklemmer.
 Under afprøvningen holdes forsyningsspændingen inden for +/- 3% af  

 spændingen ved målingens påbegyndelse.
 Fabrikanten opgiver, hvilken eller hvilke nominelle forsyningsspændinger,  

 udstyret er beregnet for.
3.3 Normale afprøvningsbetingelser 3.3.1 Normal temperatur og fugtighed Afprøvning under normale afprøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem + 15 grd C og + 35 grd C og relative fugtigheder mellem  

 20% og 75%.
3.3.2 Forsyningsspændinger ved afprøvning under normale betingelser 3.3.2.1 Forsyning fra nettet.
 Ved afprøvninger under normale betingelser tilføres udstyr, der er  

 beregnet for tilslutning til det almindelige forsyningsnet, en  

 forsyningsspænding lig forsyningsnettets nominelle spænding med frekvensen 50  

 Hz (+/- 1 Hz).
 3.3.2.2 Forsyning fra blyakkumulatorer.
 Hvor radioudstyret er beregnet til brug i forbindelse med blyakkumulatorer  

 anvendes under afprøvningen en forsyningsspænding på 1,1 gange batteriets  

 nominelle spænding (6 volt, 12 volt etc.).
 3.3.2.3 Andre former for spændingsforsyning.
 For udstyr, der benytter andre typer spændingsforsyninger end ovennævnte,  

 opgives afprøvningsspændingen af fabrikanten.
3.4 Særlige afprøvningsbetingelser 3.4.1 Temperaturer ved afprøvning under særlige betingelser Ved afprøvning under særlige betingelser foretages målingerne i  

 overensstemmelse med pkt. 3.5 ved temperaturerne -15 grd C og + 55 grd C.
3.4.2 Forsyningsspændinger ved afprøvning under særlige betingelser 3.4.2.1 Forsyning fra nettet.
 Forsyningsspændingerne for udstyr, der er beregnet for tilslutning til det  

 normale forsyningsnet, vil ved afprøvninger under særlige betingelser være  

 forsyningsnettets nominelle spænding +10%, henholdsvis -10%, med frekvensen  

 50 Hz (+/- 1 Hz).
 3.4.2.2 Forsyning fra blyakkumulatorer.
 Hvor radioudstyret er beregnet til brug i forbindelse med  

 blyakkumulatorer, måles der ved forsyningsspændinger på henholdsvis 1,3 og  

 0,9 gange batteriets nominelle spænding (6 volt, 12 volt etc.).
 3.4.2.3 Andre former for spændingsforsyning.
 For udstyr, der benytter andre typer spændingsforsyninger end ovennævnte,  

 opgives spændingsgrænserne af fabrikanten.
3.5 Temperaturprøver Før hver afprøvning påbegyndes sørges for, at udstyret er i termisk  

 ligevægt ved den ønskede temperatur i klimakammeret.
Udstyret skal være  

 afbrudt, indtil den termiske ligevægt er opnået.
 Indeholder udstyret temperaturstabiliseringskredsløb, som er beregnet til  

 at skulle fungere kontinuerligt, f.eks. krystalovne (jfr. pkt. 2.9),  

 aktiveres disse kredsløb dog 30 minutter før de egentlige afprøvningsmålinger  

 påbegyndes.
Ved den høje temperatur skal kravene stadig være opfyldt, når senderen har  

 været tastet en halv time.
Ved den lave temperatur skal kravene være opfyldt,  

 når udstyret har stået stand-by 1 minut.
3.6 Miljøprøver 3.6.1 Generelt Før miljøprøverne påbegyndes, afprøves udstyret med hensyn til de øvrige  

 krav i nærværende tekniske bestemmelser.
Hvor udtrykket funktionsprøve i det  

 følgende er anvendt menes en simpel afprøvning af operationel og elektrisk  

 art for at konstatere, om udstyret er funktionsdygtigt.
 De elektriske funktionsprøver udføres ved nominel forsyningsspænding, og  

 resultaterne af disse medtages i afprøvningsrapporten.
3.6.2 Fugtig varme Udstyret placeres i klimakammeret, hvor temperaturen hæves fra  

 stuetemperatur til + 40 grd C (+/- 3 grd C), og den relative fugtighed øges  

 til mindst 93% indenfor en periode på 2 timer.
Temperaturen og den relative  

 fugtighed i klimakammeret holdes på henholdsvis + 40 C (+/- 3 grd C) og 93%  

 (+ 2%, -3%) i mindst 10 timer.
 Eventuelle ventilatorer i udstyret må sættes i funktion de sidste 60  

 minutter af prøveperioden.
Prøveperioden afsluttes med en funktionsprøve af mindst 30 minutters  

 varighed for at kontrollere, om udstyret er funktionsdygtigt under disse  

 forhold.
Idet udstyret forbliver i klimakammeret, bringes temperaturen heri  

 ned til stuetemperatur i løbet af højst 60 minutter.
Udstyret udsættes  

 derefter for normal temperatur og fugtighed i en periode på 3 til 6 timer,  

 før andre afprøvninger foretages.
3.6.3 Lav temperatur Udstyret placeres i klimakammeret, hvis temperatur sænkes til -25 grd C  

 (+/- 3 grd C og fastholdes der i en periode på mindst 10 timer.
 Udstyret udsættes herefter for normal stuetemperatur i mindst 3 timer  

 efterfulgt af en funktionsprøve til kontrol af, om udstyret stadig er  

 funktionsdygtigt.
3.6.4 Vibration Udstyret, komplet med eventuelle stødabsorberende anordninger, fastspændes  

 på vibrationsbordet i normal brugsstilling.
 Udstyret vibreres vertikalt - først over frekvensområdet 1 til 10 Hz med  

 en spids til spids amplitude på 3,0 mm i et tidsrum på 15 minutter - dernæst  

 over frekvensområdet 5 til 35 Hz med en spids til spids amplitude på 0,4 mm  

 også i et tidsrum på 15 minutter.
 I frekvensområdet 2,5 til 35 Hz er sweephastigheden af  

 vibrationsfrekvensen mindst 1 oktav/minut.
 Ovenstående vibrationsprøve foretages endvidere i to på hinanden  

 vinkelrette retninger i den horisontale plan.
I den udstrækning, det er muligt, holdes udstyret under opsyn ved  

 afprøvningen.
Dersom dele af udstyret vibrerer unormalt meget, undersøges  

 disse nøjere.
 Udstyret holdes i drift under alle vibrationsprøverne, og enkle  

 funktionsprøver gennemføres for at sikre, at udstyret fungerer under disse  

 omstændigheder.
 Udstyret undersøges for mekaniske defekter efter afslutningen af  

 vibrationsprøverne.
3.7 Kunstantenne Hvor der ved målingerne anvendes en kunstantenne, består denne af en rent  

 ohmsk, afskærmet belastning med en impedans på 50 ohm.
3.8 Prøvesignaler på udstyrets indgange Medmindre anden fremgangsmåde er omtalt, frembringes senderens  

 modulationssignal af en signalgenerator, der forbindes til mikrofonindgangen.  

 Mikrofonindgangens nominelle impedans opgives af fabrikanten.
 Signalgeneratorerne, der leverer prøvesignaler til modtagerens indgang,  

 tilsluttes på en sådan måde, at impedansen set fra modtagerindgangen er 50  

 ohm, uanset om modtageren påtrykkes eet eller flere signaler samtidigt.
 Størrelsen af signalet eller signalerne, der påtrykkes modtageren under  

 afprøvningen, udtrykkes ved den EMK (elektromotoriske kraft), der er på det  

 sted, hvor modtageren tilsluttes.
3.9 Standard modulation Ved standard modulation forstås modulation med et 1000 Hz, sinusformet  

 signal med en sådan amplitude, at der frembringes et frekvenssving på +/- 3  

 kHz.
3.10 Psofometrisk filter Det psofometriske filter (for telefoni), der anvendes i visse af  

 afprøvningsmålingerne, opfylder kravene anført i CCITT rekommandation P53.
3.11 Modtagerens squelch kredsløb Medmindre anden fremgangsmåde er anført, sættes modtagerens squelch  

 kredsløb ud af funktion under godkendelsesmålingerne.
3.12 Afprøvning af udstyr med dupleksfilter Udstyr beregnet for dupleks drift skal opfylde kravene i disse tekniske  

 bestemmelser, når antenneterminalen på dupleksfiltret benyttes under  

 målingerne.
4 SENDER 4.1 Frekvensafvigelse 4.1.1 Definition Senderens frekvensafvigelse er differensen mellem den målte  

 bærebølgefrekvens og dennes nominelle værdi.
4.1.2 Målemetode Bærebølgefrekvensen måles med senderen umoduleret og tilsluttet en  

 kunstantenne (pkt. 3.7). Målingerne foretages under normale  

 afprøvningsbetingelser samt under særlige afprøvningsbetingelser (pkt. 3.4.1  

 og 3.4.2 anvendt samtidigt).
4.1.3 Krav Senderens frekvensafvigelse må ikke være større end +/- 1,5 kHz under  

 såvel normale som særlige afprøvningsbetingelser.
4.2 Bærebølgeeffekt 4.2.1 Definition Bærebølgeeffekten er effekten, den umodulerede sender afgiver til  

 kunstantennen (pkt. 3.7).
Bærebølgeeffektens nominelle værdi er en maksimalværdi af sendertypens  

 udgangseffekt uden modulation, hvor alle krav i nærværende tekniske  

 bestemmelser er opfyldt.
Den nominelle bærebølgeeffekt opgives af  

 fabrikanten.
4.2.2 Målemetode Senderen forbindes til en kunstantenne, og den afsatte effekt i denne  

 måles.
Målingerne foretages under normale afprøvningsbetingelser og under  

 særlige afprøvningsbetingelser (pkt. 3.4.1 og 3.4.2 anvendt samtidigt).
4.2.3 Krav Bærebølgeeffekten må under normale afprøvningsbetingelser ikke afvige mere  

 end 1,5 dB fra den nominelle bærebølgeeffekt, når senderen afgiver fuld  

 effekt (se pkt. 2.2.1 vedrørende omskifter for reduceret effekt).  

 Bærebølgeeffekten skal, når senderen afgiver fuld effekt, være mellem 6 og 25  

 watt under såvel normale som særlige afprøvningsbetingelser.
 Når senderen er omkoblet til reduceret effekt, skal bærebølgeeffekten være  

 mellem 0,1 og 1 watt under såvel normale som særlige afprøvningsbetingelser.
4.3 Maksimalt frekvenssving 4.3.1 Definition Det maksimale frekvenssving er den maksimale afvigelse mellem det  

 modulerede HF-signals øjebliksfrekvens og den umodulerede bærebølges  

 frekvens.
4.3.2 Målemetode Senderen tilsluttes en kunstantenne, og frekvenssvinget måles på senderens  

 udgang med et frekvenssvingsmeter.
Niveauet af modulationssignalet indstilles  

 til at være 20 dB højere end niveauet ved standard modulation (pkt. 3.9).  

 Modulationsfrekvensen varieres mellem den laveste frekvens, senderen er  

 beregnet til at overføre, og 3 kHz.
4.3.3 Krav Det maksimalt tilladte frekvenssving er +/- 5 kHz.
4.4 Begrænsning af frekvenssvinget ved modulationsfrekvenser over 3 kHz 4.4.1 Målemetode Senderen belastes i overensstemmelse med pkt. 3.7 og moduleres til  

 standard modulation.
 Med fastholdt niveau af modulationssignalet varieres modulationsfrekvensen  

 fra 3 kHz til 25 kHz, og det tilsvarende frekvenssving måles med et  

 frekvenssvingsmeter.
4.4.2 Krav For modulationsfrekvenser mellem 3 kHz og 6 kHz må frekvenssvinget ikke  

 overstige frekvenssvinget ved 3 kHz.
Ved 6 kHz må frekvenssvinget ikke være  

 større end +/- 1,5 kHz.
Ved modulationsfrekvenser mellem 6 kHz og 25 kHz skal frekvenssvinget, +/-  

 x (kHz), opfylde betingelsen log10(x) <= 1,99 - 2,33 log10(f), hvor f er senderens modulationsfrekvens i kHz.
Dette er ensbetydende med,  

 at frekvenssvinget ikke må være større end det, som bestemmes af en linie  

 gennem punktet (f,x) = (6 kHz, 1,5 kHz) med en hældning på - 14 dB/oktav.
4.5 Modulatorens begrænserkarakteristik 4.5.1 Definition Modulatorens begrænserkarakteristik er et udtryk for senderens evne til at  

 kunne moduleres op til det maksimalt tilladte frekvenssving som omtalt i pkt.  

 4.3.3.
4.5.2 Målemetode Et modulationssignal med frekvensen 1000 Hz påtrykkes senderens  

 mikrofonindgang, og niveauet indstilles således, at frekvenssvinget bliver  

 +/- 1 kHz.
Derpå øges modulationssignalet med 20 dB, og frekvenssvinget måles  

 igen.
Målingerne udføres under normale afprøvningsbetingelser og under  

 særlige afprøvningsbetingelser (pkt 3.4.1 og 3.4.2 anvendt samtidigt).
4.5.3 Krav Frekvenssvinget skal være mellem +/- 3,5 kHz og +/- 5 kHz.
4.6 Følsomhed af modulatoren incl. mikrofonenu 4.6.1 Definition Denne karakteristik beskriver senderens evne til at frembringe et passende  

 frekvenssving, når et nærmere specificeret, akustisk signal med et lydtryk  

 svarende til middelværdien af lydstyrken i normal tale påtrykkes mikrofonen.
4.6.2 Målemetode Et akustisk signal bestående af en tone med frekvensen 1000 Hz påtrykkes  

 mikrofonen, således at lydtrykket på membranen bliver 94 dB over 2 x 10  

 exp(5) Pascal, og det resulterende frekvenssving måles.
4.6.3 Krav Frekvenssvinget skal være mellem +/- 3 kHz og +/- 4,5 kHz.
4.7 Modulationskarakteristik 4.7.1 Definition Modulationskarakteristikken er modulationsindeksets variation som funktion  

 af modulationsfrekvensen ved fastholdt niveau af modulationssignalet.
4.7.2 Målemetode Senderen påtrykkes et modulationssignal med en frekvens på 1000 Hz og med  

 et sådant niveau, at et frekvenssving på +/- 1 kHz opnås.  

 Modulationssignalets frekvens varieres mellem 300 Hz og 3000 Hz, medens dets  

 niveau holdes konstant på værdien ved 1000 Hz.
De sammenhørende værdier af  

 frekvenssving og modulationsfrekvens bestemmes.
4.7.3 Krav Modulationsindekset (forholdet mellem frekvenssving og  

 modulationsfrekvens) skal være mellem 0,71 og 1,12.
4.8 Modulationsforvrængning 4.8.1 Definition Modulationsforvrængningen af et moduleret HF-signal er effektivværdien af  

 spændingen af samtlige oversvingninger divideret med effektivværdien af den  

 totale signalspænding efter lineær demodulation.
4.8.2 Målemetode HF-signalet fra senderen tilføres gennem et tilpasningsnetværk en lineær  

 frekvensdemodulator med en efterbetoning på 6 dB/oktav.
 Målingerne foretages under såvel normale afprøvningsbetingelser som under  

 særlige afprøvningsbetingelser (pkt. 3.4.1 og 3.4.2 anvendt samtidigt).
 Ved normale afprøvningsbetingelser moduleres senderen successivt med en  

 tone på 300 Hz, 500 Hz og 1000 Hz til et frekvenssving på henholdsvis +/- 0,9  

 kHz, +/- 1,5 kHz og +/- 3 kHz (svarende til et modulationsindeks på 3).  

 Modulationsforvrængningen måles ved alle 3 modulationsfrekvenser.
 Under særlige afprøvningsbetingelser udføres målingerne ved en  

 modulationsfrekvens på 1000 Hz og et frekvenssving på +/- 3,0 kHz.
4.8.3 Krav Modulationsforvrængningen må ikke være større end 10%.
4.9 Nabokanaleffekt 4.9.1 Definition Nabokanaleffekten er den del af senderens totale udgangseffekt, der under  

 nærmere definerede modulationsforhold falder i gennemgangsområdet for en  

 modtager specificeret efter systemet og afstemt til en af nabokanalerne.  

 Nabokanaleffekten er summen af middeleffekten, frembragt af modulationen, og  

 effektbidrag hidrørende fra brum og støj fra senderen.
4.9.2 Målemetode Nabokanaleffekten måles med en effektmålemodtager, der opfylder  

 betingelserne i pkt. 4.9.4. Senderudgangen forbindes til  

 effektmålemodtagerens indgang via et dæmpningsled og evt. et  

 impedanstilpasningsled således, at senderudgangen tilsluttes en impedans på  

 50 ohm og således, at indgangsniveauet på effektmålemodtageren er passende.  

 Målingerne foretages ved såvel fuld sendeeffekt som reduceret sendeeffekt  

 (pkt. 4.2.3).
Senderen moduleres med et signal af frekvensen 1250 Hz og med et niveau,  

 der er 20 dB højere end det, der bevirker et frekvenssving på +/- 3 kHz.  

 Effektmålemodtageren afstemmes til senderens nominelle frekvens, og dens  

 variable dæmpningsled indstilles således, at man får en aflæsning på  

 modtageren, der er ca. 5 dB over dens eget støjniveau.
Modtageren afstemmes  

 derefter til den nominelle frekvens for en af nabokanalerne, og det variable  

 dæmpningsled indstilles således, at samme modtagervisning som tidligere  

 opnås.
Differensen mellem det variable dæmpningsleds indstilling ved måling i  

 henholdsvis centerkanalen og nabokanalen er da forholdet i dB mellem  

 bærebølgeeffekten og nabokanaleffekten.
Nabokanaleffekten er herved bestemt,  

 idet bærebølgeeffekten er kendt (pkt. 4.2). Målingerne gentages for den anden  

 kanal.
4.9.3 Krav Nabokanaleffekten skal, når senderen afgiver fuld effekt være mindst 70 dB  

 under bærebølgeeffekten.
Med senderen på reduceret effekt må  

 nabokanaleffekten højst være 0,2 micro W.
4.9.4 Specifikationer for effektmålemodtageren Målingerne foretages med en effektmålemodtager, som opfylder følgende  

 krav:
Effektmålemodtageren skal bestå ef en blander, et krystalfilter, et  

 variabelt dæmpningsled, en forstærker og et effektivværdivisende voltmeter -  

 alt forbundet i serie - samt en lokaloscillator.
Lokaloscillatoren kan evt.  

 bestå af en signalgenerator.
 Filterets båndbredder skal være følgende:
 Dæmpningsleddet skal have et variationsområde på mindst 80 dB i 1 dB  

 spring.
 Variationsområde på 90 dB eller mere anbefales dog af hensyn til  

 opfyldelse af fremtidige krav.
 Fejlen på dæmpningsleddets kalibrering må ikke være større end +/- 0,5 dB.
 Forstærkerens støjtal må ikke være større end 4 dB, og dens  

 amplitude-frekvenskarakteristik må ikke variere mere end 1 dB inden for  

 krystalfilterets 6 dB båndbredde.
 Hvis selve krystalfilterets dæmpning er mindre end 90 dB uden for den 90  

 dB båndbredde, der er foreskrevet i tabellen på forrige side, skal  

 amplitudefrekvens-karakteristikken for filter og forstærker under eet være  

 således, at 90 dB kravet er overholdt for alle båndbredder større end 50 kHz.
 Voltmeterets udslag skal være bestemt af effektivværdien af signaler med  

 en topfaktor på op til 10. Det er ikke nødvendigt, at voltmeteret er  

 kalibreret.
 Måleudstyret skal være således, at nøjagtigheden af effektmålingerne er  

 bedre end 1,5 dB, selvom modtagerens indgangsniveau hæves med indtil 100 dB  

 over det mindst målelige signal.
 Lokaloscillatorens støjniveau i forhold til dets signalniveau må ikke være  

 større end - 90 dB i et bånd, der er 16 kHz bredt og centreret omkring en  

 frekvens 25 kHz fra bærebølgen.
4.10 Restmodulation 4.10.1 Definition Senderens restmodulation er forholdet i dB - efter demodulation - mellem  

 LF-støjeffekten fra det umodulerede HF-signal og LF-effekten fra HF-signalet  

 moduleret til standard modulation.
4.10.2 Målemetode Senderen moduleres til standard modulation, og HF-signalet føres gennem et  

 tilkoblingsnetværk til en lineær frekvensdemodulator med en efterbetoning på  

 6 dB/ oktav og med en så ringe egenstøj ved lave frekvenser, at  

 måleresultatet ikke påvirkes mærkbart.
Signalet måles med et  

 effektivværdivisende voltmeter forbundet til demodulatoren gennem det  

 psofometriske filter.
 Modulationen fjernes, og signalet måles igen.
4.10.3 Krav Restmodulationen må ikke være større end - 40 dB.
4.11 Uønsket udstråling over antenneklemmerne 4.11.1 Definition Uønsket udstråling over antenneklemmerne er udstråling på andre frekvenser  

 end bærebølgefrekvensen og de sidebånd, der fremkommer ved normal modulation.
4.11.2 Målemetode Uønsket udstråling over antenneklemmerne måles med den umodulerede sender  

 forbundet til en kunstantenne som specificeret i pkt. 3.7.
Der måles over frekvensområdet 100 kHz - 1000 MHz undtagen i den anvendte  

 kanal og dennes nabokanaler.
Måling af de enkelte uønskede signaler foretages  

 med en selektiv målemodtager eller en spektrumanalysator.
 Målingerne gentages med senderen moduleret til standard modulation.
4.11.3 Krav Effekten af de enkelte uønskede signaler må ikke overstige 2,5 micro W.
5 MODTAGER 5.1 Nominel udgangseffekt og klirfaktor 5.1.1 Definitioner Modtagerens nominelle udgangseffekt opgives af fabrikanten som  

 udstyrstypens maksimale udgangseffekt, hvor alle krav i disse tekniske  

 bestemmelser er opfyldt.
 Klirfaktoren er effektivværdien af spændingen af samtlige oversvingninger  

 divideret med effektivværdien af den totale signalspænding på modtagerens  

 udgang.
5.1.2 Målemetode Et signal beliggende på modtagerens nominelle frekvens tilføres  

 modtagerens indgang i overensstemmelse med pkt. 3.8. Størrelsen af signalet  

 skal være 60 dB/1 micro V EMK og derefter 100 dB/1 micro V EMK, idet  

 målingerne foretages ved begge signalniveauer.
Ved hver af de nedennævnte målinger indstilles modtagerens volumenkontrol  

 således, at den afsatte effekt i en ohmsk belastning, forbundet til  

 LF-udgangen, svarer til modtagerens nominelle udgangseffekt.
Hvis modtageren  

 har trinvis variabel volumenkontrol, vælges den første stilling, hvor nominel  

 udgangseffekt opnås.
Størrelsen af belastningen skal svare til LF-udgangens  

 normale belastning og opgives af fabrikanten.
 Der måles under såvel normale som særlige afprøvningsbetingelser.
 Under normale afprøvningsbetingelser (pkt. 3.3) moduleres HF-signalet  

 successivt med en tone på 300 Hz, 500 Hz og 1000 Hz til et frekvenssving på  

 henholdsvis +/- 0,9 kHz, +/- 1,5 kHz og +/- 3 kHz (svarende til et  

 modulationsindeks på 3). Klirfaktoren måles ved hver af de 3  

 modulationsfrekvenser.
Ved særlige afprøvningsbetingelser (pkt. 3.4.1 og 3.4.2 anvendt samtidigt)  

 udføres målingerne foruden ved modtagerens nominelle frekvens også ved  

 frekvenser beliggende plus henholdsvis minus 1,5 kHz herfra.
HF-signalet  

 moduleres med en 1000 Hz tone til et frekvenssving på +/- 3,0 kHz.  

 Klirfaktoren måles kun ved denne ene modulationsfrekvens.
5.1.3 Krav Modtagerens nominelle udgangseffekt skal være mindst 500 mW i højttaler og  

 mindst 1 mW i mikrotelefonen.
Klirfaktoren må ikke være større end 10%. 5.2 Lavfrekvenskarakteristi k 5.2.1 Definition Modtagerens lavfrekvenskarakteristik er signalniveauet på modtagerens  

 udgang som funktion af HF-signalets modulationsfrekvens, når  

 indgangssignalets frekvenssving er konstant.
5.2.2 Målemetode Et signal af størrelsen 60 dB/1 micro V EMK og beliggende på modtagerens  

 nominelle frekvens tilføres modtagerindgangen i overensstemmelse med pkt.  

 3.8. HF-signalet moduleres til standard modulation, og modtagerens  

 volumenkontrol indstilles til 50% af den nominelle udgangseffekt.
Hvis  

 modtageren har trinvis variabel volumenkontrol, vælges den første stilling,  

 hvor mindst 50% af nominel udgangseffekt opnås.
 Frekvenssvinget reduceres til +/- 1 kHz og holdes på denne værdi, medens  

 modulationsfrekvensen varieres mellem 300 Hz og 3000 Hz.
 Målingen gentages med HF-signalet beliggende på modtagerens nominelle  

 frekvens plus henholdsvis minus 1,5 kHz.
5.2.3 Krav Lavfrekvenssignalets niveau skal aftage med 6 dB/oktav som funktion af  

 frekvensen og må højst afvige fra denne karakteristik med plus 1 dB og minus  

 3 dB i forhold til niveauet ved 1000 Hz.
5.3 Følsomhed 5.3.1 Definition Ved modtagerens følsomhed forstås her det mindste signalniveau (EMK) på  

 modtagerens indgang, der ved modtagerens nominelle frekvens og med standard  

 modulation af signalet vil frembringe en udgangseffekt på mindst 50% af den  

 nominelle udgangseffekt og et signal-støj forhold på 20 dB, målt på  

 modtagerudgangen gennem det psofometriske filter (pkt. 3.10).
 Ved signal-støj forholdet skal i det følgende forstås forholdet mellem  

 signal+støj+forvrængning og støj+forvrængning (SINAD).
5.3.2 Målemetode Et signal på modtagerens nominelle frekvens og med standard modulation  

 påtrykkes modtagerens indgang.
En modstandsbelastning (pkt. 5.1.2) samt en  

 forvrængningsmåler med et 1 kHz båndstopfilter og det psofometriske filter  

 forbindes til modtagerens LF-udgang.
Modtagerens volumenkontrol indstilles  

 således, at modtagerens udgangseffekt er 50% af den nominelle udgangseffekt.
Hvis modtageren har trinvis variabel volumenkontrol, vælges den første  

 stilling, hvor mindst 50% af nominel udgangseffekt opnås.
Indgangssignalets  

 størrelse ændres, indtil signal-støj forholdet (SINAD) er 20 dB.  

 Udgangseffekten skal samtidig være mindst 50% af den nominelle værdi.  

 Indgangssignalets størrelse er da modtagerens følsomhed.
 Målingerne foretages under normale afprøvningsbetingelser og under særlige  

 afprøvningsbetingelser (pkt. 3.4.1 og 3.4.2 anvendt samtidigt).
 Under særlige afprøvningsbetingelser kan tillades en variation i  

 modtagerens udgangseffekt på +/- 3 dB i forhold til udgangseffekten benyttet  

 under normale afprøvningsbetingelser.
5.3.3 Krav Følsomheden må ikke være ringere end 6 dB/1 micro V EMK under normale  

 afprøvningsbetingelser og 12 dB/1 micro V EMK under særlige  

 afprøvningsbetingelser.
 Er udstyret beregnet for dupleksdrift, skal disse krav også være opfyldt  

 ved samtidig sending og modtagning (pkt. 6.1).
5.3.4 Specifikationer for båndstopfilteret Under måling af følsomheden benyttes et 1 kHz båndstopfilter, som opfylder  

 følgende krav:
Frekvenskarakteristikken for båndstopfilteret skal være således, at  

 dæmpningen ved 1 kHz er mindst 40 dB og ved 2 kHz højst 0,6 dB.  

 Filterkarakteristikken må højst variere 0,6 dB i områderne 20-500 Hz og 2-4  

 kHz.
Med umoduleret indgangssignal må filteret ikke dæmpe den totale  

 støjeffekt mere end 1 dB.
5.4 Undertrykkelse af et uønsket signal på samme kanal 5.4.1 Definit i on Undertrykkelsen af et uønsket signal på samme kanal er forholdet i dB  

 mellem indgangsspændingerne for henholdsvis det uønskede og det ønskede  

 signal, når det uønskede signal bevirker en reduktion af signal-støjforholdet  

 fra 20 til 14 dB.
5.4.2 Målemetode De to signaler tilføres modtagerens indgang som omtalt i pkt. 3.8. Det  

 ønskede signal afstemmes til modtagerens nominelle frekvens og moduleres til  

 standard modulation, medens det uønskede signal moduleres med en 400 Hz tone  

 til et frekvenssving på +/- 3 kHz.
Med det uønskede signal afbrudt indstilles størrelsen af det ønskede  

 signal til en værdi svarende til modtagerens følsomhed.
Det uønskede signal  

 påtrykkes, og dets frekvens varieres mellem - 3 kHz og + 3 kHz i forhold til  

 modtagerens nominelle frekvens for at finde den frekvens, hvor det ringeste  

 signal-støj forhold opnås.
 Størrelsen af det uønskede signal justeres, indtil signal-støj forholdet  

 (SINAD), målt på modtagerens udgang gennem det psofometriske filter er  

 reduceret fra 20 til 14 dB.
5.4.3 Krav Undertrykkelsen af et uønsket signal på samme kanal skal være mellem 0 dB  

 og -8 dB.
5.5 Nabokanalselektivitet 5.5.1 Definition Nabokanalselektiviteten er forholdet i dB mellem indgangsspændingerne for  

 henholdsvis et uønsket signal i nabokanalen og det ønskede signal, når det  

 uønskede signal bevirker en reduktion af signal-støj forholdet fra 20 til 14  

 dB.
5.5.2 Målemetode De to signaler tilføres modtagerens indgang som omtalt i pkt. 3.8. Det  

 ønskede signal afstemmes til modtagerens nominelle frekvens og moduleres til  

 standard modulation.
Det uønskede signal afstemmes til den øvre nabokanals  

 centerfrekvens og moduleres med en 400 Hz tone til et frekvenssving på +/- 3  

 kHz.
Med det uønskede signal afbrudt indstilles størrelsen af det ønskede  

 signal til en værdi svarende til modtagerens følsomhed.
Det uønskede signal  

 påtrykkes, og dets størrelse justeres indtil signal-støj forholdet (SINAD),  

 målt på modtagerens udgang gennem det psofometriske filter er reduceret fra  

 20 til 14 dB.
 Målingerne gentages med det uønskede signal afstemt til den nedre  

 nabokanals centerfrekvens.
 Forholdet i dB mellem størrelsen af det uønskede signal og det ønskede  

 signal bestemmes.
 Nabokanalselektiviteten er da det mindste af de to forhold.
 Disse målinger foretages under såvel normale afprøvningsbetingelser som  

 under særlige afprøvningsbetingelser (pkt. 3.4.1 og 3.4.2 anvendt samtidigt).
5.5.3 Krav Nabokanalselektiviteten skal være mindst 70 dB under normale  

 afprøvningsbetingelser og mindst 60 dB under særlige afprøvningsbetingelser.
5.6 Dæmpning af uønskede signaler (spurious responses) 5.6.1 Definit i on Modtagerens dæmpning af et uønsket signal er forholdet i dB mellem  

 indgangsspændingerne for henholdsvis et uønsket og det ønskede signal, når  

 det uønskede signal bevirker en reduktion af signal-støj forholdet fra 20 til  

 14 dB.
5.6.2 Målemetode De to signaler tilføres modtagerens indgang som omtalt i pkt. 3.8. Det  

 ønskede signal skal ligge på modtagerens nominelle frekvens og moduleres til  

 standard modulation.
Med det uønskede signal afbrudt indstilles størrelsen af  

 det ønskede signal til en værdi svarende til modtagerens følsomhed.
Det  

 uønskede signal moduleres med en frekvens på 400 Hz til et frekvenssving på  

 +/- 3 kHz og indstilles til en størrelse på 90 dB/1 microV EMK.
Frekvensen af  

 det uønskede signal varieres over frekvensområdet 100 kHz - 1000 MHz.
Ved  

 enhver frekvens, hvor modtageren reagerer, ændres det uønskede signals  

 størrelse, indtil signalstøj forholdet (SINAD) er 14 dB, målt gennem det  

 psofometriske filter.
Modtagerens indstilling skal være som under  

 følsomhedsmålingen (pkt. 5.3).
5.6.3 Krav Dæmpningen af uønskede signaler skal være mindst 70 dB for alle  

 frekvenser, der ligger mere end 25 kHz fra modtagerens nominelle frekvens.
 Er udstyret beregnet for dupleksdrift, skal dette krav også være opfyldt  

 ved samtidig sending og modtagning (pkt. 6.2).
5.7 Intermodulationsdæmpning 5.7.1 Definition Modtagerens intermodulationsdæmpning er forholdet i dB mellem henholdsvis  

 indgangsspændingen af to lige store uønskede signaler og modtagerens  

 følsomhed, når signal-støj forholdet, fremkaldt af intermodulationsproduktet,  

 er 20 dB.
5.7.2 Målemetode To signalgeneratorer A og B forbindes til indgangen af modtageren som  

 beskrevet i pkt. 3.8, og med signalet fra den ene generator afbrudt  

 indstilles modtagerens volumenkontrol ved gentagelse af den i pkt. 5.3  

 beskrevne måling af følsomheden.
Signalgeneratorerne A og B indstilles  

 derefter til frekvenser henholdsvis 25 kHz og 50 kHz over modtagerens  

 nominelle frekvens.
Signalet fra signalgenerator A skal være umoduleret, og  

 signalet fra signalgenerator B moduleres til standard modulation.
Signalgeneratorernes udgangsspændinger, der holdes lige store, reguleres  

 indtil signal-støj forholdet (SINAD) er 20 dB, målt gennem det psofometriske  

 filter.
Frekvensen af signalet fra signalgenerator B finjusteres, så den  

 maksimale værdi af signal-støj forholdet opnås.
 Målingerne gentages med de to signaler afstemt 25 kHz, henholdsvis 50 kHz  

 lavere end modtagerens nominelle frekvens.
 Såfremt indflydelsen af signalgeneratorernes støjspektrum ikke er  

 uvæsentlig, gentages målingerne med frekvensafstande på op til 100 og 200 kHz  

 fra den nominelle frekvens.
5.7.3 Krav Intermodulationsdæmpningen skal være mindst 70 dB.
5.8 Blokering 5.8.1 Definition Modtagerens blokeringsspænding er den indgangsspænding af et uønsket  

 signal, der fremkalder enten en ændring på 3 dB af det ønskede signals  

 LF-udgangseffekt eller en reduktion af signal-støj forholdet fra 20 til 14  

 dB.
5.8.2 Målemetode To signaler tilføres modtagerens indgang som omtalt i pkt. 3.8. Det  

 ønskede signal afstemmes til modtagerens nominelle frekvens og moduleres til  

 standard modulation.
Med det uønskede signal afbrudt indstilles størrelsen af  

 det ønskede signal på modtagerens indgang til + 6 dB/1 microV EMK, og  

 modtagerens LF-udgangseffekt justeres til 50% af den nominelle udgangseffekt.  

 Hvis modtageren har trinvis variabel volumenkontrol, vælges den første  

 stilling, hvor mindst 50% af nominel udgangseffekt opnås.
Frekvensen af det  

 uønskede, umodulerede signal varieres mellem + 1 MHz og + 10 MHz og tillige  

 mellem - 1 MHz og - 10 MHz regnet i forhold til modtagerens nominelle  

 frekvens.
Størrelsen af det uønskede signal på modtagerens indgang justeres  

 ved alle frekvenser i de givne områder således, at det frembringer:
afhængig af, hvilket af de to tilfælde, der indtræffer først.
Spændingen  

 (EMK) af det uønskede signal på modtagerens indgang er blokeringsspændingen  

 ved den omhandlede frekvens.
5.8.3 Krav Blokeringsspændingen skal ved alle frekvenser i de givne frekvensområder  

 være mindst 90 dB/1 microV EMK undtagen på frekvenser, hvor modtageren er  

 følsom for uønskede signaler (spurious responses).
5.9 Uønsket udstråling over antenneklemmerne 5.9.1 Definition Al udstråling over antenneklemmerne uanset frekvens er uønsket udstråling.
5.9.2 Målemetode Modtagerens antenneindgang forbindes til en målemodtager eller en  

 spektrumanalysator med en indgangsimpedans på 50 ohm, og der måles over  

 frekvensområdet 100 kHz - 1000 MHz.
5.9.3 Krav Den udstrålede effekt over antenneklemmerne må ikke på nogen frekvens være  

 større end 2 nW.
5.10 Begrænserens amplitudekarakteristik 5.10.1 Definition Begrænserens amplitudekarakteristik er sammenhængen mellem størrelsen af  

 et nærmere specificeret, moduleret indgangssignal og LF-signalets størrelse  

 på modtagerens udgang.
5.10.2 Målemetode Et signal på modtagerens nominelle frekvens, med standard modulation og af  

 størrelsen 6 dB/1 microV EMK, påtrykkes modtagerens indgang.  

 LF-udgangseffekten indstilles til 6 dB under den nominelle udgangseffekt.
Har  

 modtageren trinvis variabel volumenkontrol, vælges den stilling, hvor  

 udgangseffekten afviger mindst muligt fra referenceniveauet 6 dB under  

 nominel udgangseffekt uden dog at overskride dette.
Indgangssignalet øges til  

 100 dB/1 microV EMK, og LF-udgangseffekten måles igen.
5.10.3 Krav Ved den i 5.10.2 angivne ændring i indgangsspændingen må ændringen i  

 udgangseffekt ikke være større end 3 dB.
5.11 Støj og brum 5.11.1 Definition Modtagerens støj og brum angives som forholdet i dB mellem effekten på  

 modtagerens udgang hidrørende fra støj og brum i modtageren og  

 udgangseffekten, når modtageren påtrykkes et signal moduleret til standard  

 modulation.
5.11.2 Målemetode Et signal med et niveau på 30 dB/1 microV EMK, moduleret til standard  

 modulation og beliggende på modtagerens nominelle frekvens, tilføres  

 modtagerens indgang.
En belastning og det psofometriske filter forbindes til  

 modtagerens udgang.
Modtagerens volumenkontrol indstilles således, at  

 modtagerens nominelle udgangseffekt opnås.
Hvis modtageren har trinvis  

 variabel volumenkontrol, vælges den første stilling, hvor nominel  

 udgangseffekt opnås.
Udgangssignalet måles med et effektivværdivisende  

 voltmeter.
HF-signalets modulation fjernes, og udgangssignalet måles igen.
5.11.3 Krav Modtagerens støj og brum må ikke være større end - 40 dB.
5.12 Squelchens funktion 5.12.1 Squelchens funktion er at blokere modtagerens LF-udgang, når  

 signalet på modtagerens indgang er under et givet niveau.
5.12.2 Målemetode Udgangssignalet måles med et effektivværdivisende voltmeter.
Derefter  

 fjernes signalet på modtagerindgangen, squelch kredsløbet tilsluttes, og  

 signalet på LF-udgangen måles igen.
Størrelsen af signalet på modtagerens indgang formindskes, og squelch  

 kredsløbet tilsluttes.
Størrelsen af signalet på indgangen øges igen, indtil  

 udgangseffekten er af samme størrelse som før tilslutningen af squelch  

 kredsløbet.
Signal-støj forholdet og indgangssignalets størrelse måles.
5.12.3 Krav Ved målebetingelserne omtalt under a) skal Lf-udgangseffekten med  

 tilsluttet squelch kredsløb være mindst 40 dB under udgangseffekten, når  

 squelch kredsløbet er afbrudt.
 Ved betingelserne omtalt under b) må det målte indgangssignal ikke være  

 større end 6 dB/1 microV EMK, og signal-støj forholdet skal være mindst 20  

 dB.
 Er modtageren forsynet med et squelch kredsløb med kontinuerlig variabel  

 tærskelværdi, må denne ikke være større end 40 dB/1 micro V EMK, når squelch  

 kredsløbet er i sin mest ufølsomme position.
6 DUPLEKS DRIFT På anlæg for dupleks drift udføres følgende supplerende målinger for at  

 konstatere, om anlægget fungerer tilfredsstillende ved dupleks drift.
6.1 Reduktion af modtagerens følsomhed ved samtidig sending og modtagning 6.1.1 Definition Ved reduktion af modtagerens følsomhed forstås her den forringelse af  

 følsomheden, der skyldes overkobling af effekt fra senderen til modtageren.  

 Reduktionen udtrykkes som forholdet i dB mellem modtagerens følsomhed ved  

 samtidig sending henholdsvis uden senderen igang.
6.1.2 Målemetode Senderen og modtageren forbindes til udstyrets dupleksfilter.  

 Dupleksfiltrets antenneterminal forbindes til en kunstantenne gennem et  

 tilkoblingsnetværk.
En signalgenerator forbindes til tilkoblingsnetværket på  

 en sådan måde, at filtrets antenneterminal under målingerne er belastet med  

 50 ohm.
Senderen moduleres med en 400 Hz tone til et frekvenssving på +/- 1,2  

 kHz.
Modtagerens følsomhed måles herefter som beskrevet i pkt. 5.3.2.
Følsomhedsmålingen gentages med afbrudt sender.
Reduktionen i følsomheden  

 er da forholdet i dB mellem den første og den sidste af de 2 målte  

 følsomheder.
6.1.3 Krav Reduktionen i modtagerens følsomhed ved samtidig sending og modtagning må  

 ikke være større end 3 dB.
Modtagerens følsomhed ved samtidig sending og  

 modtagning skal overholde kravene i pkt. 5.3.3.
6.2 Modtagerens dæmpning af uønskede signaler ved samtidig sending og  

 modtagning 6.2.1 Målemetode Modtagerens dæmpning af uønskede signaler måles i overensstemmelse med  

 pkt. 5.6.2, men ved brug af måleopstillingen beskrevet i pkt. 6.1.2, dog med  

 umoduleret sender.
Senderen tastes under målingen.
6.2.2 Krav Dæmpningen af uønskede signaler skal også ved samtidig sending og  

 modtagning være mindst 70 dB for alle frekvenser, der ligger mere end 25 kHz  

 fra modtagerens nominelle frekvens.
