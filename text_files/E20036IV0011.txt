K.1 Indledning K.2 Dødsboskifteloven Hovedreglerne om behandling af dødsboer findes i dødsboskifteloven (lov  

 nr 383 af 22. maj 1996 ) om skifte af dødsboer.
Skifte af andre boer,  

 herunder fællesbo mellem ægtefæller mv. skiftes fortsat efter skifteloven  

 nu "Lov om skifte af fællesbo." K.2.1 Hvad er et dødsbo ? Et dødsbo er den formuemasse (aktiver og passiver), der opgøres i  

 forbindelse med et dødsfald.
K.2.2 Hvad er et skifte ? Afviklingen af et dødsbo kaldes et dødsboskifte, og det er reglerne i  

 dødsboskifteloven, der regulerer afviklingen af dødsboet mellem arvingerne  

 og kreditorerne.
K.2.3 Anmeldelse af dødsfald Begravelsesmyndigheden eller anden dansk myndighed, der modtager  

 anmeldelse om et dødsfald, der indtræffer her i landet, skal straks  

 videreanmelde dødsfaldet til skifteretten, jf.dødsbo skiftelovens § 4.  

 Begravelsesmyndigheden fører kirkebøgerne og skal i denne egenskab  

 underrettes af afdødes nærmeste pårørende, jf. lov om anmeldelse af  

 fødsler og dødsfald.
Anmeldelse skal ske senest 2 dage efter  

 dødsfaldet.
Fra dødsfaldet er indtruffet, og indtil bestemmelse om boets  

 behandlingsmåde er truffet, er adgangen til individualforfølgning som alt  

 overvejende hovedregel udelukket.
Krav kan anmeldes til skifteretten, jf.  

 lovens § 9.
K.2.4 Arveretlige regler De arveretlige regler i arveloven (lovbekendtgørelse nr. 584 af 1.  

 september 1986 med senere ændringer) fastslår, Slægtninges arveret, se arvelovens kapitel 1.
Ægtefællens arveret, se arvelovens kapitel 2 K.3 Berigtigelsesformer K.3.1 Oversigt K.3.2 Intet skifte K.3.2.1 Udlæg uden skiftebehandling Overstiger værdien af dødsboets aktiver efter fradrag af "rimelige  

 udgifter" ved begravelsen, bobehandlingen og gæld sikret ved pant mv.,  

 ikke 29.000 kr., jf. bekendtgørelse nr. 1094 af 11. december 2000 kan  

 aktiverne udlægges til den, der efter skifterettens skøn er afdødes  

 nærmeste efterladte.
Beløbsgrænsen reguleres efter lovens § 21.
Beløbet kan dog i medfør af § 18, stk. 2, forhøjes.
Der tænkes især på  

 boer med et større antal kreditorer, hvor udgifterne til en egentlig  

 bobehandling vil overstige boets overskud, selv om dette overskud  

 overstiger beløbsgrænsen.
Udlægsmodtageren, der også kan være en institution (plejehjemmet),  

 kommunen eller statskassen, bliver ved udlægget ejer af de aktiver, der er  

 omfattet af udlægget.
Modtageren hæfter ikke for afdødes gæld, men bliver  

 ved udlægget forpligtet til at dække udgifterne ved begravelsen og  

 bobehandlingen.
Dette fremgår af ovennævnte lovs §§ 18 og 19.
 Er afdøde enlig, separeret eller ikke- samlevende med en ægtefælle,  

 undlades skatteansættelse for årene før dødsfaldet og mellemperioden.  

 Forfalden overskydende skat fra tidligere år indgår i udlægget, jf  

 dødsboskattelovens § 77, ligesom uforfalden overskydende skat for året før  

 dødsfaldet ikke udbetales, jf ovennævnte bestemmelse, sidste punktum.
 Er der en efterlevende ægtefælle, finder skatteansættelse sted for  

 indkomståret før dødsåret efter de almindelige regler herom, jf ovennævnte  

 lovs § 78, stk. 1.
 Hverken boet eller udlægsmodtageren hæfter for restskat.
Ægtefællen modtager overskydende skat, der pr. dødsdagen ikke var  

 forfalden, uden om udlægget.
Dette gælder også, hvis en anden end  

 ægtefællen er udlægsmodtager.
Skifteretten kan efter dødsboskiftelovens § 103 genoptage et bo, især  

 hvis der fremkommer ny aktiver.
I så tilfælde skal de udleverede aktiver  

 ikke retur til boet, medmindre der foreligger urigtige oplysninger.
Det er  

 således kun de ny aktiver, der indgår i boet og sættes i relation til udgifter ved boets ny  

 behandling.
K.3.2.2 Udleveret til efterlevende  

 ægtefælle Udlevering på anmodning til ægtefælle uden skifte kan efter § 22, stk.  

 1 i dødsboskifteloven ske, når to betingelser er opfyldt.
Selv om ægtefællen har påtaget sig gælden efter ovennævnte § 22, kan  

 denne ægtefælle bakke ud af forpligtelsen.
Hvis man nemlig efterfølgende  

 antager, at boet er insolvent, kan den pågældende ægtefælle eller en  

 kreditor i boet anmode skifteretten om at tage boet under egentlig  

 behandling ved bobestyrer.
 Finder skifteretten, at boet er insolvent, jf, dødsboskiftelovens § 69,  

 stk. 1 og opfylder ægtefællen sin forpligtigelse til at tilbagelevere det  

 modtagne eller tilsvare berigelsen, jf. samme lovs § 104, frigøres  

 ægtefællen fra hæftelsen, uanset § 22.
Bestemmelsen (§69) finder anvendelse, selvom der har været fuldstændigt  

 særeje i ægteskabet.
Det er kun efterlevende ægtefælle eller registreret  

 partner, som kan påberåbe sig bestemmelsen, ikke samlever, arvinger eller  

 kreditorer.
K.3.2.3 Uskiftet bo Ved et dødsfald er det afdøde ægtefælles boslod, der skal skiftes,  

 d.v.s. den del af fællesboet, der tilhørte afdøde.
En efterlevende ægtefælle er ifølge arvelovens §§ 8 og 9 berettiget til  

 at overtage fællesboet, såfremt solvens- og myndighedsbestemmelserne i  

 arvelovens §§ 10 og 11 er opfyldt, uden at skifte med de fælles  

 livsarvinger.
Hvis afdøde har efterladt sig særlige livsarvinger, kan boet  

 kun udleveres til uskiftet bo med disses samtykke.
 En begæring om boets udlevering skal fremsættes for skifteretten, jf.  

 arvelovens § 12.
 Virkningerne af, at et bo udleveres til uskiftet bo, er, at det  

 uskiftede bo undergives den efterlevende ægtefælles rådighed, jf.  

 arvelovens § 15, uden at der skal udredes arv til de fælles  

 livsarvinger.
 Hvis der ikke er livsarvinger, kan den efterlevende ægtefælle ikke  

 sidde i uskiftet bo, jf. arvelovens § 7.
Efterlevende ægtefælle, der sidder i uskiftet bo, er berettiget til at  

 skifte når som helst.
Ved indgåelse af nyt ægteskab skal der dog altid  

 skiftes, jf. arvelovens § 17.
 Har ægtefællerne ved ægtepagt aftalt et såkaldt skilsmissesæreje, jf.  

 retsvirkningslovens § 28, stk. 1, nr. 1, hvor der er formuefællesskab ved  

 dødsboskifte, kan efterlevende ægtefælle sidde i uskiftet bo.
 Hvis skilsmissesærejet er aftalt efter retsvirkningslovens § 28, stk.  

 1, nr. 2, hvor der er fuldstændigt særeje, kan den efterlevende ægtefælle  

 ikke sidde i uskiftet bo.
Efterlevende ægtefælle hæfter også for afdødes restskat samt eventuelle  

 efterbetalingskrav og tillægsskat, jf. dødsboskattelovens § 88, stk. 2.  

 Mellemperiodeskat og dødsboskat kommer her ikke på tale, da ægtefællen  

 efter § 59 indtræder i afdødes skattemæssige stilling Livsarvingerne hæfter ikke for førstafdødes gæld, og de har ingen  

 rådighed over det uskiftede bo.
Efterlevende ægtefælle kan udøve "en ejers rådighed" over boet, men  

 rådigheden er dog ikke ganske fri.
Hvis der sker misbrug, f.eks. urimeligt  

 forbrug eller ydes gaver, der står i misforhold til det uskiftede bos  

 formue, kan enhver af arvingerne kræve skifte.
Er der ydet gaver, der står  

 i misforhold til boets formue, og var gavemodtageren i ond tro ved  

 modtagelsen, kan der tillige blive tale om omstødelse af gavegivelsen.
Men  

 der skal meget til for at påvise, at ægtefællen har overskredet sin  

 råderet, jf. arvelovens §§ 20 og 21.
K.3.3 Privat skifte Et bo udleveres til privat skifte, når, Arvingerne skal senest ved boets udlevering udstede proklama, jf  

 nedenfor K.3.3.3. Skifteretten kan gøre udlevering betinget af, at  

 proklamaet sker ved rettens foranstaltning.
Når boet er udleveret til  

 privat skifte, træder skifteretten ud af skiftet, således at arvingerne i  

 forening råder over boet og træffer afgørelser i dets anliggender.
Arvingerne skal senest 6 måneder efter boets udlevering indsende en  

 opgørelse over boets aktiver og passiver pr. dødsdagen til skifteretten  

 underskrevet af samtlige arvinger.
Denne svarer i store træk til den gamle  

 opgørelse efter § 14 i kildeskatteloven.
Privat skifte sluttes ved, at arvingerne til skifteret og kommune  

 indsender en opgørelse over, hvorledes boet er opgjort og fordelt.  

 Indsendelse skal ske senest 3 måneder efter skæringsdagen.
Denne kan  

 længst udsættes til 1 år efter dødsfaldet, jf. dødsboskiftelovens §  

 31.
K.3.3.1 Arvingernes hæftelse Det er modsat den tidligere retsstilling nu ikke en betingelse for  

 privat skifte, at arvingerne hæfter personligt for afdødes gæld.
 Indtil arvingerne deler boet, kan krav mod afdøde rettes mod boet dvs.  

 der kan foretages individualforfølgning mod boet fra boets udlevering og  

 indtil dets deling mellem arvingerne.
 Hæftelsen er personlig og solidarisk, dvs at kreditorerne efter boets  

 deling kan holde sig til enhver af arvingerne for hele skylden § 27, stk.  

 1, sidste punktum.
I tilfælde, hvor boet endnu ikke er delt, er der, jf. ovenfor, ingen  

 hæftelse indtrådt.
Her skal boaktiverne blot returneres, jf. samme lovs §  

 104.
 Er boet delt og hæftelsen derfor indtrådt, hæfter § 27, stk.1 arvinger  

 for det, de har modtaget og også for det, de andre arvinger har modtaget.  

 dvs personligt og solidarisk. § 27, stk.2, arvinger (værgemål) hæfter kun  

 med værdien af det modtagne.
For så vidt angår den skattemæssige hæftelse hæfter boet for  

 dødsboskat, mellemperiodeskat samt efterbetaling og tillægsskat.
Er  

 udlevering til privat skifte sket, finder ovennævnte § 27, stk. 1 og 2  

 anvendelse, således at arvingerne hæfter som ovenfor  

 nævnt.
K.3.3.2 Forenklet privat skifte Denne ordning er ny.
Den betyder, at hvor betingelserne for almindeligt  

 privatskifte er opfyldt, kan enige arvinger nøjes med at indsende en  

 opgørelse ved boets udlevering, dvs. at der ikke skal udarbejdes nogen  

 senere opgørelse, når nedenstående betingelser er opfyldt.
Boet anses  

 skiftemæssigt for afsluttet ved udleveringen og skattemæssigt for  

 afsluttet pr. dødsdagen.
De nævnte betingelser er, at Dødsdagen vil i disse sager altid være skæringsdagen.
 Tilsvarende kan en efterlevende ægtefælle, der er eneste arving i boet,  

 opnå forenklet skifte i medfør af ovennævnte lovs § 34.
 Reglerne i § 27 om hæftelse og § 30 om "udbakning" finder tilsvarende  

 anvendelse, jf. §§ 33, stk. 2 og 34, stk. 2.
K.3.3.3 Proklama Arvingerne skal senest ved boets udlevering udstede proklama, jf.  

 dødsbo skiftelovens §§ 81 og 25, stk. 4, d.v.s. indkalde kreditorerne til  

 at melde sig inden en vis frist med den virkning, at arvingerne ikke  

 hæfter for den gæld, der ikke anmeldes inden fristens udløb.
Dette gælder  

 også krav, som arvingerne var bekendt med.
Proklamaet er på den måde  

 præklusivt.
 Et proklama bekendtgøres i Statstidende med 8 ugers varsel, jf.  

 dødsboskiftelovens § 81.
 Indrykning af proklama er obligatorisk for privat skiftede boer og  

 boer, der skiftes ved bobestyrer, jf ovennævnte bestemmelse stk.2.
 Begge proklamaer er præklusive.
Desuden er der i dødsboskiftelovens § 81 opregnet en række krav,  

 herunder krav på skatter og afgifter.
Disse prækluderes kun, hvor der i  

 skatte- og afgiftslovgivningen er fastsat regler herom.
Dette er bl. a.  

 sket i dødsboskattelovens § 87, stk. 5. Efter denne er skattekrav ikke  

 omfattet af et dødsboproklama, medmindre kravet er opgjort på tidspunktet  

 for udstedelsen.
Dette gælder indkomståret før dødsfaldet, mellemperioden  

 og evt. tillægsskattekrav.
Skattekrav under klagebehandling på  

 proklamatidspunktet anses for opgjort inden dette og er derfor - som de  

 ovenfor - opregnede krav - omfattet af et eventuelt proklama.
K.3.3.4 Skifte ved bobestyrer Det tidligere offentlige skifte, der kunne opdeles i gældsfragåelses-  

 og gældsvedgåelsesboer, er nu afskaffet.
I stedet er der i  

 dødsboskiftelovens kapitel 16 indført det såkaldte bobestyrerbo, hvor  

 skifteretten kan udlevere et bo til behandling ved bobestyrer.
Hvor denne  

 ikke er udpeget ved afdødes testamente, foretager skifteretten udpegningen  

 af en autoriseret bobestyrer i retskredsen.
Heller ikke ved disse boer  

 skal arvingerne fragå eller vedgå gæld.
Afgørende er, om boet er solvent  

 eller ikke solvent.
Som udgangspunkt anses boet for at være solvent, jf. §  

 43, hvorefter bobestyreren i tilfælde af "klar insolvens" skal anmode  

 retten om at fastslå denne insolvens.
Opdages insolvensen senere, anvendes  

 § 52, stk, 3, og 4, på samme måde som § 43.
 Om proklama henvises til afsnit K.3.3.3.
I det følgende opdeles teksten i solvente og insolvente boer K.3.3.4.1 Solvente bobestyrerboer Det er arvingerne, der er lodtagere i boet.
Alligevel træffer  

 bobestyreren i medfør af dødboskiftelovens § 53 afgørelse i boanliggender.  

 Denne beføjelse er vidtrækkende og begrænses kun af den på et skøn  

 hvilende regel i stk. 2 om forelæggelse for arvingerne af "væsentlige  

 spørgsmål". Som en sikkerhed mod misbrug er der i samme lovs §§ 45 og 54  

 indført bestemmelser om løbende underretning til arvingerne.
Desuden kan  

 arvingerne klage til skifteretten over bobestyrerens handlinger mv. , jf.  

 §§ 96 og 97.
Bobestyreren udarbejder efter proklamafristens udløb en status over  

 boets aktiver og passiver.
Anses boet fortsat for solvent, skal bestyreren  

 efter dødsboskiftelovens § 56 prøve fordringer og andre krav, ligesom han  

 (§57) drager omsorg for, at godkendte fordringer dækkes, medmindre de  

 overtages af arvingerne m. fl. i overensstemmelse med dansk rets  

 almindelige regler om debitorskifte.
 Boet vil nårsomhelst under behandlingen efter anmodning af retten kunne  

 udleveres til anden bobehandlingsmåde, jf. § 65.
Der skal endelig udarbejdes en boopgørelse som ved de privatskiftede  

 boer.
Den seneste skæringsdag, der kan vælges, er 2 år efter dødsfaldet.  

 Skifteretten kan tillade forlængelse mod indsendelse af løbende  

 redegørelser fra bestyreren. jf. § 66.
 For betaling af dødsboskat, mellemperiodeskat og tillægsskat hæfter  

 boet, men derimod ikke arvingerne, jf. dødsboskattelovens § 88, stk.  

 1.
K.3.3.4.2 Insolvente bobestyrerboer Boer, der antages at være solvente, kan - som ovenfor nævnt - under  

 behandlingen vise sig insolvente.
Begrebet "insolvens" forstås som  

 insufficiens, dvs., at værdien af afdødes aktiver ikke er nok til at dække  

 afdødes gæld.
 Boets insolvens skal fastslås snarest muligt, og bestyreren skal straks  

 anmode skifteretten om at træffe afgørelse om at ændre behandling af boet  

 til insolvensbehandling.
Dette medfører, at skifteretten udnævner bobestyrer uden hensyn til  

 testamente mv.
Boets kreditorer indtræder som lodtagere i stedet for  

 arvingerne.
En lang række af konkurslovens bestemmelser om fristdag,  

 nærstående, omstødelse, kreditormøder, konkursorden mv. finder anvendelse  

 på de insolvente boer.
En udtømmende liste over disse konkursbestemmelser  

 findes i dødsboskiftelovens § 70.
 Hvis der således ved dødsbobehandlingen ikke fremkommer midler til  

 dækning af samtlige kreditorer, bliver disse fyldestgjort i samme  

 rækkefølge som ved konkurs ( konkursordenen).
 For betaling af dødsboskat, mellemperiodeskat og tillægsskat hæfter  

 boet, men derimod ikke arvingerne, jf. dødsboskattelovens § 88, stk.  

 1.
K.4 Inddrivelsesmyndighedens forholdsregler over  

 dødsboer K.4.1 Indledning Inddrivelsesmyndighederne skal så vidt muligt holde sig underrettet om  

 dødsfald blandt personer, som på dødstidspunktet var i restance eller drev  

 virksomhed myndighedens område, og som er eller har været  

 registreret.
K.4.1.1 Proklama i Statstidende Inddrivelsesmyndighederne skal især være opmærksomme på, om der i  

 forbindelse med behandling af de pågældende dødsboer er udstedt proklama.  

 Proklama bekendtgøres i Statstidende.
Det bør her huskes, at  

 proklamafristen efter de ny regler er 8 uger.
 Skifteretten kan dog under særlige omstændigheder give længere frist,  

 hvis anmodning indgives inden for 8 ugers fristen.
Inddrivelsesmyndigheden skal anmelde eventuelle krav over for dødsboet  

 inden udløbet af fristen herfor, idet anmeldelser foretaget efter fristen  

 medfører, at Told!Skat mister sit krav.
Se afsnit K.3.3.3. Kravet anmeldes  

 opgjort pr. dødsdagen.
Kravet kan eventuelt anmeldes foreløbigt. jf.
UfR  

 2001, 1963 ØLD Lovgrundlaget findes i dødsboskiftelovens § 82 Det tilføjes, at man ved anmeldelse i et dødsbo skal huske forbehold om  

 eventuelle efterbetalinger. Østre landsret har nemlig i dom af 17. april  

 2001 (SKM 2001 433) afgjort, at et rentekrav var prækluderet, da der ikke  

 ved anmeldelsen var taget udtrykkeligt forbehold for renter eller var  

 godtgjort, at forbeholdet om renter på anden måde var fremsat inden  

 proklamafristens udløb.
I dommen nævntes, at dødsboskifteloven ikke var  

 gældende i den pågældende sag.
Dette må skyldes, at loven kun gælder for  

 dødsfald indtrådt efter 1. januar 1997 og at det i sagen foreliggende  

 dødsfald har været tidligere.
K.4.2 Anmeldelse - skifte ved  

 bobestyrer K.4.2.1 Solvente og insolvente boer Indledningsvis bemærkes, at da det på anmeldelsestidspunktet kan være  

 usikkert, om boet vil være solvent/insolvent, anmeldes altid som var det  

 insolvent.
Inddrivelsesmyndigheden skal opgøre og anmelde Told!Skat´s krav overfor  

 skifteretten, kravet skal være skriftligt og medtage eventuelle renter og  

 omkostninger.
Rummer proklamaet oplysning om insolvensbehandling, jf.  

 ovenfor, skal også et krav om fortrinsstilling medtages.
 Træffes der efter proklamaets udstedelse beslutning om  

 insolvensbehandling, meddeler bobestyreren de anmeldte kreditorer, at de  

 indenfor en frist på 8 uger skal anmelde eventuelt uanmeldte krav på  

 fortrinsstilling.
 Er proklama ikke udstedt, skal inddrivelsesmyndigheden snarest muligt  

 efter at være gjort bekendt med dødsfaldet anmelde Told!Skat´s krav til  

 skifteretten eller til den bobestyrer, der ifølge oplysning fra  

 skifteretten forestår behandlingen af dødsboet.
 I anmeldelsen, der udfærdiges i 2 eksemplarer, begæres det ene  

 eksemplar tilbagesendt med påtegning om den skete anmeldelse.
 Endvidere skal der i anmeldelsen tages forbehold for, at kravet vil  

 kunne blive ændret som følge af efterangivelse og andre reguleringer.
 Kan ToldCSkat´s krav ikke opgøres endeligt, må anmeldelse foretages  

 foreløbigt med forbehold for senere ændringer af kravet.
I anmeldelsen opgøres kravene ifølge konkursordenen, jf. dødsboskifte  

 lovens § 70, som henviser til konkurslovens bestemmelse herom.
Kravene  

 opgøres altså som ved anmeldelse i konkurs.
Se afsnittet om konkurs  

 E.3.
K.4.3 Anmeldelse - privat skifte Efter de ny regler for privat skifte skal der senest ved udleveringen  

 til arvingerne udstedes proklama.
Regionen skal derfor anmelde sit krav  

 over for samtlige de arvinger eller over for den, som arvingerne efter  

 dødsboskiftelovens § 25, stk. 6, har udpeget som modtager af henvendelser  

 vedrørende boet.
K.4.4 Registrerings - og  

 afregningsforhold K.4.4.1 Dødsboet viderefører  

 virksomheden Videreføres virksomheden af dødsboet, skal boet registreres.
Ved  

 hensidden i uskiftet bo skal regionen på samme måde foranledige, at deri  

 fornødent omfang sker omregistrering af virksomheden.
 Er der ansatte i virksomheden, skal tilmelding til CVR-register ske  

 senest 8 dage efter den første udbetaling af A-indkomst, idet nummeret  

 følger den indeholdelsespligtige og således ikke kan overdrages i  

 forbindelse med dødsfald.
Der skal ved boets manglende angivelse eller betaling af skatter og  

 afgifter udsendes påkrav eller ske rykning efter de sædvanlige  

 retningslinier.
Endvidere foretages beregning af afgifter morarenter m.v.  

 efter de samme regler, som gælder for andre  

 virksomheder.
K.4.5 Deltagelse i bomøder (før  

 skiftesamlinger) Ved behandlingen af insolvente bobestyrerboer, hvor kreditorerne jo er  

 lodtagere, beror det på regionens vurdering, om Told!Skat skal være  

 repræsenteret på bomøder.
Med de ændringer, der følger af forholdets  

 natur, sker deltagelse efter de samme retningslinier som ved konkurs.
Se  

 afsnittet om konkurs.
K.4.6 Tvangsauktion Ved dødsfaldet og indtil bestemmelse om boets behandlingsmåde er  

 truffet, kan en kreditor ikke søge fyldestgørelse ved tvangsauktion, jf.  

 dødsboskiftelovens § 10.
Tvangsauktion kan efter dødsfaldet alene ske efter begæring af boet  

 eller med dettes samtykke, jf. ovennævnte bestemmelse.
Er en auktion i  

 gang og der ikke findes mulighed for andre fremgangsmåder, f. eks. salg i  

 fri handel , vil en bobestyrer kunne godkende, at tvangsauktionen  

 gennemføres inden boets berigtigelse, da det forventede tab for boet ved  

 en udsættelse vil være endnu større.
Når et bo udleveres til privat skifte, dvs. til arvingerne, vil boet  

 (arvingerne) frit kunne sagsøges, ligesom der kan foretages eksekution,  

 udlæg, arrest tvangsauktion mv. efter de almindelige regler herom.
Dette  

 fremgår af dødsboskiftelovens § 26 K.4.7 Inddrivelse af restancer K.4.7.1 Intet skifte Den efterlevende ægtefælle påtager sig ved udleveringen at dække  

 afdødes forpligtelser, jf. nærmere afsnit   

 K.3.2.2 .  

 Inddrivelse sker derfor som for den pågældendes egen skyld.
K.4.7.2 Skifte ved bobestyrer Ved disse boer kan der ikke foretages individualforfølgning, idet det  

 kun er boet. som hæfter for gælden.
K.4.7.3 Privat skifte Efter et privat skifte hæfter arvingerne personligt, se afsnit K.3.3.1.  

 Regionen kan derfor foretage sædvanlig inddrivelse herunder ved udlæg  

 eller lønindeholdelse hos arvingerne for eventuelle skyldige skatter og  

 afgifter dog under hensyntagen til, om der hæftes solidarisk eller pro  

 rata, jf under afsnit K.3.3.1.
K.4.7.4 Forældelse Ved anmeldelse over for et dødsbo enten i en skiftesamling eller  

 direkte til skifteretten afbrydes den 5-årige forældelsesfrist, jf.  

 1908-lovens § 2, jf. § 1, stk. 4, og dødsboskiftelovens § 82. Dette  

 gælder, hvor der forekommer en bobehandling.
Hvis der ikke er en sådan f.  

 eks. ved udlæg uden skiftebehandling, gælder dette fmt også , jf.
UfR  

 1942,451 HD og delvis UfR 1986 85 HK.
K.4.7.5 Udlæg og arrest Fra dødsfaldet og indtil bestemmelse om boets behandling er truffet kan  

 udlæg eller arrest ikke foretages i den af dødsboet omfattede formue, jf.  

 dødsboskiftelovens § 10, stk. 1, og arrest foretaget før dødsfaldet  

 bortfalder, jf. samme lov § 10, stk. 4 .
En undtagelse er dog kreditorer med tilbageholdsret i boets ejendele,  

 indtil et bestemt beløb er betalt.
Disse kan efter førnævnte § 10, stk. 3  

 foretage udlæg og søge sig fyldestgjort i disse ejendele efter dødsdagen.  

 Der er dog yderligere betingelser herfor.
Beløbet skal kunne gøres op og  

 være forfaldent.
Kravet skal være fastslået ved dom eller lignende og boet  

 skal have undladt at efterkomme en betalingsopfordring fra de  

 pågældende.
 Den, der før dødsfaldet har foretaget udlæg, bevarer sin fortrinsret  

 til det udlagte under forudsætning af, at der ikke sker omstødelse heraf.
 Bliver boet senere solvent, overgår det til behandling efter reglerne  

 om solvente boer og der kan foretages arrest i boets aktiver, ligesom der  

 kan søges fyldestgørelse ved eksekution og tvangsauktion, og en foretaget  

 arrest liver på ny op, jf. dødsboskiftelovens § 54. Havde kreditor et  

 udlægsfundament inden dødsfaldet, kan kreditor derfor søge fyldestgørelse  

 i boets aktiver og arvingernes personlige formue i øvrigt.
Arvingernes kreditorer kan ikke i medfør af dødsboskiftelovens § 54  

 foretage udlæg i boets aktiver.
Udlæg kan alene foretages i falden arv  

 bestemt ved retsplejelovens § 508, d.v.s. "i andre aktiver, hvis identitet  

 kan fastslås". Udlæg foretages i almindelighed i arvingers  

 nettoarveanpart.
K.4.7.6 Insolvens og endelig  

 afskrivning Når behandlingen af insolvente bobestyrerboer er afsluttet uden fuld  

 dækning for de anmeldte krav, kan inddrivelsesmyndigheden på grundlag af  

 meddelelse herom fra skifteretten endeligt afskrive Told!Skat´s eventuelle  

 udækkede del af anmeldte krav.
 Endvidere kan regionen endeligt afskrive krav som uerholdelige, når  

 skifteretten har bekræftet, at dødsboet udlægges uden skiftebehandling,  

 (tidl. "boer udlagt for begravelsesomkostningerne").
 Skifterettens meddelelse rummer dokumentation for boets behandlingsform  

 og slutning eller et print af system 55 billede CSRP, hvor boets  

 behandlingsform og slutdato fremgår.
