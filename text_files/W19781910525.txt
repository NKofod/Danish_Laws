 Udtalt, at en gift kvinde, der havde været deltidsbeskæftiget som  

 sygeplejerske og samtidig havde været medhjælpende hustru i ægtefællens  

 landbrug, skulle bedømmes i fuldt selverhverv.
 MEDDELELSE OM AFGØRELSEN:
 En 58-årig kvinde klagede over en afgørelse truffet af revaliderings- og  

 pensionsnævnet, hvorefter hun havde fået tilkendt laveste invalidepension.
 Hun ankede med henblik på at opnå højere invalidepension.
Det var oplyst, at ansøgeren var uddannet sygeplejerske og havde arbejdet  

 siden 1957 ved sygehus og plejehjem.
Hun havde fra 1970 haft deltidsarbejde  

 med 49 timer hver anden uge og herudover været tilkaldt til ekstra vagter.  

 Indtægten i 1976 var 47.753 kr.
I november 1976 blev hun sygemeldt på grund af en hoftelidelse og  

 afskediget et halvt år senere.
Det var endvidere oplyst, at ansøgeren var  

 gift med en gårdejer og havde hjulpet ægtefællen i landbruget.
 Under hensyn til, at ansøgerens erhvervsforhold efter en samlet bedømmelse  

 måtte anses for at svare til fuld erhvervsmæssig beskæftigelse samt til  

 oplysningerne om ansøgerens helbredstilstand fandt ankestyrelsen, at  

 erhvervsevnen på grund af invaliditet var nedsat med omkring 2/3.
 Ansøgeren opfyldte herefter betingelserne for at opnå mellemste  

 invalidepension efter invalidepensionslovens § 3, stk. 3.
