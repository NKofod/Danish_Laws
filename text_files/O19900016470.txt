Resumé  


  

 Landbrugsministeriet og EF-direktoratet havde fremsat krav om  

 tilbagebetaling af EF-støtte, der uberettiget var udbetalt til en virksomhed.  

 Støtteordningen var beskrevet i to EF-forordninger og i en af EF-direktoratet  

 udarbejdet vejledning.
Virksomheden mente at have fået anderledes besked  

 under  

 en telefonsamtale med en medarbejder i EF-direktoratet og var derfor af den  

 opfattelse, at beløbet ikke kunne kræves tilbagebetalt.
 Ombudsmanden udtalte, at selv om han generelt var tilbageholdende  

 i sin bedømmelse af sager, der involverer EF-retlige regler, ville han i  

 denne  

 sag foretage en sædvanlig efterprøvelse, idet det omtvistede spørgsmål - om  

 betingelserne for at forlange tilbagebetaling var opfyldt - skulle bedømmes  

 alene efter dansk rets regler om tilbagesøgning (condictio indebiti).
 Ombudsmanden fandt ikke grundlag for at kritisere, at  

 Landbrugsministeriet og EF-direktoratet fastholdt tilbagebetalingskravet.  

 Ombudsmanden henviste herved blandt andet til, at det på et sagsområde som  

 det  

 omhandlede - hvor der er tale om udbetaling af meget store beløb til  

 erhvervsvirksomheder, og hvor ordningen er tilrettelagt således, at beløbene  

 af  

 hensyn til virksomhederne kommer til udbetaling hurtigst muligt - som  

 udgangspunkt må være modtagerne, der bærer risikoen for, at der sker  

 fejludbetaling. (J. nr. 1990-1049-57).
 Tilbagebetaling af for meget udbetalt EF-støtte.
 A klagede over, at  

 Landbrugsministeriet i skrivelser af 10. juli 1989 og 10. maj 1990 havde  

 fastholdt EF-direktoratets afgørelse om tilbagebetaling af for meget udbetalt  

 EF-støtte til forarbejdning af rapsfrø.
På grundlag af anmodninger  

 modtaget i EF-direktoratet henholdsvis den 20. december 1988 og den 4. januar  

 1989 fik A udbetalt EF-støtte den 12. januar og den 2. februar 1989 til  

 forarbejdning af to partier rapsfrø med i alt ca. 413.000 kr.
Direktoratet  

 modtog senere fra toldvæsenet "T5 dokumenter", hvoraf det fremgik,  

 at  

 der af de to partier var sket forarbejdning af en del af partierne inden den  

 20. december 1988 henholdsvis den 4. januar 1989. For disse mængder, som var  

 taget under forarbejdning inden identificering - dvs. direktoratets  

 modtagelse  

 af anmodning om udstedelse af I.D.-attest - krævede EF-direktoratet i  

 skrivelse  

 af 12. april 1989 tilbagebetaling af udbetalt støtte, svarende til ca. 40.600  

 kr.
 A gjorde over for  

 direktoratet gældende, at EF-direktoratet telefonisk havde informeret om, at  

 det var toldafstemplingsdatoen, der var afgørende for, hvornår forarbejdning  

 måtte iværksættes.
 I skrivelse af 8. maj 1989  

 fastholdt direktoratet afgørelsen om tilbagebetaling og anførte:
 " ...
I denne anledning skal man  

 med henvisning til direktoratets vejledning nr.
I-12/88 af 28. september 1988  

 bemærke, at det i pkt. 7.1 i vejledningen er anført, at udstedelse af  

 I.D.-attest  

 kun vil komme i betragtning, såfremt de olieholdige frø er ankommet til  

 virksomheden  

 senest på den dag, hvor ansøgningen er direktoratet i hænde, hvilken  

 dokumentation ifølge vejledningens pkt. 7.2 finder sted ved fremlæggelse af  

 et  

 kontroleksemplar T nr. 5, hvoraf fremgår, at det eller de pågældende partier  

 er  

 undergivet toldvæsenets kontrol.
 Endvidere fremgår det af  

 vejledningens pkt. 5.1, at virksomheden, forinden forarbejdningen påbegyndes,  

 skal indsende en ansøgning om udstedelse af I.D.-attest (identificering).
 Det er således ifølge  

 forordningen, sådan som bestemmelserne er angivet i ovennævnte vejledning, en  

 betingelse for opnåelse af støtte til forarbejdning af olieholdige frø, at  

 frøene, forinden udstedelse af I.D.-attest finder sted, er taget under  

 kontrol  

 af toldmyndighederne, ligesom det er en betingelse, at forarbejdning ikke  

 finder sted, før ansøgning om I.D.-attest er modtaget i direktoratet.
 Det er derfor beklageligt,  

 såfremt selskabet har fået den opfattelse af telefonsamtalen, at  

 toldafstemplingsdatoen  

 alene var afgørende for støtten til de forarbejdede frø, idet - som det  

 fremgår  

 af det ovennævnte - begge dele skal være opfyldt, for at støtte kan ydes.
Da der ikke foreligger  

 mulighed for at dispensere fra de gældende forordningsbestemmelser, må  

 direktoratet opretholde afgørelsen af 12. april 1989." A klagede over direktoratets  

 afgørelse til Landbrugsministeriet, idet han anførte, at årsagen til, at  

 ansøgningen om I.D.-attest var fremkommet for sent til EF-direktoratet var,  

 at  

 han i modsætning til tidligere havde fremsendt ansøgningen med almindelig  

 post, ikke pr. telefax.
Den ændrede fremgangsmåde byggede på en telefonisk  

 oplysning fra EF-direktoratet, som havde givet A den opfattelse, at alene  

 toldafstemplingsdatoen var afgørende.
A havde derfor været i god tro.
I skrivelse af 10. juli 1989  

 afslog Landbrugsministeriet at ændre direktoratets afgørelse.
Ministeriet  

 henviste til EF-bestemmelserne vedrørende identifikation af rapsfrø m.v., som  

 er præciseret i EF-direktoratets vejledning, og hvorefter retten til støtte  

 fortabes for mængder, der forarbejdes inden identifikation.
 A anmodede i skrivelse af 21.  

 november 1989 Landbrugsministeriet om at genoptage sagen, idet han henviste  

 til:
"at) det er ubestridt, at (jeg) stedse pr. telefax har  

 fremsendt de af Toldkamret afleverede identifikationsdokumenter til  

 EF-Direktoratet, straks efter modtagelsen -inden forarbejdningens  

 igangsættelse, at) det er ubestridt, at (jeg) ved en telefonisk henvendelse til  

 EF-Direktoratet har fået oplyst, at det afgørende var Toldkamrets  

 identifikation af de varepartier, som man ønskede at behandle - og  

  

 ikke  

  

 om en kopi af identifikationsdokumenterne  

 på tidspunktet for forarbejdningens begyndelse var modtaget i EF-Direktoratet  

 -  

 hvilket er den  

  

 udelukkende  

  

 årsag til,  

 at (jeg) ændrede praksis og således fremsendte kopien af  

 identifikationsdokumenterne med post til EF-Direktoratet, at) det er ubestridt, at en fejloplysning fra en af Direktoratets  

 medarbejders side ikke efter sædvanlig retsopfattelse og praksis bør føre til  

 et tab for adressaten for de fejlagtige oplysninger." Ministeriet indhentede en  

 udtalelse af 4. januar 1990 fra EF-direktoratet, som anførte:
 " ...
I denne anledning bemærkes,  

 at direktoratet i flere tilfælde under støtteordningen for rapsfrø har  

 konstateret,  

 at anmodning om ID-attest er modtaget på et tidspunkt, der ligger indtil  

 flere  

 dage før toldvæsenet har taget varerne under kontrol.
Det er derfor blevet  

 indskærpet medarbejderne, at ID-attesten tidligst kan få gyldighed fra  

 toldvæsenets kontroldato, da forordningen kræver, at ansøgningen kun kan  

 komme  

 i betragtning, såfremt frøene er ankommet til virksomheden og taget under  

 toldkontrol senest på dagen for ID-ansøgningens modtagelse.
Endvidere fremgår det helt  

 klart af direktoratets vejledning nr.
I-12/88 af 29. september 1988, pkt.  

 8.5,  

 at retten til støtte fortabes for de mængder, der forarbejdes før  

 identificeringen.
(A) anfører, at det er  

 ubestridt, at (han) på telefonisk henvendelse til EF-direktoratet har fået  

 oplyst, at det afgørende var toldkammerets identifikation af de varepartier,  

 man ønskede at behandle.
Den pågældende sagsbehandler i direktoratet kan godt  

 erindre en telefonsamtale med (A) og også at spørgsmålet om betydningen af,  

 at  

 varerne var taget under toldkontrol blev drøftet.
Sagsbehandleren vil ikke  

 afvise ikke at have påpeget betydningen af, at der tillige var søgt om  

 identifikation, men dette spørgsmål blev ikke rejst fra (A's) side, og kravet  

 om forudgående identifikation fremgår klart af vejledningen.
Da det ved telefonsamtaler om  

 støtteordningerne ikke er muligt for direktoratets medarbejdere at nævne alle  

 de betingelser, som skal være opfyldt for at opnå støtte, må EF-direktoratet  

 afvise, at der er givet fejlagtige oplysninger til (A). ..." I skrivelse af 10. maj 1990 fastholdt  

 Landbrugsministeriet den trufne afgørelse om tilbagebetaling.
Ministeriet  

 henviste til direktoratets udtalelse og til, at betingelserne for at opnå  

 støtte klart fremgår af EF-direktoratets vejledning.
I klageskrivelsen af 3. juli  

 1990 til mig gentog A det, han havde anført over for Landbrugsministeriet.
A  

 fandt, at det faktiske hændelsesforløb med overbevisende styrke  

 sandsynliggør,  

 at der blev givet urigtige oplysninger under telefonsamtalen.
 Jeg anmodede  

 Landbrugsministeriet og EF-direktoratet om udtalelser i en skrivelse af 13.  

 juli 1990, idet jeg anførte:
 " ...
Jeg udbeder mig - bl.a. til  

 vurdering af min kompetence i sagen - nærmere oplysning om retsgrundlaget for  

 afgørelsen, herunder - hvilke regler, der er lagt  

 til grund for afgørelsen om tilbagebetaling af det for meget udbetalte beløb.
 Bl.a. ønsker jeg oplyst, om  

 afgørelsen er truffet alene ud fra EF-reglerne, eller om der også er indgået  

 hensyn til dansk rets almindelige regler om tilbagebetaling (condictio  

 indebiti).
(A) har til støtte for sin  

 klage henvist til, at en medarbejder i EF-direktoratet overfor klageren har  

 oplyst, at det afgørende for støtten var tidspunktet for  

 toldafstemplingsdatoen.
Det fremgår, at Landbrugsministeriets svar til (A) af  

 10. maj 1990, at det fra ministeriets side for så vidt ikke bliver bestridt,  

 at  

 en samtale har været ført, (men at spørgsmålet om betydningen af tidspunktet  

 for identifikation ikke blev rejst).
 I den forbindelse skal jeg  

 udbede mig oplysninger, om der er taget notat af den pågældende  

 telefonsamtale.  

 I bekræftende fald skal jeg anmode om at få tilsendt notatet.
 Såfremt det må lægges til  

 grund, at den pågældende medarbejder  

  

 har  

  

 oplyst overfor klageren, at det afgørende for tildelingen af støtten alene  

 var  

 tidspunktet for toldafstemplingsdatoen, skal jeg anmode Landbrugsministeriet  

 om  

 at oplyse, hvilken betydning dette efter ministeriets opfattelse har for  

 afgørelsen om tilbagebetaling.
..." EF-direktoratet anførte i sin  

 udtalelse af 13. august 1990:
 " ...
Beskrivelsen af sagsforløbet  

 i selskabets klage til Ombudsmanden af 3. juli 1990 er i alt væsentligt  

 korrekt.
Det kan konstateres, at uenigheden mellem EF-direktoratet og  

 selskabet  

 alene vedrører, hvad der er blevet sagt under en telefonsamtale mellem  

 direktoratet og selskabet i slutningen af 1988, og hvorledes den pågældende  

 telefonsamtale skal udlægges.
Med hensyn til dette  

 spørgsmål kan direktoratet alene henvise til det tidligere oplyste, hvorefter  

 den pågældende sagsbehandler i direktoratet godt kan erindre en  

 telefonsamtale  

 med (A) og også at spørgsmålet om betydningen af, at varerne var taget under  

 toldkontrol blev drøftet.
Sagsbehandleren vil ikke afvise ikke at have  

 påpeget  

 betydningen af, at der tillige var søgt om identificering, men dette  

 spørgsmål  

 blev ikke rejst fra (A's) side, og kravet om forudgående identificering  

 fremgår  

 klart af vejledningen.
 Ombudsmanden har i den  

 forbindelse spurgt, om der er taget notat af den pågældende telefonsamtale.  

 Direktoratet kan oplyse, at der ikke er taget notat af samtalen, som alene  

 vedrørte oplysninger om de gældende regler for at opnå støtte til  

 forarbejdning  

 af rapsfrø.
Hvad angår Ombudsmandens  

 spørgsmål om retsgrundlaget for afgørelsen henvises til bilag 1 i  

 EF-direktoratets vejledning nr.
I-12/88 af 28. september 1988, der vedlægges.  

 Kravet om forudgående identificering fremgår af Rådsforordning (EØF) nr.  

 1594/83 om støtte til olieholdige frø, særligt art. 3, og  

 Kommissionsforordning  

 (EØF) nr. 2681/83, særligt art. 10, stk. 1, 3. afsnit ("Retten til  

 støtte  

 fortabes for de mængder, der forarbejdes før identifikation").
Med hensyn til, om afgørelsen  

 alene er truffet ud fra EF-reglerne, eller om der også er indgået hensyn til  

 dansk rets almindelige regler om tilbagebetaling (condictio indebiti)  

 bemærkes,  

 at der efter EF-reglerne, som citeret ovenfor, ikke er nogen tvivl om, at  

 betingelserne for at opnå støtte ikke er opfyldt.
Når denne situation  

 foreligger, følger det af art. 8 i Rådsforordning (EØF) nr. 729/70 af 21.  

 april  

 1970 om finansiering af den fælles landbrugspolitik, at en medlemsstat har  

 ret  

 og pligt til at søge det uretmæssigt udbetalte støttebeløb tilbage.
Om tilbagebetalingskravet kan  

 gennemføres, afgøres efter retstilstanden i de enkelte medlemsstater,  

 herunder  

 nationale retsregler og retspraksis om condictio indebiti.
Efter  

 direktoratets  

 opfattelse er det efter dansk ret muligt at gennemføre tilbagebetalingskravet  

 i  

 den aktuelle sag:
Kravet om forudgående  

 identificering fremgår klart af direktoratets vejledning om støtteordningen  

 (se  

 pkt. 5.1 og pkt. 8.1) Direktoratet må endvidere afvise,  

 at der telefonisk er givet fejlagtige oplysninger, som har bragt selskabet i  

 god tro med hensyn til at undlade identificering.
Endelig vedrører  

 tilbagebetalingskravet i forhold til de støttebeløb, som i øvrigt udbetales  

 til  

 selskabet under støtteordningen for olieholdige frø, et begrænset beløb og en  

 begrænset periode.
Til Ombudsmandens sidste  

 spørgsmål om det ville have nogen betydning for afgørelsen om  

 tilbagebetaling,  

 såfremt det må lægges til grund, at den pågældende medarbejder har givet  

 fejlagtige oplysninger til klageren, bemærkes, at retstilstanden efter  

 EF-direktoratets mening næppe er afklaret med hensyn til virkningen af  

 fejlagtige  

 mundtlige oplysninger fra offentlige myndigheder.
Direktoratet ville i en  

 sådan situation have vurderet de pågældende oplysninger og kun have undladt  

 at  

 kræve tilbagebetaling, hvis den pågældende støttemodtager var blevet  

 bevisligt  

 vildledt i sine dispositioner.
..." I udtalelsen af 22. oktober  

 1990 anførte Landbrugsministeriet:
 " ...
 Ministeriet kan henvise til  

 EF-direktoratets udtalelse, hvortil man kan henholde sig.
 Direktoratet har i sin  

 udtalelse oplyst, at spørgsmålet om tilbagebetalingskravet kan gennemføres,  

 afgøres efter retstilstanden i de enkelte medlemsstater, herunder nationale  

 retsregler og retspraksis om condictio indebiti.
 Ministeriet kan supplerende  

 hertil oplyse, at dette underbygges af EF-Domstolens dom af 12. juni 1980 i  

 sagerne nr. 119 og 126/79 om tilbagebetaling af denatureringspræmier samt et  

 responsum fra Kammeradvokaten herom.
 Med hensyn til spørgsmålet,  

 om det ville have nogen betydning for afgørelsen om tilbagebetaling, såfremt  

 det måtte lægges til grund, at den pågældende medarbejder havde givet  

 fejlagtige oplysninger til klageren, er ministeriet enig med EF-direktoratet  

 i,  

 at retstilstanden ikke er helt afklaret med hensyn til virkningen af  

 fejlagtige mundtlige oplysninger fra offentlige myndigheder, og man  

 tilslutter  

 sig direktoratets bemærkninger om, at en sådan sag måtte vurderes konkret.
 Ministeriet finder dog, at  

 det ville få meget vide konsekvenser og let ville kunne misbruges, dersom en  

 borger generelt kunne støtte ret på mundtlige oplysninger fra offentlige  

 myndigheder, herunder i tilfælde, som i den aktuelle sag, hvor der udover  

 EF-forordninger, der gælder umiddelbart i hver medlemsstat, kan gøres brug af  

 EF-direktoratets særlige vejledning om de gældende regler.
..." A fastholdt i skrivelsen af  

 14. november 1990, at han under telefonsamtalen med medarbejderen i  

 EF-direktoratet ved konkret forespørgsel fik oplyst, at det afgørende  

 tidspunkt  

 i relation til støtteberettigelsen var toldafstemplingsdatoen - og ikke  

 EF-direktoratets modtagelse af identificeringsanmodning.
A anførte med  

 henvisning til direktoratets udtalelse, at situationen netop var den, at han  

 var blevet "bevisligt vildledt i sine dispositioner".
 I en skrivelse til A udtalte  

 jeg følgende:
 "Sagen har givet mig  

 anledning til overvejelser om den nærmere afgrænsning af min kompetence i  

 sager, der involverer EF-retlige regler.
Ombudsmanden har i flere  

 sager udtalt, at han ved bedømmelsen af klager, der helt eller delvis,  

 direkte  

 eller indirekte må bedømmes efter EF-retlige regler, finder at måtte udvise  

 tilbageholdenhed, idet ombudsmandsembedet i almindelighed må anses for et  

 mindre egnet forum for afklaring af tvivlsspørgsmål om rækkevidden af  

 EF-retlige regler, jf.
Folketingets Ombudsmands Beretning 1981, s. 12.
 Dette var baggrunden for min  

 høringsskrivelse af 13. juli 1990, jf. ovenfor, s. ... .
I denne sag om  

 tilbagebetaling af EF-støtte beror afgørelsen af, hvorvidt den omtvistede  

 støtte (objektivt) er udbetalt med urette direkte på EF-retlige regler.
Det  

 fremgår udtrykkeligt af forordning (EØF) nr. 2681/83, art. 10, at  

 "retten  

 til støtte fortabes for de mængder, der forarbejdes før identifikation".
 De bestrider ikke, at  

 betingelserne for udbetaling af den støtte, der kræves tilbagebetalt, ikke  

 var  

 opfyldt.
Under hvilke betingelser der  

 kan kræves tilbagebetaling af EF-støtte, som er udbetalt med urette, er  

 uomtalt  

 i EF-reglerne.
Art. 8 i forordning (EØF) nr. 729/70 om finansiering af den  

 fælles landbrugspolitik, henviser medlemsstaterne til "i  

 overensstemmelse  

 med de nationale administrativt eller ved lov fastsatte bestemmelser" at  

 træffe de fornødne foranstaltninger for at gennemføre tilbagebetaling af  

 beløb,  

 der er udbetalt med urette.
Den i Landbrugsministeriets udtalelse af 22.  

 oktober 1990 omtalte dom fra EF-domstolen af 12. juni 1980 er tilsvarende  

 udtryk for, at de nationale regler er afgørende for gennemførelsen af et  

 tilbagebetalingskrav.
 Spørgsmålet om, hvorvidt det  

 (ubestridt) med urette udbetalte støttebeløb kan kræves tilbagebetalt fra  

 Dem,  

 må således afgøres alene efter dansk ret.
 Selv om udgangspunktet som  

 ovenfor anført er, at ombudsmanden er tilbageholdende i sin bedømmelse af  

 sager, der involverer EF-retlige regler, har jeg herefter fundet at kunne  

 foretage en sædvanlig prøvelse af denne sag, hvor det omtvistede spørgsmål -  

 muligheden for at gennemføre tilbagebetaling af det beløb, som De har fået  

 udbetalt med urette - alene afhænger af dansk rets regler herom.
Der findes ikke i dansk  

 lovgivning regler af betydning for spørgsmålet om tilbagebetaling af for  

 meget  

 udbetalt EF-støtte.
Udgangspunktet for bedømmelsen af sagen er således  

 obligationsrettens almindelige regler om tilbagesøgning (condictio indebiti).
 De har gjort gældende, at  

 tilbagebetalingskravet må frafaldes, idet baggrunden for dets opståen er, at  

 De  

 har disponeret på grundlag af urigtige/vildledende oplysninger, som De havde  

 modtaget under en telefonsamtale med en medarbejder i EF-direktoratet.
Om indholdet af  

 telefonsamtalen har De under sagen oplyst og fastholdt, at den pågældende  

 medarbejder gav udtryk for, at toldafstemplingsdatoen var afgørende for,  

 hvornår forarbejdning måtte iværksættes.
Medarbejderen i direktoratet har  

 oplyst,  

 at spørgsmålet om betydningen af, at varerne var taget under toldkontrol,  

 blev  

 drøftet under telefonsamtalen; han vil ikke afvise, at det ikke under  

 samtalen  

 samtidig blev understreget, at det tillige var afgørende for  

 støtteberettigelsen, at der var søgt om identifikation inden forarbejdning,  

 men  

 spørgsmålet blev ikke rejst.
Efter min gennemgang af sagen  

 må det efter min opfattelse lægges til grund, at De har misforstået  

 medarbejderens telefoniske oplysninger således, at toldafstemplingsdatoen var  

 eneafgørende, bl.a. fordi alene spørgsmålet om betydningen af toldkontrol var  

 emne for samtalen.
Der er efter min mening ikke holdepunkter for at antage,  

 at  

 medarbejderen har givet urigtig oplysning om, at identifikationstidspunktet  

 var uden betydning.
 Årsagen til  

 tilbagebetalingskravet har således været et - efter min opfattelse hændeligt  

 -  

 svigt i kommunikationen mellem Dem og medarbejderen i EF-direktoratet under  

 telefonsamtalen.
 Det er da heller ikke til  

 støtte for det fremsatte tilbagebetalingskrav gjort gældende, at De har  

 modtaget beløbet mod bedre vidende.
 EF-direktoratet og  

 Landbrugsministeriet har derimod henvist til direktoratets vejledning om  

 støtteordningen, som i pkt. 5.1. indeholder en klar angivelse af betingelsen  

 om forudgående identifikation.
De er modtager af relativt  

 store beløb i henhold til en af EF's landbrugsstøtteordninger og  

 betingelserne  

 for at modtage denne støtte er udførligt beskrevet i en løbende ajourført  

 vejledning fra EF-direktoratet.
Ved en konkret bedømmmelse af Deres (...)  

 subjektive forhold - hvorvidt De  

  

 burde  

  

 have vidst, at den støtte, der vedrørte den forud for identificering  

 forarbejdede  

 frømængde, blev udbetalt med urette - må det efter min opfattelse tillægges  

 betydelig vægt, at De ændrede praksis med hensyn til fremsendelse af  

 anmodning  

 om I.D.-attest alene på grundlag af telefoniske oplysninger, som (efter Deres  

 forståelse af dem) stred direkte mod det, der fremgik af EF's forordninger og  

 den trykte vejledning.
 I tillæg til en vurdering af  

 modtagerens subjektive forhold må der foretages en mere almen, objektivt  

 præget  

 vurdering af, hvem der er nærmest til at bære risikoen for den opståede fejl.  

 Jeg henviser i den forbindelse bl.a. til de sager, der er omtalt i  

 Folketingets  

 Ombudsmands Beretning 1981, s. 82ff og 1989, s. 220ff.
 På et sagsområde som det  

 omhandlede, hvor der er tale om udbetaling af meget store beløb (fra en af  

 EF's  

 Landbrugsstøtteordninger) til erhvervsvirksomheder, og ordningen er  

 tilrettelagt således, at beløbene af hensyn til modtagerne kommer til  

 udbetaling  

 hurtigst muligt, må udgangspunktet efter min opfattelse være, at risikoen  

 for,  

 at der sker en fejludbetaling, påhviler den virksomhed, som modtager beløbet.  

 Udgangspunktet fraviges, hvis beløbet er modtaget i god tro og der er et  

 forholdsvist klart grundlag for at pålægge myndigheden (EF-direktoratet)  

 ansvaret for fejlen.
På denne baggrund har jeg  

 ikke grundlag for at kritisere, at Landbrugsministeriet og EF-direktoratet  

 har  

 fastholdt kravet om tilbagebetaling af den for meget udbetalte støtte." (*1) jf.
FOB 1981, s. 82  

 ff,  

 FOB 1989, s. 220 ff.
