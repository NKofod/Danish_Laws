CIRKULÆRE OM RETNINGSLINIER FOR UDBETALING AF FRATRÆDELSESGODTGØRELSE I.
Almindelige retningslinier for udbetaling af  

 fratrædelsesgodtgørelse i henhold til funktionærlovens § 2a til funktionærer  

 i staten.
Når en funktionær opsiges, skal arbejdsgiveren udrede et beløb svarende  

 til henholdsvis 1, 2 eller 3 måneders løn (fratrædelsesgodtgørelse), såfremt  

 funktionæren har været uafbrudt beskæftiget i samme virksomhed i 12, 15 eller  

 18 år.
Dette følger af funktionærlovens (FUL) § 2a, stk. 1.
 Ifølge paragraffens stk. 2 skal der dog ikke udbetales  

 fratrædelsesgodtgørelse, hvis funktionæren ved fratræden vil oppebære pension  

 fra arbejdsgiver eller folkepension.
 Ved et tidligere cirkulære af 24. februar 1978 redegjorde  

 Finansministeriet for de da gældende retningslinier.
 Den retlige forståelse af bestemmelserne i FUL's § 2a er fastlagt gennem  

 retspraksis, og gældende retsstilling kan på baggrund af senere års  

 retspraksis sammenfattes således:
1. Undtagelsesbestemmelsen i FUL's § 2a, stk. 2, omfatter  

 tilfælde, hvor funktionæren ved fratræden vil eller kan oppebære  

alders  pension.
Uanset størrelsen af alderspensionen bortfalder  

 funktionærens krav på fratrædelsesgodtgørelse, jf. ordlyden af FUL's § 2a,  

 stk. 2. Se dog nedenfor under II og den som bilag vedlagte aftale.
 2. Funktionærer, der ved deres fratræden efter opsigelse opfylder  

 betingelserne for at oppebære understøttelse på grund af alder i  

 medfør af Økonomi- og Budgetministeriets cirkulære af 26. januar 1972 om  

 ændrede regler om ydelse af understøttelse til ikke-pensionssikret personale  

 i statens tjeneste, er således fortsat ikke berettigede til  

 fratrædelsesgodtgørelse i henhold til funktionærlovens § 2a.
 3. Funktionærer, der ved deres fratræden efter opsigelse oppebærer  

 eller er berettiget til af oppebære folkepension, er ikke  berettiget  

 til fratrædelsesgodtgørelse i henhold til funktionærlovens § 2a.
4. Ved udtrykket »vil oppebære pension« forstås,  

 at den pågældende ved fratræden opfylder betingelserne for at oppebære  

 pension.
Det er uden betydning for spørgsmålet, om den pågældende skulle  

 ønske at udskyde pensionens udbetaling.
 5. Det er ved en højesteretsdom afgjort, at funktionærer, der ved  

 deres fratræden er berettigede til invalidepension fra en forsikringsmæssig  

 pensionsordning, hvortil arbejdsgiveren (og den ansatte) her ydet bidrag,  

 også er berettigede til fratrædelsesgodtgørelse, hvis funktionærlovens  

 betingelser herfor er opfyldt.
 6. Udtrykket »samme virksomhed« må i forbindelse  

 med statsligvirksomhed i almindelighed forstås som omfattende »samme  

 ansættelsesområde« . Optjening af anciennitet i relation til FUL's §  

 2a afbrydes således ikke, hvis funktionæren pålægges anden ansættelse inden  

 for ansættelsesområdet.
 7. Udtrykket »uafbrudt beskæftiget« skal forstås  

 således, at fratrædelsesgodtgørelse beregnes i forhold til den sidste  

 ansættelsesperiode, hvis funktionæren har været ansat i virksomheden i flere  

 perioder.
 Dette gælder, selv om funktionæren har fået tjenestefrihed i forbindelse  

 med ansættelse uden for virksomheden og senere vender tilbage til samme  

 virksomhed, og uanset om den ansattes lønanciennitet i kraft af  

 overenskomstbestemmelse ikke afbrydes.
 Hvis tjenestefriheden helt klart er i arbejdsgiverens interesse, afbrydes  

 anciennitetsoptjeningen dog ikke.
 8. Ovenstående retningslinier gælder også ikke-funktionærer, som  

 på grundlag af en overenskomstbestemmelse har ret til  

 fratrædelsesgodtgørelse, jf. fx § 18, punkt 1, i fællesoverenskomsten mellem  

 Finansministeriet og Statsansattes Kartel.
II.
Særlige retningslinier for overenskomstansatte, der er omfattet af  

 en ikke fuldt udbygget pensionsordning.
 For overenskomstansatte, der er omfattet af en ikke fuldt udbygget  

 pensionsordning, er der den 24. oktober 1991 med Stk, OC og CO II indgået en  

 aftale, hvorefter de pågældende trods ordlyden af FUL's § 2a, stk. 2, vil  

 kunne få fratrædelsesgodtgørelse.
III.
Ikrafttræden Vedlagte aftale har virkning fra 1. april 1991.
 Finansministeriets cirkulæreskrivelse af 24. februar 1978 om  

 retningslinier for udbetaling af fratrædelsesgodtgørelse i henhold til  

 funktionærlovens § 2a til funktionærer i staten ophæves.
København, den 27. februar 1992 Finansministeriet Administrations- og Personaledepartementet P.M.V.
 E.B.
Niels Paludan Bilag Aftale mellem Finansministeriet, Statsansattes Kartel (StK),  

 Overenskomstansattes Centralorganisation (OC) og Statstjenestemændenes  

 Centralorganisation II (CO II) om fratrædelsesgodtgørelse til overenskomstansatte medarbejdere omfattet af  

 en ikke fuldt udbygget pensionsordning, jf.
Finansministeriets cirkulære  

 APD.nr. 59/90 af 2. april 1990, Finansministeriets cirkulære APD.nr. 112/90  

 af 20. august 1990, overenskomst af 10. august 1989 mellem Finansministeriet  

 og Dansk Tandplejeforening vedrørende undervisningsassistenter ved skolerne  

 for tandplejere mv., overenskomst af 29. juni 1990, APD.nr. 82/90 mellem  

 Finansministeriet og Statstjenestemændenes Centralorganisation II vedrørende  

 konsulenter ansat i Direktoratet for Arbejdstilsynet samt tillæg af 14. juni  

 1990, APD.nr. 108/90 til overenskomst mellem Finansministeriet og  

 Økonomaforeningen for køkkenassistenter og køkkenledere.
§ 1.  Aftalens område Denne aftale omfatter medarbejdere omfattet af de ovennævnte cirkulærer,  

 aftaler og overenskomster om pensionering for ikke-pensionssikrede  

 overenskomstansatte under Statsansattes Kartel, under Tjenestemænds- og  

 Overenskomstansattes Kartel og under Statstjenestemændenes  

 Centralorganisation II, der - enten er omfattet af funktionærloven eller er omfattet af  

 en overenskomst/aftale, som indeholder en bestemmelse om  

 fratrædelsesgodtgørelse, og - er optaget i pensionsordningen efter det fyldte 50. år.
§ 2.  Ret til fratrædelsesgodtgørelse Ansatte, der i henhold til § 1 er omfattet af denne aftale, og som ved  

 fratræden får udbetalt alderspension fra pensionsordningen, bevarer ret til  

fratrædelsesgodtgørelse i henhold til funktionærlovens § 2a, stk. 1,  

 jf. stk 3, eller i henhold til bestemmelser i aftaler og overenskomster om  

 fratrædelsesgodtgørelse.
 Stk. 2. Det er en forudsætning for udbetaling af fratrædelsesgodtgørelse  

 efter stk. 1, at pågældende fratræder efter det fyldte 60. år, men inden det  

 fyldte 67. år.
 Stk. 3. Fratrædelsesgodtgørelsen udbetales efter ansøgning, jf. § 4.
§ 3.  Beregning af fratrædelsesgodtgørelse Hvis pensionen udbetales som en løbende pension, modregnes et beløb  

 svarende til den løbende pension for det antal måneder,  

 fratrædelsesgodtgørelsen svarer til.
 Stk. 2. Hvis pensionen udbetales som en sum modregnes summen i  

 fratrædelsesgodtgørelsen.
 Stk. 3. Hvis summen overstiger fratrædelsesgodtgørelsen, udbetales  

 fratrædelsesgodtgørelsen ikke.
§ 4.  Ansøgning om fratrædelsesgodtgørelse Det påhviler den ansatte inden sin fratræden at søge  

 ansættelsesmyndigheden om fratrædelsesgodtgørelse og ved skrivelse fra den  

 pågældende pensionsordning at dokumentere 1. optagelse i pensionsordningen efter det fyldte 50.  

 år, 2. størrelsen af en løbende pensionsydelse og 3. størrelsen af en eventuel engangssum.
 Stk. 2. Fratrædelsesgodtgørelsen afregnes snarest muligt, efter at  

 ansættelsesmyndigheden har modtaget den nævnte dokumentation.
§ 5.  Ikrafttræden og overgangsbestemmelser Denne aftale træder i kraft 1. april 1991.
 Stk. 2. For medarbejdere, der fra aftalens ikrafttræden og frem til  

 dennes udsendelse er berettiget til fratrædelsesgodtgørelse, gælder  

 tidsfristen i § 4, stk. 1, ikke.
 Stk. 3. Aftalen gælder i 10 år fra ikrafttrædelsesdatoen, hvorefter den  

 bortfalder uden videre.
København, den 24. oktober 1991 Statsansattes Kartel Finansministeriet P.M.V.
