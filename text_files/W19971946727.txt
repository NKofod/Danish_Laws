 Betingelserne for at opnå støtte til køb af bil, er nærmere beskrevet  

 i Socialministeriets bekendtgørelse nr. 886 af 11.
 december 1986. Det følger af § 1 i denne bekendtgørelse, at  

 "Støtte til køb af bil kan ydes til personer med en varig nedsættelse af  

 funktionsevnen, der i væsentlig grad (...) vanskeliggør muligheden for at  

 opnå eller fastholde et arbejde (...) uden brug af bil".
 Efter § 2, stk. 1, nr. 1, kan støtte ydes, hvis ansøgeren har et  

 kørselsbehov "i forbindelse med erhverv, hvor ansøgeren skaffer sig et  

 væsentligt bidrag til forsørgelsen".
Det bliver herefter et fortolkningsspørgsmål, hvad der udgør et væsentligt  

 bidrag til forsørgelsen.
I Socialstyrelsens vejledning nr. 2 af 28. marts  

 1984 om tildelingsbetingelser for støtte til køb af bil efter bistandslovens  

 § 58, er det i pkt. 2.1.3 anført, at der vil være tale om et væsentligt  

 bidrag til forsørgelsen, hvis indtægten overstiger mellemste førtidspensions  

 grundbeløb + invaliditetsbeløb.
Dette svarer i dag til ca. 68.000 kr.
Det er  

 videre anført i vejledningen, at hvis indtægten er mindre beror det på en  

 konkret vurdering, hvori bl.a. bør indgå arbejdstidens længde.
 Siden denne vejledning blev udsendt har det været fast praksis, både i  

 Ankestyrelsen og i revaliderings- og pensionsnævnene, at ansøgeren skulle  

 have en erhvervsindtægt på mellemste førtidspensions grundbeløb +  

 invaliditetsbeløb, før ansøgningen kunne bedømmes på erhvervsmæssigt  

 grundlag.
Sm O-122-95 Ankestyrelsen traf i 1995 en afgørelse, der blev udsendt som SM O-122-95.  

 Sagen drejede sig om en 24-årig mand, der modtog forhøjet almindelig  

 førtidspension.
Samtidig var han ansat i en såkaldt 1/3-ordning (privat  

 individuel beskyttet beskæftigelse) med en ugentlig arbejdstid på 22«  

 timer.
Ved dette arbejde tjente han ca. 2000 kr. om måneden før skat.  

 Ankestyrelsen afgjorde, at ansøgeren skulle bedømmes på erhvervsmæssigt  

 grundlag.
Ved afgørelsen lagde Ankestyrelsen vægt på, at ansøger var ansat i  

 en individuel beskyttet stilling efter bistandslovens § 91, at der var tale  

 om et reelt arbejdsforhold, og at ansøger arbejdede 22« time om ugen.  

 Ankestyrelsen vurderede også konkret ansøgers indtægter i forhold til hans  

 øvrige indkomster i form af forhøjet almindelig førtidspension.
Ankestyrelsen  

 lagde her vægt på, at ansøger, fordi han modtog førtidspension, var ansat i  

 1/3-ordning med deraf følgende lavere aflønning.
Fortolkning Denne afgørelse har lige siden den blev udsendt givet anledning til en vis  

 tvivl og usikkerhed, dels fordi den synes at bryde med den faste praksis, der  

 hidtil er fulgt, dels fordi det kan være vanskeligt at vurdere rækkevidden af  

 afgørelsen.
Hvilken betydning har det f.eks., hvis ansøgeren modtager  

 mellemste førtidspension i stedet for forhøjet almindelig førtidspension?  

 Hvilken betydning har det, hvis ansøgeren arbejder mindre end 22« timer,  

 og hvad hvis ansøgeren har almindelig privat (eller offentlig) beskæftigelse? Det væsentligste i afgørelsen er den konkrete vurdering af, om indtægten  

 udover den sociale pension udgør et væsentligt bidrag til forsørgelsen.
Man  

 skal altså se på forholdet mellem den sociale pension og den øvrige indtægt.  

 Hvis forholdet er det samme som i SM O-122-95, vil ansøgeren skulle bedømmes  

 på erhvervsmæssigt grundlag.
Dette forudsat, at ansøger har et kørselsbehov,  

 og undtagelsesbestemmelsen i bekendtgørelsens § 2, stk. 2, ikke finder  

 anvendelse.
Hvis der er tale om almindelig privat beskæftigelse, vil en ansøger med  

 22« times ugentligt arbejde få en væsentlig højere indtægt end 2000 kr.  

 om måneden, og så løser spørgsmålet sig selv.
Det er derimod et problem, hvis  

 en ansøger f.eks. arbejder 2 timer om dagen, hvor man kan forestille sig at  

 indtægten er nogenlunde på niveau med indtægten i SM O-122-95. Her kan man  

 dog også vurdere, om udgifterne til bilen i form af benzin, vedligeholdelse  

 mv. er så betydelige, at fortjenesten ved arbejdet ikke kan siges at udgøre  

 et væsentligt bidrag til forsørgelsen.
Dette synspunkt kan der søges en vis  

 støtte til i sidste sætning i pkt. 2.1.3 i Socialstyrelsens vejledning af 28.  

 marts 1984.
Ankestyrelsen har siden udsendelsen af SM O-122-95 modtaget en del  

 forespørgsler fra revaliderings- og pensionsnævn og kommuner, om  

 fortolkningen af denne SM.
Ankestyrelsen er herved blevet opmærksom på de  

 ovenfor beskrevne problemer, herunder at det ikke er helt enkelt at give  

 vejledning på dette område.
Ankestyrelsen prøver derfor i øjeblikket at samle nogle sager til et  

 principielt møde, der forhåbentlig vil kunne besvare nogle af de spørgsmål  

 som SM O-122-95 har givet anledning til.
Indtil da, må SM O-122-95 forstås  

 således, at der for personer, der modtager social pension og samtidig  

 arbejder i 1/3-ordning, skal ske en konkret vurdering af om indtægten fra den  

 beskyttede beskæftigelse, sammenholdt med pensionsindtægten, udgør et  

 væsentligt bidrag til forsørgelsen.
Ved denne vurdering skal der også lægges  

 vægt på arbejdstidens længde.
