Oprettelse af stillinger som kordegn § 1.  Stilling som kordegn kan ved menighedsrådets  

 (menighedsrådenes) beslutning oprettes i sogne eller pastorater.
 § 2.  Stilling som kordegn lønnes efter den lønramme,  

 der af Kirkeministeriet fastsættes i henhold til aftale med  

 tjenestemandsorganisationen, og med en lønkvota af lønrammelønnen, der  

 fastsættes efter sognets (sognenes) folketal således:
 Stk. 2.  Der kan ikke oprettes stillinger som kordegn  

 med en lavere beskæftigelsesgrad end 50 pct.
§ 3.  Er hvervet som sekretær for menighedsrådet ved  

 menighedsrådsmøder knyttet til stillingen, ydes der til den efter § 2, stk. 1  

 fastsatte grundkvota et tillæg fra 5 til 10 pct. afhængigt af  

 sekretærhvervets omfang.
Hvis sekretærhvervet er ekstraordinært omfattende,  

 kan der ydes et tillæg på 15 pct.
 Stk. 2.  Såfremt kordegnen er sekretær for flere  

 menighedsråd, fastsættes tillægget efter stk. 1 for hvert menighedsråd for  

 sig.
§ 4.  Er hvervet som kasserer for menighedsrådet  

 (menighedsrådene) knyttet til stillingen, ydes der til den efter § 2, stk. 1  

 fastsatte kvota et tillæg fra 10 til 15 pct. afhængigt af kassererhvervets  

 omfang.
Hvis kassererhvervet er ekstraordinært omfattende, kan der ydes et  

 tillæg på 20 pct.
 Stk. 2.  Såfremt kordegnen er kasserer for flere  

 menighedsråd, fastsættes tillægget efter stk. 1 for hvert menighedsråd for  

 sig.
 Stk. 3.  Indgår der under kassererherhvervet  

 administration for kirkegård ydes der til den efter § 2, stk. 1 fastsatte  

 grundkvote et tillæg på 5 pct., der i det omfang, der foreligger egentlig  

 regnskabsforpligtelse forhøjes til 10 pct.
 § 5.  Der kan ydes et kvotatillæg, såfremt der til  

 kordegnestillingen er knyttet forpligtelser af følgende art:
a.
Administrative opgaver i forbindelse med sekretærhverv for udvalg, ved  

 syn, for kirkeværge, valgbestyrelse, kontaktperson, m.fl.
b.
Administration af menighedspleje, kirkebil, kirkeblad m.v.
c.
Administrative opgaver i forbindelse med præstens (præsternes) og  

 menighedsrådets mødearrangementer, klubvirksomhed o. lign.
d.
Bistand for præsten (præsterne) ved tilvejebringelse, eventuel  

 mangfoldiggørelse, af materiale til brug ved konfirmandundervisning og anden  

 undervisning samt ved den administrative tilrettelæggelse af undervisningen.
e.
Bistand ved administration og regnskabsførelse for legater, hvis  

 bestyrelse er henlagt til præstestilling inden for tjenestestedet.
 Stk. 2.  Kvotatillægget fastsættes til 5 pct. for de  

 første 37 timer der årligt anvendes til de under a-e nævnte arbejdsopgaver.  

 Tillægget forhøjes med 5 pct. for hver 100 timer, der årligt yderligere  

 anvendes til de omhandlede arbejdsopgaver.
 § 6.  Der kan herudover ydes et kvotatillæg for  

 følgende forpligtelser:
a.
Navneændringer.
b.
Registrering af udensogns dåb.
c.
Registrering af begravelse/bisættelse af udensogns beboere.
d.
Registrering af udlændinge/flygtninge.
 Stk. 2.  Kvotatillæget fastsættes til 5 pct. for de  

 første 37 timer, der årlig anvendes til de under a-d nævnte opgaver.  

 Tillægget forhøjes med 5 pct. for hver 100 timer, der årligt yderligere  

 anvendes til de omhandlede arbejdsopgaver, dog maksimalt 15 pct. i alt.
Oprettelse af stillinger som  

 kordegneassistent i sogne/pastorater med § 7.  Stilling som kordegneassistent kan ved  

 menighedsrådets (menighedsrådenes) beslutning oprettes i sogne eller  

 pastorater, hvor kvoteberegningen for kordegnestillingen efter bestemmelserne  

 i §§ 2 - 6 fører til en beskæftigelsesgrad på minimum 140 pct.
 Stk. 2.  Der udløses herved en grundkvote for  

 kordegneassistenstillinger på 40 pct.
 Stk. 3.  Til grundkvoten lægges den kvote, som ligger ud  

 over kvoten på 140 pct. i kordegnestillingen.
 Stk. 4.  Der ydes udover den efter stk. 2 og stk. 3  

 fastsatte kvote for kordegneassistentstillingen et kvotatillæg på 10 pct. for  

 vikarforpligtelse for kordegnen under ferie, fridage og friweekends.
 Stk. 5.  Der kan ikke oprettes stillinger som  

 kordegneassistent med en lavere beskæftigelsesgrad end 50 pct.
Oprettelse af stillinger som  

 kordegneassistent i sogne/pastorater med § 8.  Stilling som kordegneassistent kan ved  

 menighedsrådets (menighedsrådenes) beslutning oprettes i sogne eller  

 pastorater efter nedenstående regler:
 1. Ved et folketal på 13.000 - 13.999 og en samlet  

 beskæftigelsesgrad efter reglerne i §§ 2-6 i kordegnestillingen på 140 pct.  

 eller derover, udløses en kordegneassistentstilling med grundkvote 40 pct.  

 Hertil lægges den kvote, i kordegnestillingen, som ligger ud over 140 pct.
 2. Ved et folketal på 14.000 - 14.999 og en samlet  

 beskæftigelsesgrad efter reglerne i §§ 2 - 6 i kordegnestillingen på 135 pct.  

 eller derover, udløses en kordegneassistentstilling med grundkvote 40 pct.  

 Hetil lægges den kvote i kordegnestillingen, som ligger ud over 135 pct.
 3. Ved et folketal på 15.000 - 15.999 og en samlet  

 beskæftigelsesgrad efter reglerne i §§ 2-6 i kordegnestillingen på 130 pct.  

 eller derover, udløses en kordegneassistentstilling med grundkvote 40 pct.  

 Hertil lægges den kvote i kordegnestillingen, som ligger ud over 130 pct.
 4. Ved et folketal på 16.000 - 16.999 og en samlet  

 beskæftigelsesgrad efter reglerne i §§ 2-6 i kordegnestillingen på 125 pct.  

 eller derover, udløses en kordegneassistentstilling med grundkvote 40 pct.  

 Hertil lægges den kvote i kordegnestillingen, som ligger ud over 125 pct.
 5. Ved et folketal på 17.000 - 17.999 og en samlet  

 beskæftigelsesgrad efter reglerne i §§ 2-6 i kordegnestillingen på 120 pct.  

 eller derover, udløses en kordegneassistentstilling med grundkvote 40 pct.  

 Hertil lægges den kvote i kordegnestillingen, som ligger ud over 120 pct.
 6. Ved en folketal på 18.000 - 18.999 og en samlet  

 beskæftigelsesgrad efter reglerne i §§ 2-6 i kordegnestillingen på 115 pct.  

 eller derover,udløses en kordegneassistentstilling med grundkvote 40 pct.  

 Hertil lægges den kvote i kordegnestillingen, som ligger ud over 115 pct.
 7. Ved et folketal på 19.000 - 19.999 og en samlet  

 beskæftigelsesgrad efter reglerne i §§ 2-6 i kordegnestilling på 110 pct.  

 eller derover, udløses en kordegneassistentstilling med grundkvote 40 pct.  

 Hertil lægges den kvote i kordegnestillingen, som ligger ud over 110 pct.
 8. Ved et folketal på 20.000-20.999 og en samlet  

 beskæftigelsesgrad efter reglerne i §§ 2-6 i kordegnestillingen på 105 pct.  

 eller derover, udløses en kordegneassistentstilling med grundkvote 40 pct.  

 Hertil lægges den kvote i kordegnestillingen, som ligger ud over 105 pct.
 Stk. 2.  Der ydes udover den efter stk. 1, nr. 1-8  

 fastsatte kvote for kordegneassistentstillingen et kvotetillæg på 10 pct. for  

 vikarforpligtelse for kordegnen under ferie, fridage og friweekends.
Særlige bestemmelser § 9.  En kordegnestillings lønkvote fastsættes efter  

 bestemmelse i § 2 af stiftsøvrigheden.
 Stk. 2.  Stiftsøvrigheden afgørelse kan af  

 menighedsrådet og den faglige organisation indbringes for Kirkeministeriet.  

 Kirkeministeriet kan efter indstilling fra biskoppen herved bl.a. tage hensyn  

 til særlige opgaver, som er knyttet til stillingen udover de i standard  

 regulativet for kordegnestillinger anførte.
 Stk. 3.  Kvoteforhøjelse af kordegnestillinger, som ikke  

 er begrundet i den periodiske nyberegning ved ledighed i eller henlæggelse af  

 nye opgaver til stillingen kan først ske, når udgiften til kvoteforhøjelse er  

 indarbejdet i et ordinært budget.
 § 10.  En stilling som kordegneassistent lønnes efter  

 den lønramme, der af Kirkeministeriet fastsættes i henhold til aftale med  

 tjenestemandsorganisationen og med en lønkvota af lønrammelønnen.
 § 11.  En kordegneassistents lønkvota fastsættes efter  

 bestemmelserne i §§ 7-8 af Kirkeministeriet.
 Stk. 2.  Stillinger som kordegneassistent kan først  

 oprettes, når udgiften til assistentstillingen er indarbejdet i et ordinært  

 budget.
 § 12.  Et kordegnekontor skal have offentlig  

 ekspeditionstid fra kl. 10 til kl. 12 på ugens fem første hverdage og  

 derudover 2 timer en fast ugentlig hverdag efter kl. 16.00.
 Stk. 2.  Offentlige ekspeditionstider herudover  

 fastsættes i forhold til kordegnestillingens kvota således:
 § 13.  Cirkulæret træder i kraft den 1. januar 1998.
 Stk. 2.  Samtidig ophæves Kirkeministeriets cirkulære af  

 24. februar 1992 om oprettelse af stillinger som kordegn.
 Stk. 3.  Den i § 12 indeholdte regel om  

 kordegnekontorets åbningstider finder også anvendelse på kordegnestillinger,  

 hvis kvota er fastsat efter bestemmelserne i bekendtgørelse nr. 497 af 25.  

 september 1981 om oprettelse af stillinger som kordegn som ændret ved  

 bekendtgørelse nr. 615 af 30. august 1990 om ændring af bekendtgørelse om  

 oprettelse af stillinger som kordegn.
 Stk. 4.  Cirkulæret finder ikke anvendelse på Færøerne  

 og i de sønderjydske landsdele.
 Kirkeministeriet, den 12. januar 1998.
 P.M.V.
 E.B.
