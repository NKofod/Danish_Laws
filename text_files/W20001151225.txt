Landsskatteretskendelse Momspligtig virksomhed - overdragelse af reguleringsforpligtigelse ved salg Reference:
ML § 43, stk. 3, nr. 4 A I/S's klage til Landsskatteretten skyldtes, at told- og  

 skatteregionen havde truffet afgørelse om, at I/S'et ikke kunne blive  

 frigjort for krav om betaling af reguleringsforpligtelse i henhold til  

 momslovens § 43, stk. 3, nr. 4.
Det fremgik af sagens oplysninger, at B v/C den 28.  

 februar 1992 overdrog et vedrørende ombygning af lokaler opgjort  

 reguleringsbeløb  på 167.902 kr. til D i forbindelse med  

 overdragelse af en cafe.
D overdrog samme dag virksomheden og  

 reguleringsbeløbet til A I/S.
Det fremgik videre, at A I/S den 24. august 1993 blev  

 afmeldt fra momsregistrering.
Det fremgik af afmeldelsesblanketten, at  

 virksomheden var ophørt den 8. august 1993 og at virksomheden var  

 overdraget til G, Irland.
G overtog ikke reguleringsforpligtelsen.  

 Reguleringsforpligtelsen blev herefter opgjort af Told*Skat på en  

 efterangivelsesblanket af 1. november 1993 med en senere rettelse af 20.  

 december 1993.
Der var til Told- og Skat fremsendt en erklæring  

 dateret den 1. oktober 1998 om overtagelse af reguleringsforpligtelsen.
Som  

 sælger var angivet D og E, A I/S og som køber var angivet H.
H  

 der var den nuværende lejer af ejendommen hvorfra han drev momspligtig  

 virksomhed, havde underskrevet erklæringen.
Det fremgik af sagen, at Told- og Skattestyrelsen på  

 vegne af Skatteministeren ved skrivelse af 15. juni 1994 havde besvaret en  

 række spørgsmål stillet af C om reguleringsforpligtelsen  

 for moms i forbindelse med ombygning af et erhvervslejemål.
Told- og  

 Skattestyrelsen havde endvidere efter fornyet henvendelse fremsendt et svar  

 af 5. oktober 1994 med følgende ordlyd:
 "Som svar på Deres fornyede henvendelse skal det  

 oplyses, at udgangspunktet og hovedreglen for regulering efter  

 bekendtgørelsen er, at der skal ske regulering, når et  

 lejemål ikke længere benyttes af den lejer, der har foretaget  

 ombygningen.
Som en undtagelse kan reguleringen udskydes.
Dette  

 forudsætter imidlertid, at den efterfølgende lejer udtrykkeligt  

 erklærer sig indforstået med at overtage  

 reguleringsforpligtelsen.
Er der ikke en sådan ny lejer eller ejer, er  

 betingelserne for at undlade regulering ikke opfyldt.
Disse regler skyldes  

 bl.a, at Told- og Skat nødvendigvis må have en ny debitor, der  

 hæfter for forpligtelsen, inden den tidligere lejer kan  

 frigøres.
 De to lejere, som De omtaler i Deres brev, har overtaget  

 forpligtelsen og hæfter nu for denne påtagne forpligtelse.
Den eneste mulighed for at undgå dette er, at  

 lejemålets seneste og nyeste lejer, der efter det oplyste driver  

 momspligtig virksomhed, erklærer sig villig til at overtage  

 forpligtelsen.
I givet fald vil forpligtelsen bortfalde, når lokalerne  

 har været benyttet til momsmæssigt formål i 10 år  

 efter moderniseringen." Told- og skatteregionen havde truffet afgørelse om,  

 at interessentskabet skulle foretage regulering i henhold til momslovens §  

 43, stk. 3, nr. 4. Regionen havde herved anført, at der ikke mellem  

 interessentskabet og den senere lejer havde fundet nogen overdragelse af  

 investeringsgodet sted, hvorfor reguleringsforpligtelsen ikke kunne overtages  

 af den senere lejer.
Regionen havde anført, at interessentskabet i  

 forbindelse med reguleringsforpligtelsens overtagelse ikke kunne betegnes som  

 sælger, ligesom H ikke kunne betegnes som køber.
Videre, at  

 regionen på den baggrund ikke kunne anerkende, at  

 reguleringsforpligtelsen ved erklæring af 1. oktober 1998 skulle  

 være overtaget af den senere lejer, H.
 Interessentskabet havde over for Landsskatteretten nedlagt  

 påstand om, af der ikke skulle ske regulering i henhold til momslovens  

 § 43, stk. 3, nr.4.
 Til støtte for påstanden var anført,  

 at overdragelsen til H var foregået på samme måde, som da A  

 I/S fik den overdraget af den foregående lejer, og at told- og  

 skatteregionen dengang accepterede, at A I/S overtog reguleringsforpligtelsen  

 i 1992. Der var herved anført, at H i 1994 overtog  

 reguleringsforpligtelsen såvel fysisk som faktisk, og at det forhold,  

 at H ikke endnu havde afskrevet på reguleringsforpligtelsen ikke burde  

 komme interessentskabet til skade.
Videre var henvist til brevene af 15. juni 1994 og 5.  

 oktober 1994 fra Told- og Skattestyrelsen, hvortil var anført, at den  

 besked der blev givet var, at den eneste mulighed var, at den seneste og nye  

 lejer var villig til at overtage reguleringsforpligtelsen.
Interessentskabet  

 havde således fulgt de udtalelser, man havde fået fra Told- og  

 Skattestyrelsen.
Endvidere var anført, at baggrunden for loven netop  

 var at sikre, at ombygningen ikke blev benyttet til andet end momspligtig  

 virksomhed.
Endvidere at Told- og Skat skulle have en debitor og at lokalerne  

 stadig blev brugt til det oprindelige formål.
Det var dertil  

 anført, at nu havde Told- og Skat fået en ny debitor, ligesom  

 lokalerne stadig blev brugt til restaurationsvirksomhed, hvorfor  

 formaliteterne for, at H kunne overtage reguleringsforpligtelsen, var i  

 orden.
 Landsskatteretten udtalte:
Det fremgik af momslovens § 43, stk. 1, at der for  

 investeringsgoder skulle ske regulering af den fradragsberettigede afgift,  

 hvis der skete ændringer i anvendelsen efter anskaffelsen af godet.
Det  

 fremgik af § 43, stk. 2, nr. 2, at som investeringsgode efter stk. 1, var at  

 betragte som fast ejendom, herunder til- og ombygning.
 Af momslovens § 43, stk. 3, nr. 4, fremgik at  

 registreringspligtige virksomheder skulle foretage regulering i  

 tilfælde af:
"Salg af fast ejendom.
Salget sidestilles med den faste  

 ejendoms overgang til ikke-fradragsberettiget anvendelse.
Regulering kan dog  

 undlades i det omfang, køberen overtager  

 reguleringsforpligtelsen." Landsskatteretten bemærkede, at der ikke var sket  

 nogen overdragelse af investeringsgodet mellem A I/S og H.
Allerede af den  

 grund var der ikke hjemmel til, at H kunne overtage reguleringsforpligtelsen  

 fra A I/S, hvorfor A I/S ikke var frigjort for krav om betaling af  

 reguleringsforpligtelsen.
 Den påklagede afgørelse blev  

 stadfæstet.
