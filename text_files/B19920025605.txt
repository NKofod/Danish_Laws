 I henhold til § 9 i lov om offentlig sygesikring, jf. lovbekendtgørelse  

 nr. 490 af 21. juli 1986, som ændret senest ved lov nr. 193 af 23. marts  

 1992, fastsættes:
 § 1.  Den offentlige sygesikring yder tilskud til  

 kiropraktisk behandling ved kiropraktor.
 § 2.  Tilskud til personer i sygesikringsgruppe 1 er  

 betinget af, at de søger en kiropraktor, der er tilsluttet den gældende  

 landsoverenskomst mellem Sygesikringens Forhandlingsudvalg og Dansk  

 Kiropraktor-Forening.
§ 3.  Betalingstakster for de sikrede og de nærmere  

 vilkår for hjælpens ydelse fastsættes i overenskomst mellem Sygesikringens  

 Forhandlingsudvalg og Dansk Kiropraktor-Forening.
Overenskomsten skal  

 godkendes af sundhedsministeren efter sygesikringslovens § 26.
 § 4.  Tilskud til både gruppe 1-sikrede og gruppe  

 2-sikrede ydes for indtil 5 behandlinger og 1 røntgenundersøgelse inden for  

 12 på hinanden følgende måneder.
Stk. 2.  Sygesikringen yder tilskud på 30 pct. af det i  

 godkendt overenskomst fastsatte honorar pr. behandling.
Tilskuddet til  

 røntgenundersøgelse udgør 25 pct. af det i godkendt overenskomst fastsatte  

 honorar.
Stk. 3.  Såvel gruppe 1-sikrede som gruppe 2-sikrede  

 betaler direkte til kiropraktoren den andel, det påhviler patienten at  

 betale.
Tilskud til gruppe 2-sikrede, der søger kiropraktor, som ikke er  

 tilsluttet den gældende landsoverenskomst, ydes af kommunalbestyrelsen ved  

 fremsendelse af kvitteret regning.
I intet tilfælde ydes mere end regningens  

 beløb.
 § 5.  Amtsrådet, Københavns magistrat og Frederiksberg  

 kommunalbestyrelse kan i henhold til § 2 i overenskomsten mellem  

 Sygesikringens Forhandlingsudvalg og Dansk Kiropraktor-Forening indgå aftale  

 om udvidelse af antallet af tilskudsberettigede ydelser ud over det antal,  

 der er fastsat i § 4, stk. 1.
 § 6.  Sygesikringens Forhandlingsudvalg og Dansk  

 Kiropraktor-forening kan i henhold til den gældende overenskomst iværksætte  

 en 2-årig forsøgsordning, hvor patienter, der har recidiverende kroniske  

 lidelser i bevægeapparatet, kan få sædvanligt tilskud, jf. § 4, stk. 2, uden  

 begrænsning i antallet af tilskudsberettigede ydelser.
 § 7.  Bekendtgørelsen træder i kraft den 1. maj 1992.  

 Samtidig ophæves Sundhedsministeriets bekendtgørelse nr. 823 af 17. december  

 1991 om tilskud efter sygesikringsloven til kiropraktisk behandling.
