Et fuldtidsforsikret medlem, der ikke opfyldte de tidsmæssige  

 betingelser for efterløn som fuldtidsforsikret, skulle ved overgangen til  

 efterløn opfylde arbejdskravet for fuldtidsforsikrede.
Efter overgangen til  

 efterløn var medlemmet omfattet af reglerne for deltidsforsikrede.
Medlemmet  

 kunne derfor oppebære højeste efterlønsbeløb, så længe arbejdskravet for  

 deltidsforsikrede var opfyldt.
 Ved skrivelse af 8. januar 1982 har De, der under nr. 250519- er medlem  

 af Huslige Arbejderes Arbejdsløshedskasse, klaget over, at De pr. 1. december  

 1981 er gået ned på efterlønssats 2 (80 %).
 Det fremgår af skrivelsen bl.a., at  De er indmeldt i kassen 1.  

 november 1973 som deltidsforsikret og den 1. oktober 1975 overført som  

 fuldtidsforsikret, at De gik på efterløn pr. 1. oktober 1979 og  

 samtidig blev overført som deltidsbetalende, at De forventede at få  

 højeste efterlønssats i 2 1/2 år, samt at De ophørte med at arbejde  

 den 9. september 1979, hvorefter De afholdt ferie indtil den 1. oktober 1979.
 Af den medfølgende kopi af skrivelse af 22. december 1981 fra afdelingen  

 fremgår bl.a., at den har regnet med, at De skulle opfylde kravet om  

 1040 timer inden for tre år på det tidspunkt, da De gik på efterløn, samt  

at den på grundlag af Deres arbejdsattest, hvoraf det fremgår, at De  

 har haft 1040 timer i perioden 1. december 1978 - 9. september 1979 mener, at  

 det er korrekt, at De går ned på 80% pr. 1. december 1981.
 I en herfra indhentet udtalelse af 26. juli 1982 har hovedledelsen for  

 arbejdsløshedskassen bl.a. oplyst, at man beregnede Deres  

 satsskiftedato til 1. december 1981 på grundlag af Deres arbejdserklæring,  

at det af Deres ankeskrivelse af 8. januar 1982 fremgår, at De har  

 afholdt ferie fra den 10. - 30. september 1979, at det af de medsendte  

 arbejdssedler fremgår, at De har afholdt ferie i uge 21/79, ligesom der  

 forekommer tre sygedage, samt at  man på grundlag af de nu  

 foreliggende oplysninger finder, at De er berettiget til højeste  

 efterlønssats indtil den 1. januar 1982.
 Af den medfølgende kopi af Deres efterlønserklæring, dateret den 14.  

 september 1979, fremgår det bl.a., at  De har begæret efterløn fra den  

 1. oktober 1979, at De har været deltidsforsikret fra den 1. november  

 1973 til 1. oktober 1975, hvorefter De overgik til fuldtidsforsikring, samt  

at De ophørte med at arbejde den 9. september 1979.
 Af den medfølgende kopi af Deres arbejdserklæring, dateret den 14.  

 september 1979, fremgår, at De i perioden 1. december 1978 - 9. september  

 1979 har været beskæftiget i alt 1040 timer.
 I denne anledning skal man meddele, at direktoratet efter det oplyste  

 finder, at De for at være dagpengeberettiget og dermed berettiget til  

 efterløn skal opfylde arbejdskravet om 1040 timers arbejde inden for de  

 sidste tre år, samt at De efter overgang til efterløn er omfattet af reglerne  

 for deltidsforsikrede, således at De først skal have Deres efterlønssats  

 reguleret ned til 80 % af den højeste dagpengesats for deltidsforsikrede, når  

 De ikke længere opfylder kravet i arbejdsløshedslovens § 72 om 680 timers  

 lønarbejde inden for de sidste tre år, jf. direktoratets AK-cirkulære nr.  

 100/78 af 15. november 1978.
 P.D.V.
 E.B.
