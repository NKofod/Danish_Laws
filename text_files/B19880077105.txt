 Efter § 50, stk. 7, § 57, stk. 2 og 3, og § 63, stk. 5, 6 og 7, i lov om  

 social pension, jf. lovbekendtgørelse nr. 624 af 28. september 1987, som  

 senest ændret ved § 1 i lov nr. 353 af 1. juli 1988, § 54, stk. 11 og 12, og  

 § 58, stk. 6 og 7, i lov om social bistand, jf. lovbekendtgørelse nr. 171 af  

 25. marts 1987, som senest ændret ved § 2 i lov nr. 353 af 1. juli 1988, § 2  

 a, stk. 7 og 8, i lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 542 af 13. september  

 1988, § 9 a, stk. 7 og 8, i lov om statens uddannelsesstøtte, jf.  

 lovbekendtgørelse nr. 468 af 2. august 1988, og § 7 a, stk. 3 og 4, § 63 b og  

 § 65 a, stk. 1 og 2, i lov om individuel boligstøtte, jf. lovbekendtgørelse  

 nr. 467 af 1. august 1988, bestemmes følgende:
Beregning af indkomstgrundlaget § 1.  Med bistand af de kommunale ligningsmyndigheder  

 beregner Statsskattedirektoratet den del af indkomstgrundlaget, der omfatter  

 indkomster, der er skattepligtige her i landet.
Stk. 2.  Opgørelsesperioden for indkomstgrundlaget efter  

 stk.1 er det senest afsluttede indkomstår.
Indkomstgrundlaget anvendes med  

 virkning for det andet kalenderår efter indkomstårets udløb.
Klageregler § 2.  Klage over det indkomstgrundlag, der beregnes  

 efter § 1, indgives til ligningskommissionen i slutligningskommunen senest 4  

 uger efter, at meddelelsen om indkomstgrundlaget er modtaget.  

 Ligningskommissionens afgørelse kan påklages til skatterådet, hvis afgørelse  

 er endelig.
Klagebehandlingen følger i øvrigt de regler, der er fastsat om  

 påklage i forbindelse med ligningen.
Ikrafttrædelsesbestemmelse § 3.  Bekendtgørelsen har virkning for det  

 indkomstgrundlag, der anvendes i 1989 og følgende år.
 Stk. 2.  Bekendtgørelse nr. 547 af 5. december 1980  

 ophæves med virkning fra og med 1989.
