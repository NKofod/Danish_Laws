 Ændringer i forhold til den hidtidige overenskomst er markeret med streger  

 i margenen.
Bemærkninger til de enkelte paragraffer Til § 7. Ferie De ændrede regler om særlig feriegodtgørelse har virkning fra ferieåret  

 1990/91 (optjeningsåret 1989). For ferieåret 1989/90 er reglerne i den  

 oprindelige overenskomst om særlig feriegodtgørelse fortsat gældende.
Til § 9. Graviditet, barsel og adoption Aftalen mellem Finansministeriet og Centralorganisationernes Fællesudvalg  

 om fravær fra tjenesten i forbindelse med graviditet, barsel og adoption er  

 optrykt i særskilt cirkulære af 5. september 1989, APD.nr. 064/89.
Til § 10. Pension Samtidig med etablering af pensionsordningen ophører adgangen til  

 understøttelse i henhold til cirkulære af 20. januar 1972 om ændrede regler  

 om ydelse af understøttelse til ikke-pensionssikret personale i statens  

 tjeneste.
Der etableres en overgangsordning for de nuværende ansatte, som har  

 forventning om understøttelse.
Overgangsordningens indhold, der forudsætter  

 bevillingsmyndighedernes godkendelse, fastsættes af Finansministeriet.
 Eventuelle tvivlsspørgsmål forelægges Finansministeriet.
 Dette cirkulære har virkning fra den 1. maj 1989. Samtidig ophæves  

 cirkulære af 6. oktober 1987 (LP.nr. 136/87) om overenskomst for jord- og  

 betonarbejdere ansat ved Statens Seruminstitut.
FINANSMINISTERIET, Administrations- og Personaledepartementet, den 22. august 1990 P.M.V.
 E.B.
Jette Skov OVERENSKOMST FOR JORD- OG BETONARBEJDERE ANSAT VED STATENS SERUMINSTITUT Løn § 1 Stk. 2.  Der ydes et særligt løntillæg på 107,93 kr. pr.  

 uge.
Efter 1 års ansættelse ved instituttet forhøjes tillægges til 128,25 kr.  

 pr. uge.
Regulering § 2.  Den for jord- og betonarbejdere gældende løn  

 (jf. § 1, stk. 1) er forhøjet pr. 1. april 1989 og 1990 med den eventuelle  

 gennemsnitlige beløbsmæssige forhøjelse af lønnen til tjenestemænd på  

 skalatrin 8, 9, 10, 11, 12 og 13 (stedtillægsområde VI), som følger af § 14,  

 stk. 2, i aftale af 27. marts 1987 mellem Finansministeriet og  

 tjenestemændenes centralorganisationer om justering af tjenestemandslønninger  

 m.v. fra 1. april 1987.
Lønberegning/-fradrag § 3.  Medarbejderne følger de for tjenestemænd  

 fastsatte regler om lønberegning og lønfradrag, jf. for tiden cirkulære af  

 24. maj 1985 om lønberegning og lønfradrag for tjenestemænd.
Lønudbetaling § 4.  Lønudbetalingen finder sted senest den 3. sidste  

 bankdag i hver måned.
 Den månedlige udbetaling beregnes efter den til enhver tid gældende  

 grundugeløn, hvortil kommer det særlige løntillæg x 4,35.
 Tidspunktet for udbetaling af den overenskomstmæssige feriebetaling  

 aftales lokalt, dog kan udbetalingen tidligst finde sted samtidig med den  

 sidste månedsudbetaling, der ligger forud for hovedferien.
 Opgørelsesperioderne for overarbejdsbetaling m.v. fastsættes efter lokal  

 aftale, men udbetaling finder sted samtidig med den sædvanlige løn.
Arbejdstid § 5.  Arbejdstiden er 38 timer ugentligt og ligger som  

 hovedregel inden for tiden kl. 7 - 16, men kan, i den udstrækning instituttet  

 anser det for nødvendigt, lægges i tiden kl. 8 - 17 eller kl. 6 - 15.
 Fra 1. september 1990 nedsættes den ugentlige arbejdstid til 37 timer.
 For de arbejderes vedkommende, hvor arbejdstiden ophører kl. 16, ligger  

 tiden for omklædning efter arbejdets ophør uden for arbejdstiden og  

 vederlægges ikke som overarbejde.
 Arbejdstiden afbrydes af spisetider efter lokal aftale.
 Stk. 2.  Deltidsansættelse med forholdsmæssig løn kan  

 finde sted under forudsætning af forudgående godkendelse fra Jord- og  

 Betonarbejdernes Fagforening i hvert enkelt tilfælde.
 Stk. 3.  Den ugentlige arbejdstid kan, hvis der mellem  

 tillidsrepræsentanten/de ansatte og institutionen er enighed herom,  

 tilrettelægges med varierende tider, således at den over en given periode  

 (normperiode) i gennemsnit udgør 38 timer (pr. 1. september 1990 37 timer).
Overarbejde § 6.  For overarbejde betales følgende tillæg:
1., 2. og 3. time efter normal arbejdstids ophør ............................... 50 pct.
 Derefter ........................................ 100 pct.
 For overarbejde på søn- og helligdage samt fridage betales et tillæg på  

 100 pct.
 Overarbejdsprocenterne beregnes af den til enhver tid gældende grundløn.
Stk. 2.  Forlanges overarbejde på hverdage, skal dette  

 meddeles arbejderen samme dag inden kl. 12 middag, i modsat fald betales 1  

 overarbejdstime ekstra, såfremt overarbejdet varer ud over 1 time.
Det samme  

 gælder, såfremt overarbejdet annulleres.
 Hvis overarbejde på søndage ikke varsles før kl. 16 den forudgående  

 fredag, ydes der et varskotillæg med en overarbejdstime.
 Stk. 3.  Ved tilsigelse til overarbejde uden forbindelse  

 med den normale arbejdstid betales på søn- og helligdage for mindst 8 timer,  

 på andre dage for mindst 4 timer.
Stk. 4.  Alt overarbejde afspadseres inden for 6 måneder  

 efter dets udførelse.
De nærmere regler for afspadseringen aftales mellem  

 instituttet og tillidsrepræsentanten.
 Stk. 5.  Grundlovsdag er fridag kl. 12. Presserende  

 arbejde kan kræves udført efter det anførte tidspunkt og betales da med et  

 tillæg af 100 pct.
1. maj gives, i så stor udstrækning som arbejdet  

 tillader, fri.
De arbejdere, som ikke får fri, gives der en tilsvarende  

 frihed efter aftale.
Ferie § 7.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
 Stk. 4.  I det beløb, der beregnes efter stk. 3  

 fradrages:
1. den ansattes eget pensionsbidrag, 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Stk. 6.  En ansat kan forud for et optjeningsårs  

 begyndelse i stedet kræve feriegodtgørelse af lønnen i dette optjeningsår.  

 Feriegodtgørelsen udgør i så fald 12 1/2 pct. af lønnen i optjeningsåret,  

 beregnet efter reglerne i ferielovens § 15.
Sygdom § 8.  I sygdomstilfælde gælder lov om dagpenge ved  

 sygdom, jf. lovbekendtgørelse nr. 81 af 5. marts 1981 med senere ændringer.
 I øvrigt anvendes bestemmelserne i Økonomi- og Budgetministeriets  

 reglement af 19. juni i 1973 om sygeløn m.v.
Graviditet, barsel og adoption § 9.  Medarbejderne er omfattet af aftalen af 5.  

 september 1989 mellem Finansministeriet og Centralorganisationernes  

 Fællesudvalg om fravær fra tjeneste i forbindelse med graviditet, barsel og  

 adoption.
Pension § 10.  For ansatte, som er fyldt 25 år og som har i  

 alt 4 års beskæftigelse i det offentlige og har mindst 15 timers ugentlig  

 beskæftigelse, oprettes en pensionsordning.
Ved det offentlige forstås, stat,  

 kommuner, tilskudsområder og lignende.
 Stk. 2.  De pensionsgivende løndele udgør 91 pct. af  

 grundlønnen efter §§ 1 og 2, opregnet med 100/99,2.
Stk. 3.  Som bidrag til den ansattes pensionering  

 betaler styrelsen 1,6 pct. af de pensionsgivende løndele.
Endvidere  

 tilbageholder styrelsen i den ansattes løn et beløb på 0,8 pct. af de samme  

 løndele.
Pensionsbidragene indbetales indtil udgangen af den måned, hvor den  

 pågældende fylder 70 år.
Stk. 4.  Pensionsbidragene indbetales af styrelsen til  

 en forsikringsmæssig pensionsordning.
Pensionsordningens indhold og  

 fremtidige ændringer heri skal godkendes af Finansministeriet, der  

 forudsættes repræsenteret i pensionsordningens eventuelle bestyrelse eller  

 lignende.
Stk. 5.  Pensionsordningen baserer sig på  

 pensionsudbetaling med løbende ydelser.
Tilbagekøb kan kun ske med  

 Finansministeriets godkendelse.
 Stk. 6.  Pensionsordningen træder i kraft 1. april 1990.
Efterindtægt § 11.  Ved en jord- og betonarbejders død i  

 ansættelsestiden ydes der hans efterlevende enke eller børn under 18 år, over  

 for hvem han har forsørgerpligt, efterindtægt som følger:
 Når jord- og betonarbejderen har været uafbrudt ansat ved seruminstituttet  

 i mindst 1 år, udgør efterindtægten 1 måneds sædvanlig løn.
 Når jord- og betonarbejderen har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Ved sædvanlig løn forstås grundløn, dyrtidstillæg samt det særlige  

 løntillæg på tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Der er mellem parterne enighed om, at der snarest efter udløbet af de i  

 overenskomstens § 8 omhandlede perioder, hvori der udbetales hel eller delvis  

 sygeløn, skal ske opsigelse af den pågældende jord- og betonarbejder, jf.  

 overenskomstens § 13, og at efterindtægt ikke kan udbetales for tiden efter  

 opsigelsesfristens udløb.
Gruppelivsforsikring § 12.  Styrelsen indbetaler for den ansatte 19,03 kr.  

 månedlig til Forenede Gruppeliv som bidrag til den gældende  

 gruppelivsordning, der hjemler en sumudbetaling på 75.000 kr. til nærmeste  

 pårørende i tilfælde af den ansattes død inden udgangen af den måned, hvor  

 den pågældende fylder 67 år.
Afskedigelse-/opsigelsesvarsel § 13.  Opsigelsesfristen mellem instituttet og den  

 enkelte arbejder er følgende:
Arbejdstøj § 14.  Der udleveres arbejdstøj efter de ved  

 institutionen hidtil gældende regler.
Arbejdsløshedskasse § 15.  Seruminstituttet antager fortrinsvis arbejdere,  

 som er medlemmer af en statsanerkendt arbejdsløshedskasse.
Tillidsrepræsentanter § 16.  Almindelige regler for tillidsrepræsentanter er  

 gældende.
Faglig strid § 17.  Som regel for afgørelsen af faglig strid gælder  

 den mellem hovedorganisationerne senest vedtagne norm.
Hovedaftalen § 18.  Den mellem hovedorganisationerne den 31.  

 oktober 1973 vedtagne hovedaftale med senere ændringer finder tilsvarende  

 anvendelse på nærværende overenskomstområde.
Ikrafttræden og opsigelse § 19.  Overenskomsten har virkning fra den 1. maj 1989  

 og kan af parterne opsiges skriftligt med 3 måneders varsel til en 30. april,  

 dog tidligst den 30. april 1991.
 Stk. 2.  Alle lønreguleringer, som bliver resultatet af  

 overenskomstforhandlingerne, herunder de ved nærværende overenskomst aftalte,  

 får dog, medmindre andet er aftalt, tilbagevirkende kraft fra den 1. marts  

 ved hver enkelt overenskomstfornyelse.
København, den 7. august 1990 Jord- og Betonarbejdernes  

 Finansministeriet Fagforening P.M.V.
 E.B.
Arne Rasmussen Niels Paludan Lønoversigt Løn (grundløn inkl. særligt løntillæg), jf. § 1 Pr. 1. marts 1989 Bilag 1 PROTOKOLLAT om beskæftigelsesprojekter Med henblik på at forstærke indsatsen for ledige unge under 30 år og  

 særligt udsatte grupper, jf. bekendtgørelse nr. 79 af 15. februar 1988 om lov  

 om beskæftigelsesmuligheder for unge m.v. er parterne enige om, såfremt der  

 ved Statens Seruminstitut skal etableres beskæftigelsesprojekter, at optage  

 forhandlinger om gennemførelse af en projektløn.
Dette gælder umiddelbart for  

 unge, der ansættes i egentlige beskæftigelsesprojekter.
København, den 7. august 1990 Jord- og Betonarbejdernes  

 Finansministeriet Fagforening P.M.V.
 E.B.
