 Justitsministeriet har bemyndiget rigsadvokaten til på justitsministeriets  

 vegne at forhandle og indgå aftaler med henblik på endelig administrativ  

 afgørelse af sager, hvor der rejses erstatningskrav i medfør af  

 retsplejelovens § 1018 a.
 Rigsadvokaten er bemyndiget til at indgå sådanne aftaler vedrørende såvel  

 erstatning for økonomisk skade som ikke-økonomisk skade.
Visse spørgsmål af særlig tvivlsom eller principiel karakter vil dog  

 fortsat skulle forelægges for justitsministeriet.
Rigsadvokatens bemyndigelse  

 til at indgå aftale om erstatning for uberettiget frihedsberøvelse er  

 endvidere ikke til hinder for, at den erstatningssøgende kan påklage et  

 fremsat forligstilbud for justitsministeriet før sagens eventuelle  

 indbringelse for domstolene.
Erstatningsbeløb, der er fastsat i henhold til retsplejelovens kapitel 93  

 a, udbetales som hidtil af politiet.
Som følge af det foran anførte kan  

 anmodninger om udbetaling fremtidig fremkomme såvel fra justitsministeriet  

 som fra rigsadvokaten.
 Det bemærkes, at rigsadvokaten snarest vil udsende en ny meddelelse til  

 erstatning for meddelelse nr. 5 af 5. maj 1982 vedrørende erstatning i  

 henhold til retsplejelovens § 1018 a for ikke-økonomisk skade.
 P.M.V.
 E.B.
