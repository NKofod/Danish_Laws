 I medfør af § 176 i lov om aktieselskaber, jf. lovbekendtgørelse nr.
 616 af 19. juli 1993 og § 134 i lov om anpartsselskaber, jf.
 lovbekendtgørelse nr. 617 af 19. juli 1993 fastsættes:
 § 1.  Bopælskravene i aktieselskabslovens § 52, stk.  

 2, jf. stk. 3, og § 149, stk. 1, og anpartsselskabslovens § 34, stk. 2, jf.  

 stk. 3, og § 119, stk. 1, anvendes ikke i det omfang, andet følger af De  

 europæiske Fællesskabers regler om arbejdskraftens fri bevægelighed, jf. art.  

 1 og 11 i forordning nr. 1612/68/EØF af 15. oktober 1968.
 § 2.  Bopælskravene i aktieselskabslovens § 3, stk. 2,  

 § 52, stk. 2, jf. § 59, stk. 4, og § 121, stk. 1, 2. pkt., og  

 anpartsselskabslovens § 3, stk. 2, § 34, stk. 2, jf. § 90, stk. 1, 2. pkt.,  

 samt § 61 b, stk. 1, jf. stk. 3, i årsregnskabsloven, anvendes ikke på  

 statsborgere i De europæiske Fællesskabers medlemsstater, der omfattes af  

 Fællesskabernes regler om etablering og tjenesteydelser.
Stk. 2.  Bestemmelserne i stk. 1 finder tilsvarende  

 anvendelse på krav om hjemsted her i landet i aktieselskabslovens § 3, stk.  

 2, og anpartsselskabslovens § 3, stk. 2, for interessentskaber,  

 kommanditselskaber, anpartsselskaber, aktieselskaber, andre selskaber med  

 begrænset ansvar, foreninger, stiftelser og andre selvejende institutioner,  

 der er oprettet i overensstemmelse med lovgivningen i en af Fællesskabernes  

 medlemsstater, og som har enten hovedkontor eller hovedvirksomhed inden for  

 Fællesskaberne eller har vedtægtsmæssigt hjemsted der.
I sidstnævnte tilfælde  

 skal selskabet m.v. drive virksomhed, der har faktisk og vedvarende  

 tilknytning til erhvervslivet i en medlemsstat.
 Stk. 3.  Stk. 1 og 2 finder tilsvarende anvendelse på  

 statsborgere i og selskaber m.v. hjemmehørende i lande, med hvilke  

 Fællesskabet har indgået aftale om, at Fællesskabernes regler om etablering  

 og tjenesteydelser skal gælde i disse lande.
 § 3.  Såfremt en registrering omfattes af § 1 eller §  

 2, skal der ved anmeldelsen til registrering i Erhvervs- og Selskabsstyrelsen  

 afgives en af styrelsen foreskreven erklæring om, at de i de nævnte  

 bestemmelser foreskrevne betingelser er opfyldt.
 § 4.  Bekendtgørelsen træder i kraft den 1. august  

 1993.
 Stk. 2.  Bekendtgørelse nr. 463 af 18. juni 1991 om  

 fravigelse af bopælskrav m.v. i aktieselskabsloven og anpartsselskabsloven  

 ophæves.
Erhvervs- og Selskabsstyrelsen, den 21.  

 juli 1993 Niels Henrik Englev / Poul Jensen (* 1) Bekendtgørelsen gennemfører bl.a. dele af Rådets direktiv 91/371/EØF  

 af 2. juni 1991 om gennemførelse af aftalen mellem Det Europæiske Fællesskab  

 og Schweiz om direkte forsikring bortset fra livsforsikring.
