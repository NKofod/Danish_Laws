Kapitalpension ·  

  præmiefritagelse ·  

  reduktion af indbetalingsmaksimum Told- og Skattestyrelsen er blevet spurgt om den  

 skattemæssige behandling af præmiefritagelse opnået i  

 tilknytning til en kapitalpensionsordning.
Spørgsmålet var, om  

 opnåelse af præmiefritagelse for en kapitalforsikring i  

 pensionsøjemed begrænser ejerens mulighed for indenfor  

 indbetalingsbegrænsningen i pensionsbeskatningslovens § 16 at oprette  

 og indbetale til en kapitalopsparing i pensionsøjemed.
Styrelsen  

 svarede, at præmiefritagelse ikke fører til reduktion af  

 indbetalingsmaksimum i forhold til nævnte bestemmelse.
 Reference:
PBL §§ 16 og 18 Told- og skattestyrelsen er blevet spurgt om, om  

 opnåelse af ret til præmiefritagelse bevirker, at værdien  

 heraf indgår ved beregningen af maksimumbeløb for indbetaling  

 til kapitalpension.
 Styrelsen er i den forbindelse blevet gjort  

 opmærksom på, at en række kommuner er af den opfattelse, at  

 det ved opnåelse af ret til præmiefritagelse ikke er muligt at  

 indbetale det lovfastsatte maksimumbeløb til en anden  

 kapitalpensionsordning.
Præmiefritagelse indebærer, at  

 forsikringsdækningen forbliver uændret, uanset at  

 forsikringstageren som følge af invaliditet ikke foretager egentlige  

 indbetalinger i præmiefritagelsesperioden.
Forsikringstageren vil  

 derfor ikke have opnået fradragsret for de præmier, der i  

 princippet forfalder i perioden.
 Det var forespørges opfattelse, at ejeren af  

 forsikringen må antages at have betalt for præmiefritagelsen ved,  

 at de tidligere betalte præmier har indeholdt et tillæg til  

 præmiefritagelse ved invaliditet, hvorfor forsikringens ejer ikke skal  

 medregne værdien af præmierne i den skattepligtige indkomst,  

 sådan som det er påkrævet, hvor andre end ejeren betaler  

 præmierne.
 Told- og Skattestyrelsen var af den opfattelse, at det  

 forhold at der teknisk sker en betaling til den pågældendes  

 forsikringskonto i selskabet ikke betyder, at beløbet er  

 "anvendt", jf. pensionsbeskatningslovens § 16. Forsikringstageren  

 vil således ved siden af sin kapitalforsikring, hvortil  

 præmiefritagelse er opnået, kunne oprette en kapitalopsparing i  

 pensionsøjemed og til denne indbetale det fulde maksimumbeløb.  

 Indbetalingerne til opsparingsordningen reduceres ikke med  

 præmiefritagelsesbeløbet.
