Skriftlig fremsættelse (31. marts 2004) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 ændring af lov om fond til investeringer i vækstmarkeder m.v. (lov om  

 nedlæggelse af IFV-fonden) (Lovforslag nr.
L 215).
Et udredningsarbejde om fremtiden for de tre investeringsfonde,  

 Industrialiseringsfonden for Udviklingslande (IFU), Investeringsfonden for  

 Østlande (IØ) og IFV, der i 2003 blev gennemført af Finansministeriet,  

 Udenrigsministeriet og Økonomi- og Erhvervsministeriet i fællesskab, viste,  

 at  

 det var hensigtsmæssigt at fortsætte IFU og IØ, hvorimod IFV har vist sig  

 ikke  

 at fungere efter hensigten; samtidig viste erhvervslivet kun beskeden  

 interesse  

 for ordningen.
Regeringen besluttede derpå i efteråret 2003, at IFV skal  

 ophæves.
IFVs bestyrelse er blevet pålagt at standse investeringer i nye  

 projekter og påbegynde en forretningsmæssig afvikling af fonden.
Dette  

 indebærer tilbagebetaling af statens indskudte kapital på ca. 150 mio. kr. i  

 årene til 2010 med påbegyndelse i indeværende år, hvor der tilgår staten ca.  

 27  

 mio. kr.
Beløbet er optaget på Finansloven.
Beløbet tilbageføres til  

 Finansministeriet.
Når fonden er endeligt afviklet med udgangen af 2010,  

 forventes der at være indbetalt ca. 190 mio. kr. til statskassen.
 Lovforslaget fremsættes af hensyn til god lovgivningsskik for  

 formelt at gøre offentligheden opmærksom på, at fonden i perioden frem til  

 2010  

 vil være under forretningsmæssig afvikling, hvorfor henvendelse om nye  

 projekter vil være forgæves.
 Forslaget indebærer ingen udgifter for staten.
 Med disse bemærkninger skal jeg anbefale forslaget til  

 Folketingets velvillige behandling.
