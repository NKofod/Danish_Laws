 I henhold til § 2 i lov om godkendelse af handelsskoler, tekniske skoler  

 samt maskinmester- og maskinistskoler og tilskud m.v. til disse skoler, jfr.  

 lovbekendtgørelse nr. 187 af 9. april 1981, som ændret ved lov nr. 244 og lov  

 nr. 247 af 23. maj 1984 og lov nr. 267 af 6. juni 1985, fastsættes:
Almindelige bestemmelser § 1.  Undervisningsministeriet, direktoratet for  

 erhvervsuddannelserne, kan godkende, at tekniske skoler gennemfører  

 videregående uddannelser inden for det laboratorie-, miljø- og procestekniske  

 område.
 Uddannelserne varer normalt 11/2 år og består af 3 undervisningstrin hver  

 normalt på 105 undervisningsdage.
 § 2.  Formålet med uddannelserne er at give de  

 studerende erhvervskompetence som:
 Laboratorietekniker med biologi som speciale, jfr. stk. 2.
 Laboratorietekniker med kemi som speciale, jfr. stk. 2.
 Miljøtekniker, jfr. stk. 3.
 Kemotekniker med procesteknik som speciale, jfr. stk. 4.
 Stk. 2.  Formålet med uddannelsen som  

 laboratorietekniker er at give de studerende videregående teoretisk viden og  

 praktiske færdigheder, således at de er i stand til selvstændigt eller i  

 samarbejde med andre:
- at foretage problemløsning af laboratorieteknisk karakter, - at organisere laboratoriearbejdet, - at bearbejde og vurdere analyseresultater, - at deltage i forsknings-, udviklings- og rådgivningsarbejde, og for laboratorieteknikere med biologi som speciale desuden:
- at udtage prøver til biologiske analyser, - at udføre biologiske, mikrobiologiske, kemiske og fysiske analyser på  

 nævnte prøver, og for laboratorieteknikere med kemi som speciale desuden:
- at udtage prøver til kemiske analyser, - at udføre kemiske, fysisk-kemiske og fysiske analyser på nævnte prøver.
 Stk. 3.  Formålet med uddannelsen som miljøtekniker er  

 at give de studerende videregående teoretisk viden og praktiske færdigheder,  

 således at de er i stand til selvstændigt eller i samarbejde med andre:
- at deltage i problemløsning af laboratorie- og miljøteknisk karakter, - at planlægge og organisere forløbet af en undersøgelse, - at udtage vand-, jord-, sediment- og luftprøver, - at udføre kemiske, fysisk-kemiske, fysiske, biologiske og  

 mikrobiologiske analyser på nævnte prøver, - at udføre eksterne og interne miljømålinger, - at bearbejde og vurdere analyseresultater, - at deltage i sagsbehandlingsarbejde i forbindelse med miljøområdet, - at deltage i forsknings-, udviklings- og rådgivningsarbejde inden for  

 miljøområdet.
 Stk. 4.  Formålet med uddannelsen som kemotekniker med  

 procesteknik som speciale er at give de studerende videregående teoretisk  

 viden og praktiske færdigheder, således at de er i stand til selvstændigt  

 eller i samarbejde med andre:
- at deltage i problemløsning og rådgivning af kemiteknisk karakter, - at udøve drifts- og proceskontrol, - at deltage i produktionsledelse, - at udføre procesteknisk udvikling, opbygning og optimering af pilot- og  

 produktionsanlæg.
Optagelsesbetingelser § 3.  Den uddannelsessøgende skal have erhvervet  

 almene kundskaber svarende til, at vedkommende har fulgt den obligatoriske  

 undervisning i såvel en efg-basisuddannelse som en efg-2.delsuddannelse.
 Stk. 2.  Den uddannelsessøgende skal tillige have  

 erhvervet et fagligt grundlag for optagelse ved at have gennemført en af  

 følgende uddannelser:
 § 4.  Skolen afgør, om den uddannelsessøgende opfylder  

 betingelserne for optagelse efter § 3.
 § 5.  Direktoratet kan efter indstilling fra  

 uddannelsesnævnet tillade, at uddannelsessøgende optages, hvis de ved anden  

 uddannelse og/eller beskæftigelse end den, der er nævnt i § 3, stk. 2,  

 skønnes at have opnået fagligt grundlag for optagelse.
Adgangsregulering § 6.  Er der flere kvalificerede ansøgere, end skolen  

 har plads til, optages først uddannelsessøgende med efg-basisuddannelse eller  

 lærlingeuddannelse.
De øvrige ansøgere optages efter regler fastsat af  

 skolen.
 Stk. 2.  Skolen formidler kontakt mellem afviste,  

 kvalificerede ansøgere og skoler med ledig kapacitet inden for uddannelsen.
Betingelser for valg af uddannelse § 7.  Studerende, der er optaget på fagligt grundlag  

 som nævnt i § 3, stk. 2, d) og e), kan kun vælge uddannelsen som kemotekniker  

 med procesteknik som speciale.
 Undervisning m.v.
 § 8.  Uddannelserne omfatter normalt 2079 lektioner,  

 incl. tid til afholdelse af prøver og eksamen.
 Stk. 2.  Ved afslutningen af trin 1 vælger de studerende  

 en af følgende uddannelser:
laboratorietekniker miljøtekniker kemotekniker med procesteknik som speciale.
 Stk. 3.  Studerende, der efter trin 1 har valgt  

 laboratorieteknikeruddannelsen, vælger ved afslutningen af trin 2 enten  

 biologi eller kemi som speciale i trin 3.
 Stk. 4.  Undervisningen i trin 1, der er fælles for alle  

 uddannelserne, omfatter:
--------------------------------------------------------------------- --------------------------------------------------------------------- Stk. 5.  Undervisningen i trin i i  

 laboratorieteknikeruddannelserne omfatter:
--------------------------------------------------------------------- --------------------------------------------------------------------- Stk. 6.  Undervisningen i trin 3 i  

 laboratorieteknikeruddannelsen med biologi som speciale omfatter:
--------------------------------------------------------------------- --------------------------------------------------------------------- Stk. 7.  Undervisningen i trin 3 i  

 laboratorieteknikeruddannelsen med kemi som speciale omfatter:
--------------------------------------------------------------------- --------------------------------------------------------------------- Stk. 8.  Undervisningen i 2. og 3. trin i  

 miljøteknikeruddannelsen omfatter:
--------------------------------------------------------------------- --------------------------------------------------------------------- Stk. 9.  Undervisningen i 2. og 3. trin i  

 kemoteknikeruddannelsen med procesteknik som speciale omfatter:
--------------------------------------------------------------------- --------------------------------------------------------------------- § 9.  Formålet med undervisningen er:
Teknologifag, trin 1 At give den studerende et sådant kendskab til teknologi, at den studerende  

 selvstændigt bliver i stand til at planlægge og organisere et projekt, at  

 udføre analyser og beregninger inden for det fysiske, kemiske og biologiske  

 område, at udføre forsøg i laboratorie- og halvteknisk skala under  

 hensyntagen til sikkerhedsmæssige forhold, at anvende statistiske tests og at  

 vurdere opnåede resultater.
 Endvidere er formålet at give den studerende en sådan viden om  

 kommunikation, at den studerende kan indhente og anvende relevante data ved  

 hjælp af edb-teknik samt foretage rapportering inden for laboratorie-, miljø-  

 og procesområdet.
Almene fag, trin 1 At give den studerende en sådan viden i matematik, kemi, biologi og  

 engelsk, at denne danner baggrund for undervisningen i de teknologiske og  

 virksomhedstekniske fag.
Laboratorieteknikeruddannelserne, trin 2 Teknologifag At give den studerende et sådant kendskab til levnedsmidler, bio- og  

 kemiteknologi og videregående laboratorieteknik, at den studerende kan  

 planlægge og organisere laboratoriearbejdet, udvælge og anvende relevante  

 analysemetoder, herunder udstyr, og vurdere resultaterne i forhold til  

 opstillede normer samt at give viden om tilhørende stoffers sammensætning,  

 reaktioner, behandling og det hertil anvendte proces-, måle- og  

 reguleringsudstyr.
Almene fag At give den studerende en sådan viden i matematik, kemi, biologi og  

 engelsk, at denne danner baggrund for undervisningen i de teknologiske og  

 virksomhedstekniske fag.
Virksomhedstekniske fag At give den studerende viden om kvalitetsstyring og økonomi, der sætter  

 den studerende i stand til at deltage i tilrettelæggelse af arbejdet i  

 laboratoriet og udvælgelse og indkøb af materialer og udstyr med henblik på  

 styring af analyse- og produktkvaliteten.
Laboratorieteknikeruddannelsen med biologi som speciale, trin 3 Bioteknologifag At give den studerende et videregående kendskab til teknologiske  

 anvendelser af mikroorganismer og cellekulturer, således at den studerende  

 bliver i stand til at deltage i forsøgs- og udviklingsarbejde med vægt på  

 biologiske og biokemiske metoder inden for celledyrkning, immunokemi og  

 genteknologi.
Endvidere er det formålet at give den studerende en  

 grundlæggende viden om anatomi og fysiologi, således at den studerende kan  

 deltage i forsøgsarbejde med dyr.
Virksomhedstekniske fag At give den studerende viden om virksomheders organisation,  

 arbejdsmarkedets organisationer, ledelsesformer, således at den studerende  

 bliver i stand til at deltage i samarbejde og kommunikation inden for  

 virksomheden samt medvirke i ledelsesfunktioner og arbejdsinstruktion.
Projekt At den studerende får lejlighed til selvstændigt at planlægge, udføre,  

 vurdere og rapportere et forsøg omhandlende en problemstilling af  

 bioteknologisk karakter.
Laboratorieteknikeruddannelsen med kemi som speciale, trin 3 Kemiteknologifag At give den studerende viden om den anvendte teknologi i den kemiske  

 industri, herunder processer og krav til materialer og udstyr, således at den  

 studerende bliver i stand til at planlægge og gennemføre syntesearbejde samt  

 forsøg og udviklingsarbejde i laboratorie- og halvteknisk målestok og  

 herunder udføre dimensioneringsberegninger, foretage valg af analysemetoder  

 og gennemføre analysearbejdet med efterfølgende beregning, vurdering og  

 rapportering.
Virksomhedstekniske fag At give den studerende viden om kvalitetsstyring og økonomi, der sætter  

 den studerende i stand til at deltage i tilrettelæggelse af arbejdet i  

 laboratoriet og udvælgelse og indkøb af materialer og udstyr med henblik på  

 styring af analyse- og produktkvaliteten.
Projekt At den studerende får lejlighed til selvstændigt at planlægge, udføre,  

 vurdere og rapportere et forsøg omhandlende en problemstilling af  

 kemiteknologisk karakter.
Miljøteknikeruddannelsen, trin 2 og 3 Miljøteknologifag At give den studerende viden om miljøtekniske forhold omhandlende  

 drikkevand, levnedsmidler, spildevand, affald, jord, recipienter og  

 arbejdsmiljø, således at den studerende bliver i stand til at planlægge en  

 miljøteknisk undersøgelse, herunder gennemføre prøveudtagning,  

 analysearbejde, beregninger, testning, vurdering og rapportering i relation  

 til opstillede normer og til at deltage i arbejde med sagsbehandling inden  

 for miljøområdet.
Virksomhedstekniske fag At give den studerende en sådan viden om kvalitetsstyring og økonomi, at  

 den studerende er i stand til at deltage i tilrettelæggelse af arbejdsopgaver  

 samt indkøb af udstyr.
 Den studerende skal endvidere opnå en sådan viden om virksomheders  

 organisation, arbejdsmarkedets organisationer, ledelsesformer, at den  

 studerende er i stand til at deltage i samarbejde og kommunikation inden for  

 virksomheden samt medvirke i ledelsesfunktioner og arbejdsinstruktion.
Projekt At den studerende selvstændigt får lejlighed til at planlægge, udføre,  

 vurdere og rapportere et forsøg omhandlende en problemstilling af  

 miljøteknisk karakter.
Kemoteknikeruddannelsen, trin 2 og 3 Procesteknologifag At give den studerende en sådan viden om materialer, procesteknik,  

 maskinlære og måle- og reguleringsteknik, at den studerende er i stand til at  

 betjene mindre procesafsnit, maskiner og måle- og reguleringsudstyr samt  

 medvirke ved fejlfinding, ombygning og udskiftning.
Den studerende skal  

 endvidere kunne udføre målinger, foretage beregninger, deltage i optimering  

 af procesanlæg, udarbejde betjeningsinstruktioner og herunder vurdere  

 arbejdsmiljø- og sikkerhedsmæssige forhold.
Virksomhedstekniske fag At give den studerende en viden om virksomheders organisation,  

 arbejdsmarkedets organisationer, ledelsesformer og økonomi, der sætter den  

 studerende i stand til at samarbejde og kommunikere, at medvirke i  

 ledelsesfunktioner, herunder ved planlægning af driften og at medvirke ved  

 indkøb af udstyr samt at deltage i arbejdsinstruktion.
Projekt At den studerende får lejlighed til selvstændigt at planlægge en større  

 teknisk opgave, så vidt muligt under industrielle forhold, udføre målinger,  

 foretage beregninger og vurderinger og foreslå løsninger af en procesteknisk  

 problemstilling.
§ 10.  De studerende har pligt til at deltage i  

 undervisningen.
Har en studerende som led i en anden uddannelse tidligere  

 bestået en prøve af mindst tilsvarende omfang i et eller flere fag, kan  

 skolen dog fritage vedkommende for at deltage i undervisningen og aflægge  

 prøve i faget/fagene.
Direktoratet kan fastsætte regler herom efter  

 indstilling fra uddannelsesnævnet.
 § 11.  Gennem hele uddannelsen foretager skolen en  

 løbende intern evaluering af de enkelte studerende og tilbyder  

 studievejledning med henblik på flytning til næste trin, uddannelsesvalg m.v.
 Eksamen m.v.
 § 12.  En studerende kan normalt kun indstille sig til  

 eksamen, hvis den studerende har deltaget i undervisningen og har fået de  

 skriftlige arbejder godkendt i et omfang, som skolen finder tilstrækkeligt.
 § 13.  Der afholdes eksamen efter nedenstående plan,  

 idet de anvendte symboler har følgende betydning:
S - for skriftlige prøver K - for kursusarbejde M - for mundtlige prøver P - for projektevaluering.
 Stk. 2.  For studerende i laboratorieteknikeruddannelsen  

 med biologi som speciale:
Stk. 6.  Skolen udpeger lærere, der udarbejder de  

 skriftlige opgaver.
Ved skriftlig eksamen gives der eksaminanderne 4 timer  

 til at besvare eksamensopgaverne.
 Stk. 7.  Bedømmelse af de skriftlige og mundtlige prøver  

 samt kursusarbejder ved eksamen foretages af vedkommende lærer og en censor.
Stk. 8.  Til udførelsen af projektet i uddannelsernes  

 trin 3 gives der de studerende 200 timer.
Skolen giver projektvejledning.
 Stk. 9.  Bedømmelsen af projektet ved eksamen foretages  

 af projektvejlederen og 2 censorer, hvoraf den ene skal være beskæftiget i  

 erhvervslivet.
Stk. 10.  Censorer beskikkes af eksamenskommissionen for  

 den tekniske undervisning.
Ingen kan beskikkes efter det fyldte 70. år.
 § 14.  Direktoratet kan efter indstilling af  

 uddannelsesnævnet fastsætte regler m.v. i en bedømmelsesplan.
 § 15.  For afholdelse af eksamen gælder de  

 bestemmelser, der er fastsat om eksamensordningen ved de tekniske skoler,  

 jfr. bekendtgørelse om eksamensordningen ved de statsunderstøttede tekniske  

 skoler.
 § 16.  Ved bedømmelsen af de studerendes præstationer  

 anvendes 13-skalaen efter bestemmelserne i §§ 1, 2, 3 og 4, stk. 1 og 2, i  

 bekendtgørelse om karaktergivning ved de højere uddannelsesinstitutioner.
§ 17.  Karakteren, henholdsvis delkarakteren for hver  

 præstation, fastsættes efter forhandling mellem censor(er) og lærer(e). Hvis  

 censor(er) og lærer(e) ikke er enige om en fælles bedømmelse, giver de hver  

 sin karakter.
Den endelige karakter er middeltallet af karaktererne afrundet  

 til det nærmeste tal i karakterskalaen.
Hvis middeltallet ikke svarer til et  

 af tallene i karakterskalaen, forhøjes det til nærmeste højere tal i skalaen,  

 hvis censor(erne) har givet den højeste karakter.
Har censor(erne) givet den  

 laveste karakter, bliver karakteren for prøven nærmeste lavere tal i skalaen,  

 jfr. dog stk. 2.
 Stk. 2.  Karaktererne 00 og 13 kan ikke gives ved  

 afrundning.
 § 18.  For at bestå eksamen kræves et gennemsnit på  

 mindst 6,00 af alle karakterer.
 Stk. 2.  Direktoratet kan efter indstilling fra  

 uddannelsesnævnet yderligere fastsætte, at en eller flere af karaktererne  

 efter bedømmelsesplanen, jfr. § 14, skal være mindst 6,00 for, at eksamen er  

 bestået.
 § 19.  En studerende, der ikke har gennemført eller  

 bestået eksamen, kan genindstille sig til eksamen 2 gange.
 Stk. 2.  Direktoratet for erhvervsuddannelserne kan  

 dispensere fra denne bestemmelse, hvis særlige forhold taler herfor.
 Stk. 3.  Direktoratet fastsætter regler om sygeeksamen.
 Stk. 4.  Alle prøver ved eksamen skal aflægges i en  

 eksamenstermin.
 § 20.  Skolen opbevarer eksamenskaraktererne og det  

 endelige eksamensresultat på betryggende vis.
Stk. 2.  Skolen udsteder eksamensbevis.
Direktoratet  

 fastsætter bevisets form og indhold.
 § 21.  Direktoratet kan fastsætte nærmere regler om  

 prøver og om de studerendes ret til at gå et eller flere trin om.
Specialkurser § 22.  Direktoratet kan efter indstilling fra  

 uddannelsesnævnet bestemme, at skolerne kan gennemføre specialkurser.
Andre bestemmelser § 23.  Hvis en studerende ikke følger undervisningen  

 tilfredsstillende eller groft overtræder skolens ordensregler, kan skolen -  

 når mindre vidtgående foranstaltninger forgæves har været anvendt - udelukke  

 vedkommende fra at deltage i undervisningen eller i eksamen i det trin, hvori  

 forseelsen sker.
I særligt grove tilfælde kan skolen bortvise den studerende.  

 Udelukkelse og bortvisning skal ske skriftligt og indeholde klagevejledning.  

 En studerende kan kun i særlige tilfælde udelukkes fra undervisning og  

 eksamen under behandling af en eventuel klagesag.
Stk. 2.  Sager om bortvisning behandles således:  

 Skoleledelsen meddeler skriftligt den studerende og lærerrådet, at  

 spørgsmålet om bortvisning vil blive rejst, og redegør for sagens grundlag.  

 Samtidig bliver den studerende af ledelsen underrettet om sine rettigheder  

 efter stk. 3 og om sin ret til inden 5 dage at give en skriftlig redegørelse.  

 Denne udsendes til medlemmerne af lærerrådet senest 2 dage, før sagen  

 behandles i rådet.
Den studerende har ret til mundtligt at uddybe sin  

 redegørelse og drøfte sagen med lærerrådet, inden rådet tager stilling til  

 sin udtalelse.
Lærerrådet afgiver sin udtalelse til ledelsen med genpart til  

 den studerende.
Ledelsen afgør herefter, om den studerende skal bortvises.  

 Bortvisning indberettes straks til direktoratet for erhvervsuddannelserne  

 ledsaget af lærerrådets udtalelse, protokollat af mødet og en eventuel  

 skriftlig redegørelse fra den studerende med eventuelle supplerende  

 bemærkninger.
Stk. 3.  Den studerende har ret til at få hjælp fra de  

 studerendes råd til at udfærdige den skriftlige redegørelse og til at møde  

 med eller lade sig repræsentere af et medlem af de studerendes råd ved  

 drøftelsen af sagen med lærerrådet.
Har den studerende benyttet sig af denne  

 ret, gives der de studerendes råd genpart af lærerrådets udtalelse og  

 skoleledelsens indstilling.
 Stk. 4.  Er de i stk. 2 og 3 nævnte råd ikke nedsat,  

 fastsætter skolen en procedure ved behandling af bortvisningssager, der i  

 videst muligt omfang giver lærerne samme indstillingsret og sikrer den  

 studerende samme mulighed for at udtale sig til sagen og til at søge bistand  

 under sagens behandling.
Ankeadgang § 24.  Afgørelser, der efter bekendtgørelsen er  

 henlagt til skolen, kan indbringes for direktoratet for  

 erhvervsuddannelserne.
Uddannelsesnævn og undervisningsudvalg § 25.  Uddannelsesnævnet for laborantuddannelsen m.v.  

 er rådgivende for direktoratet i alle spørgsmål, der vedrører uddannelserne  

 efter denne bekendtgørelse, og kan selv optage spørgsmål om uddannelserne til  

 behandling og afgive indstilling til direktoratet.
§ 26.  Skolernes bestyrelser nedsætter i samråd med de  

 interesserede faglige kredse, herunder lokale repræsentanter fra de  

 organisationer, der er repræsenteret i uddannelsesnævnet, hver et samlet  

 undervisningsudvalg for de uddannelser, der er nævnt i denne bekendtgørelse.  

 De lærere, der underviser på skolen i disse uddannelser, og de studerende i  

 uddannelserne udpeger hver en repræsentant, der indtræder som medlem af  

 udvalget.
Udvalget bør have mindst et medlem, der har gennemgået en af  

 uddannelserne.
Udvalget kan være fælles med undervisningsudvalget for andre  

 uddannelser under uddannelsesnævnet.
 Stk. 2.  Udvalget er rådgivende for skolen i alle  

 spørgsmål, der vedrører undervisningen, ligesom det formidler forbindelse  

 mellem studerende og erhverv under uddannelsen og ved dennes afslutning.
 Uddannelsesforsøg m.v.
§ 27.  Direktoratet kan efter indstilling fra  

 uddannelsesnævnet tillade, at bekendtgørelsens bestemmelser fraviges som led  

 i forsøg.
Tilladelse gives for en begrænset tid på grundlag af en  

 forsøgsplan.
§ 28.  Direktoratet for erhvervsuddannelserne kan i  

 særlige tilfælde dispensere fra bekendtgørelsens bestemmelser efter  

 indstilling fra vedkommende skole.
Hvis ansøgningen angår uddannelsens mål og  

 indhold eller eksamen, høres uddannelsesnævnet, inden sagen afgøres.
Ikrafttræden og overgangsbestemmelser § 29.  Bekendtgørelsen træder i kraft dagen efter  

 bekendtgørelsen i Lovtidende og har virkning for de studerende, som begynder  

 på uddannelsen i undervisningsåret 1985-86 eller senere.
 Stk. 2.  Direktoratet kan fastsætte  

 overgangsbestemmelser.
 Stk. 3.  Bekendtgørelse nr. 312 af 4. august 1965 om  

 uddannelse af laboranter og laboratorieteknikere med fysik som speciale og  

 bekendtgørelse nr. 375 af 22. juli 1969 om uddannelse af biologi-og  

 kemilaboranter og laboratorieteknikere med biologi eller kemi som hovedfag  

 samt af kemoteknikere ophæves.
