Nr LSF 101 Forslag til Lov om ændring af lov om valg til folketinget (Om  

 folketingsmedlemmers orlov med vederlag) Fremsat af Svend Jakobsen (S) Knud Østergaard (KF) Povl Brøndsted (V)  

 Lilli Gyldenkilde (SF) Ole Vig Jensen (RV) den 6. december 1985 § 1 I lov om valg til folketinget, jfr. lovbekendtgørelse nr. 418 af 22.
september 1980, som ændret senest ved lov nr. 179 af 8. maj 1985, foretages følgende ændringer:
 1. I § 84, stk. 3, udgår ordene »graviditet og fødsel,».
 2. Efter § 84, stk. 3, indsættes som nye stykker:
»Stk. 4. Et ordinært kvindeligt medlem, der begærer og får bevilget orlov på grund af graviditet og fødsel, bevarer retten til vederlag og pensionsanciennitet i orlovsperioden.
Stk. 5. Et ordinært mandligt medlem, der begærer og får bevilget barselorlov i indtil 14 dage regnet fra sit barns modtagelse i hjemmet og yderligere i en periode på indtil 10 uger regnet fra udløbet af 14 uger efter barnets fødsel, bevarer retten til vederlag og pensionsanciennitet i orlovsperioderne.
For sidstnævnte periodes vedkommende er det dog en forudsætning, at moderen har dagpengegivende indtægt, jfr. lov om dagpenge ved sygdom eller fødsel, og at hun for samme periode giver afkald på dagpenge.
Stk. 6. Et adoptionssøgende ordinært medlem, der begærer og får bevilget orlov i indtil 24 uger efter modtagelsen af barnet efter bestemmelse fra de adoptionsundersøgende myndigheder om, at pågældende skal være fraværende fra arbejdet i forbindelse med modtagelsen, bevarer retten til vederlag og pensionsanciennitet i orlovsperioden.
Såfremt adoption søges sammen med en ægtefælle, er det dog en forudsætning, at ægtefællen har dagpengegivende indtægt, jfr. lov om dagpenge ved sygdom eller fødsel, og at ægtefællen giver afkald på dagpenge for den periode, for hvilken der søges om orlov.« Stk. 4-7 bliver herefter stk. 7-10.
3. I § 84, stk. 5, der bliver stk. 8, ændres »stk. 3 eller stk.  

 4« til: »stk. 3-7«.
§ 2 Loven træder i kraft den 1. marts 1986.
Oprindeligt fremsat lovforslag Blad nr 244 § 1 I lov om valg til folketinget, jfr. lovbekendtgørelse nr. 418 af 22.
september 1980, som ændret senest ved lov nr. 179 af 8. maj 1985, foretages følgende ændringer:
 1. I § 84, stk. 3, udgår ordene »graviditet og fødsel,».
 2. Efter § 84, stk. 3, indsættes som nye stykker:
»Stk. 4. Et ordinært kvindeligt medlem, der begærer og får bevilget orlov på grund af graviditet og fødsel, bevarer retten til vederlag og pensionsanciennitet i orlovsperioden.
Stk. 5. Et ordinært mandligt medlem, der begærer og får bevilget barselorlov i indtil 14 dage regnet fra sit barns modtagelse i hjemmet og yderligere i en periode på indtil 10 uger regnet fra udløbet af 14 uger efter barnets fødsel, bevarer retten til vederlag og pensionsanciennitet i orlovsperioderne.
For sidstnævnte periodes vedkommende er det dog en forudsætning, at moderen har dagpengegivende indtægt, jfr. lov om dagpenge ved sygdom eller fødsel, og at hun for samme periode giver afkald på dagpenge.
Stk. 6. Et adoptionssøgende ordinært medlem, der begærer og får bevilget orlov i indtil 24 uger efter modtagelsen af barnet efter bestemmelse fra de adoptionsundersøgende myndigheder om, at pågældende skal være fraværende fra arbejdet i forbindelse med modtagelsen, bevarer retten til vederlag og pensionsanciennitet i orlovsperioden.
Såfremt adoption søges sammen med en ægtefælle, er det dog en forudsætning, at ægtefællen har dagpengegivende indtægt, jfr. lov om dagpenge ved sygdom eller fødsel, og at ægtefællen giver afkald på dagpenge for den periode, for hvilken der søges om orlov.« Stk. 4-7 bliver herefter stk. 7-10.
3. I § 84, stk. 5, der bliver stk. 8, ændres »stk. 3 eller stk.  

 4« til: »stk. 3-7«.
§ 2 Loven træder i kraft den 1. marts 1986.
BEMÆRKNINGER TIL LOVFORSLAGET Almindelige bemærkninger Ved lovforslaget udvides adgangen til at bevare retten til vederlag og pensionsanciennitet til de tilfælde, hvor der bevilges orlov til 1) et ordinært mandligt medlem i forbindelse med hans barns fødsel og 2) et ordinært medlem i forbindelse med adoption.
Adgangen for et ordinært mandligt medlem til at bevare retten til vederlag og pensionsanciennitet ved orlov i forbindelse med hans barns fødsel er i lighed med reglerne i lov om dagpenge ved sygdom eller fødsel (lovbekendtgørelse nr. 8 af 5. marts 1984, som ændret senest ved lov nr. 261 af 6. juni 1985) begrænset til 2 perioder på henholdsvis 14 dage regnet fra barnets modtagelse i hjemmet og 10 uger regnet fra udløbet af 14 uger efter barnets fødsel.
For perioden på 10 uger er det dog en forudsætning for at kunne bevare retten til vederlag og pensionsanciennitet, at moderen har dagpengegivende indtægt, jfr. lov om dagpenge ved sygdom eller fødsel, og at hun for samme periode giver afkald på dagpenge.
Også den foreslåede adgang for et ordinært medlem til at bevare retten til vederlag og pensionsanciennitet ved orlov i forbindelse med adoption er udformet på grundlag af reglerne i lov om dagpenge ved sygdom eller fødsel.
Denne adgang er således begrænset til en periode på indtil 24 uger fra modtagelsen af barnet.
Det er en forudsætning, at de adoptionsundersøgende myndigheder har bestemt, at pågældende skal være fraværende fra arbejdet i forbindelse med modtagelsen.
Såfremt adoption søges sammen med en ægtefælle er det endvidere en forudsætning, at ægtefællen har dagpengegivende indtægt, jfr. lov om dagpenge ved sygdom eller fødsel, og at ægtefællen giver afkald på dagpenge for den periode, for hvilken der søges om orlov.
For så vidt angår adgangen til at få orlov i de her nævnte tilfælde henvises til det samtidig fremsatte forslag til folketingsbeslutning om ændring af forretningsordenen (B 61).
Bemærkninger til lovforslagets enkelte bestemmelser Til § 1 Den i nr. 1 foreslåede ændring og det i nr. 2 foreslåede nye stk. 4 er alene en ny redaktionel opstilling af de i 1972 gennemførte regler for kvindelige medlemmers ret til vederlag og pensionsanciennitet under orlov på grund af graviditet og fødsel.
For så vidt angår de i nr. 2 foreslåede nye stykker 5 og 6 henvises til de almindelige bemærkninger.
 Nr. 3 er alene en konsekvens af nr. 2.
Til § 2 Det foreslås, at lovforslaget træder i kraft den 1. marts 1986.
