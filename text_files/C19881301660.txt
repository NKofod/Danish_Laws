TIL REGISTREREDE EKSPORTØRER EKSPORTØRVEJLEDNING KAPITEL 2 Vedlagt fremsendes Nyoptryk - januar 1987, som udskiftes i henhold til  

 nedenstående.
LICENS/FORUDFASTSÆTTELSESATTEST Dette kapitel omhandler de generelle regler for opnåelse af eksportlicens  

 eller forudfastsættelsesattest herunder om udfyldning af ansøgning,  

 garantistillelse, udstedelse, overdragelse, anvendelse m.v.
Licenspligt Inden for flere af markedsordningerne er der varer, som er licenspligtige,  

 d.v.s. at der ved eksport fra Fællesskabet til tredjelande - samt i visse  

 tilfælde til Portugal 1)- kræves eksportlicens, som skal forelægges for og  

 afstemples af toldvæsenet.
 Der kræves ikke og kan ikke fremlægges licens ved leverancer:
- af varemængder, der ville nødvendiggøre en sikkerhedsstillelse på højst  

 5 ECU.
Mængderne, for hvilke der ikke kræves licens, fremgår af KAPITEL 5.
 - inden for Fællesskabet af proviant til søgående skibe eller til  

 luftfartøjer, som beflyver internationale ruter inden for Fællesskabet.
 - af proviant til platforme i henhold til beskrivelsen på side 1 i KAPITEL  

 1.
 - til de i Fællesskabet oprettede internationale organisationer.
 - til væbnede styrker, der er stationeret på en medlemsstats område, og  

 som ikke fører dennes flag.
 - til proviantoplag.
 For licenspligtige produkter, der oplægges på eksportoplag med henblik på  

 levering til ovennævnte bestemmelser, kræves der dog fremlagt licens.
 Vedrørende SMS-licenser, som anvendes i Spanien/Portugal, men som udstedes  

 af EF-direktoratet, henvises til KAPITEL 6.
Forudfastsættelse I det efterfølgende gælder de samme regler for eksportafgifter som for  

 restitutioner.
 Som hovedregel anvendes den sats, der er gældende på den dag, hvor  

 udførselstoldformaliteterne afsluttes, men for at give eksportørerne mulighed  

 for at planlægge handelen over en længere periode, er der for en lang række  

 varers vedkommende, ved eksport til tredjelande herunder også til de ovenfor  

 nævnte leverancer inden for Fællesskabet, muligvis for at opnå  

 forudfastsættelse af restitutionen eller eksportafgiften.
 Opnår eksportøren en sådan forudfastsættelse, fastlåses den sats, der var  

 gældende på indleveringstidspunktet for ansøgningen om  

 forudfastsættelsesattest, for en given periode.
 De forudfastsatte satser kan dog undergives visse korrektioner, f.eks. ved  

 ændringer i det fælles prisniveau eller ved ændringer af den repræsentative  

 (grønne) kurs.
 En betingelse for at opnå forudfastsættelse er, at der er fastsat en sats,  

 som er udtrykt ved et tal, der er lig med eller større end nul.
 For varer omfattet af ordningen med monetære udligningsbeløb, er der  

 desuden mulighed for at forudfastsætte det monetære udligningsbeløb samtidigt  

 med, at restitutionen forudfastsættes.
 For så vidt angår det monetære udligningsbeløb, kan dette ved eksport fra  

 et medlemsland, hvor der ikke er fastsat monetære udligningsbeløb,  

 forudfastsættes til nul, såfremt der er fastsat monetære udligningsbeløb for  

 det pågældende produkt i mindst et af de andre medlemslande.
 Opmærksomheden henledes på, at forudfastsætte restitutionssatser vil blive  

 omregnet med den grønne kurs, der var gældende på udførselstidspunktet.
 Restitutioner, der er forudfastsat på attester, hvor også det monetære  

 udligningsbeløb er forudfastsat, vil dog blive beregnet med den grønne kurs,  

 der var gældende på tidspunktet for forudfastsættelsen af det monetære  

 udligningsbeløb.
Attest erstatter licens I de tilfælde, hvor der kan fremlægges forudfastsættelsesattest for  

 licenspligtige varer, erstatter attesten den krævede licens.
Garanti For at sikre at den mængde, for hvilke der er udstedt licens eller  

 forudfastsættelsesattest også eksporteres, skal der før licensen/attesten  

 udstedes, stilles en garanti, der helt eller delvis forfalder til betaling,  

 såfremt eksportforpligtelserne ikke opfyldes.
 Fortegnelse over varer, for hvilke, der er licenspligt, mulighed for  

 forudfastsættelse, samt de dertil knyttede garantibeløb og gyldighedsperioder  

 fremgår af KAPITEL 5.
 I det efterfølgende vil licensen og forudfastsættelsesattesten blive  

 benævnt »licens« i de tilfælde, hvor reglerne er ens.
 Ansøgning om eksportlicens eller forudfastsættelsesattest.
 Licens udstedes i Danmark af EF-direktoratet efter ansøgning fra  

 eksportøren på en af følgende måder:
Eksportører, der ansøger om et antal identiske licenser/attester, kan  

 nøjes med een telexansøgning.
En sådan ansøgning skal indledes på følgende  

 måde: »Denne telex er en ansøgning om (ANTAL) enslydende licenser«.
OBS! Af hensyn til hurtig udbringning anbefales il-telegram Ansøgning skal være indleveret på en arbejdsdag senest kl. 13.00, for at  

 den pågældende dato kan betragtes som indleveringsdagen.
Ved ansøgning pr.  

 telex/telefax skal transmissionen være tilendebragt senest kl. 13.00.
 For Danmarks vedkommende betragtes 5. juni, 24. december og 31. december  

 ikke som arbejdsdage i denne forbindelse.
 Ansøgninger, der er afsendt pr. telegram, betragtes dog som rettidigt  

 modtaget, såfremt telegrammet er registreret ved indleveringstelegrafkontoret  

 senest kl. 13.00, og det er EF- direktoratet i hænde senest kl. 14.30.
 Ansøgninger, der modtages samme dag efter de angivne tidspunkter eller på  

 en ikke-arbejdsdag (uanset indleveringstidspunktet), betragtes som indleveret  

 den først følgende arbejdsdag.
For at telegrafiske ansøgninger, hvori der anmodes om forudfastsættelse af  

 restitutionen, kan betragtes som indleveret den følgende arbejdsdag, skal  

 ansøgningen tillige være forsynet med bemærkningen »Uden  

 forbehold«.
I modsat fald afvises ansøgningen.
 Ansøgningen skal være maskinskrevet og udfyldt på dansk.
 Ansøgninger, der er ukomplette, indeholder rettelser, modstridende  

 oplysninger eller betingelser, der ikke er hjemlet i EF's forordninger,  

 afvises.
 Afvisning vil ligeledes finde sted, dersom reglerne om garantistillelse  

 ikke er overholdt.
 forudfastsættelse i forbindelse med licitation i tredjelande m.v.
 Vedrørende ansøgning om forudfastsættelse af restitution i forbindelse med  

 licitation henvises til KAPITEL 3. Angående forudfastsættelse af monetære  

 udligningsbeløb henvises til afsnittet herom i dette kapitel.
 Tilbagekaldelse af ansøgning.
 Tilbagekaldelse af en ansøgning om licens eller forudfastsættelsesattest  

 kan ske pr. brev, telegram eller telex.
 Ansøgning kan ikke tilbagekaldes uden tab af garanti efter kl. 13.00 på  

 den dag, der regnes som indleveringsdagen.
 Hvis tilbagekaldelsen er sket pr. telegram, er denne dog gyldig, såfremt  

 telegrammet er registreret ved indleveringstelegrafkontoret senest kl. 13.00  

 og er EF-direktoratet i hænde senest kl. 14.30.
 Ansøgning om forudfastsættelse af monetære udligningsbeløb.
I forbindelse med forudfastsættelse af eksportrestitutionen eller  

 eksportafgiften, kan det monetære udligningsbeløb forudfastsættes.
I de  

 perioder, hvor der ikke er fastsat monetære udligningsbeløb for Danmark, kan  

 der dog anmodes om at få forudfastsat et O for produkter, for hvilke der er  

 fastsat monetære udligningsbeløb i mindst en af de andre medlemsstater.
 Ansøgning om forudfastsættelse af det monetære udligningsbeløb indgives  

 samtidig med og på samme ansøgning, som indeholder ansøgningen om  

 forudfastsættelse af restitutionen.
 Det forudfastsatte monetære udligningsbeløb anvendes i hele attestens  

 gyldighedsperiode.
 Opmærksomheden henledes iøvrigt på, at en attest, hvor også det monetære  

 udligningsbeløb er forudfastsat, kun kan benyttes ved eksport fra den  

 medlemsstat, der fremgår af rubrik 12 på den udstedte attest.
Vedr. forudfastsættelse af monetære udligningsbeløb i forbindelse med  

 restitutioner fastsat ved licitation Det monetære udligningsbeløb kan kun forudfastsættes, såfremt den  

 pågældende samtidig med indsendelsen af det relevante bud skriftligt erklærer  

 sig indforstået med at ville ansøge om forudfastsættelse af det monetære  

 udligningsbeløb, såfremt det afgivne restitutionsbud antages helt eller  

 delvis.
 Det monetære udligningsbeløb, der forudfastsættes, er det, der gælder på  

 den sidste dag for indgivelse af bud.
 I forbindelse med licitationer indenfor sukkersektoren anvendes  

 ovenstående bestemmelser ikke, idet tilslagsmodtageren her stilles frit med  

 hensyn til at ansøge om forudfastsættelse af det monetære udligningsbeløb,  

 indtil ansøgningen om forudfastsættelsesattesten indgives.
Suspension af forudfastsættelse af det monetære udligningsbeløb Såfremt forudfastsættelsen af det monetære udligningsbeløb er suspenderet  

 på ansøgningsdagen, afvises ansøgningen om forudfastsættelse af monetære  

 udligningsbeløb.
 Ansøgning om forudfastsættelse af restitutionen berøres ikke af denne  

 suspension.
 Efter ophævelse af suspensionen er der midlertidig mulighed for at ansøge  

 om forudfastsættelse af det monetære udligningsbeløb i en periode på syv dage  

 efter, at suspensionen er ophørt.
 Ansøgningen skal omfatte hele den resterende disponible mængde, som er  

 anført i attesten.
 Ansøgningen skal sammen med den oprindelige attest indsendes til den  

 myndighed, hvortil ansøgningen om den oprindelige attest blev indgivet.
 Den erstatningsattest, der udstedes, er herefter forudfastsat med det  

 monetære udligningsbeløb, der er gældende på dagen for indgivelsen af den nye  

 ansøgning om forudfastsættelse af det monetære udligningsbeløb, og  

 restitutionen er forudfastsat med den sats, der var gældende på tidspunktet  

 for indgivelsen af den oprindelige ansøgning.
 Det således forudfastsatte monetære udligningsbeløb anvendes i attestens  

 resterende gyldighedsperiode.
Opmærksomheden henledes på, at suspensionen af forudfastsættelse af  

 monetære udligningsbeløb almindeligvis ikke gælder, når restitutionen er  

 blevet fastsat ved en licitation.
Bestemmelserne i dette afsnit gælder altså  

 ikke i disse situationer.
Garantistillelse Ansøgning om licens skal være ledsaget af en garantistillelse på en af  

 følgende måder:
 Opmærksomheden henledes på, at en garanti - oversendt pr. telex eller  

 telefax - skal have samme ordlyd som et garantibrev.
 Endvidere skal bemærkes, at den udstedte licens først vil blive afsendt,  

 når EF-direktoratet har modtaget selve garantibrevet.
 Garantien tjener som sikkerhed for, at forpligtelsen til at eksportere  

 inden for licens gyldighedsperiode opfyldes.
Garantien kan stilles for en enkelt eksportforretning eller som en løbende  

 maksimalgaranti for den pågældende virksomhed.
Efter særlig aftale kan der  

 etableres en branchegaranti.
 Såfremt garantien indsendes separat, skal den stiles til EF- direktoratets  

 YM-kontor.
 Opmærksomheden henledes på, at garantier stillet i forbindelse med  

 EF's-landbrugsordninger, er stempelfri.
 Såfremt garanti ikke er stillet over for direktoratet inden for samme  

 tidsfrister, som gælder for ansøgning om licens, afvises ansøgningen.
 Garantiens størrelse afhænger af varearten og af det kvantum, der ønskes  

 eksporteret.
 Der kræves normalt garantistillelse for garantibeløb på over 5 ECU.
 Eventuelle afvigelser herfra fremgår af KAPITEL 5.
 Værdien af ECU fremgår af bilag I til KAPITEL 3.
 Der kræves ikke yderligere garantistillelse i forbindelse med  

 forudfastsættelse af monetære udligningsbeløb.
 Garantisatser fremgår af KAPITEL 5.
Udstedelse og gyldighed Til hver licens eller forudfastsættelsesattest er der knyttet en  

 gyldighedsperiode, d.v.s. en tidsfrist, inden for hvilken eksporten skal have  

 fundet sted.
Licenser og forudfastsættelsesattester udstedes almindeligvis den  

 førstfølgende arbejdsdag efter den dag, hvor ansøgningen bliver antaget af  

 EF-direktoratet.
Gyldighedsperioden regnes normalt fra den godkendte  

 ansøgningsdato.
For visse produkter er det imidlertid forordningsbestemt, at  

 licensen/attesten først må udstedes efter et nærmere fastsat antal  

 arbejdsdage.
Dette er gjort for at Kommissionen kan få lejlighed til at  

 vurdere udviklingen i markedssituationen og eventuel skride ind med egnede  

 foranstaltninger, som f.eks. at suspendere udstedelsen af licensen/attesten.  

 Gyldighedsperioden for disse licenser regnes i visse tilfælde først fra  

 datoen for den faktiske udstedelse.
Produkter, der er omfattet af disse  

 bestemmelser, er anført i KAPITEL 5.
 Opmærksomheden henledes på, at såfremt licensens sidste gyldighedsdag  

 falder på en helligdag, en søndag eller en lørdag, vil den kunne anvendes  

 indtil udgangen af den følgende arbejdsdags sidste time.
 Anvendes denne mulighed, anses en forudfastsættelsesattest for at være  

 anvendt den sidste dag i den oprindelige gyldighedsperiode for så vidt angår  

 forudfastsatte beløb.
Gyldighedsperioden for forudfastsættelsesattester med såvel restitution  

 som monetære udligningsbeløb følger de normale gyldighedsperioder for  

 forudfastsættelsesattester, jf.
KAPITEL 5.
 Særlige regler for så vidt angår MÆLK OG MEJERIPRODUKTER og VARER UDEN FOR  

 BILAG II (f.eks. varer under FTT-pos. 17.04, 18.06, 19.08 og 21.07) fremgår  

 af KAPITEL 5.
Deponeringsordning for forudfastsættelsesattester For at lette anvendelsen af forudfastsættelsesattester og mindske risikoen  

 for bortkomst, er der indført en ordning med deponering af  

 forudfastsættelsesattester.
 Ordningen gælder alene forudfastsættelsesattester, der omfatter produkter,  

 for hvilke der ikke kræves fremlagt licens ved udførselen.
 I Danmark opbevares deponerede forudfastsættelsesattester i EF-  

 direktoratet.
 Såfremt en attest ønskes deponeret, skal ansøgningen om  

 forudfastsættelsesattest indeholde oplysning herom i feltet  

 »Bemærkninger til EF-direktoratet«.
 Indeholder ansøgningen ved en forglemmelse ikke denne oplysning, kan den  

 udstedte - men endnu ikke benyttede forudfastsættelsesattest - undtagelsesvis  

 indsendes med anmodning om deponering.
En forudfastsættelsesattest, udstedt i en anden medlemsstat, kan indsendes  

 til EF-direktoratet med anmodning om deponering.
Udlevering af attesten kan  

 herefter først finde sted, når denne er fuldt udnyttet, eller  

 gyldighedsperioden er udløbet.
 Forudfastsættelsesattester, som er deponeret i EF-direktoratet, kan kun  

 anvendes i Danmark.
Hvis attesten er udstedt af EF-direktoratet fremsender direktoratet i  

 stedet for originalen en kopi (mrk. nr. 2 »Kopi til  

 EF-direktoratet«) sammen med et afskrivningsblad.
Hvis attesten ikke er  

 udstedt af EF- direktoratet fremsendes kun et afskrivningsblad.
Deponeringsordningen kan af EF-direktoratet annulleres eller midlertidig  

 bringes til ophør for en bestemt vare eller varegruppe, f.eks. i forbindelse  

 med indførelse af eksportafgifter.
De deponerede attester vil i så fald blive  

 udleveret til indehaveren.
For at afskrivning kan finde sted på den i EF-direktoratet deponerede  

 attest, skal eksportøren i udførselsangivelsens rubr. 53 angive nummeret på  

 den pågældende attest.
Efter nummeret skal desuden tilføjes »DEP.«.
 Opmærksomheden henledes på, at en deponeret forudfastsættelsesattest  

 udenlukkende kan anvendes, hvis attestens nummer er anført på  

 udførselsangivelsen på tidspunktet for varens toldbehandling.
 Afskrivning skal ikke fremvises for toldvæsenet i forbindelse med  

 eksporten, men alene benyttes af eksportøren til styring og angivelse af,  

 hvorledes attesten er blevet anvendt bl.a. med oplysninger om den udførte  

 mængde, udførselsangivelsens nummer og udførselsdatoen.
EF-direktoratet vil kunne give tilladelse til anvendelse af andre former  

 for afskrivningsblade, f.eks.
EDB-lister.
Eksportøren må på forlangende  

 indsende kopier af afskrivningsbladene til EF- direktoratet.
 Det er tilladt at benytte flere afskrivningsblade til hver  

 forudfastsættelsesattest, f.eks. som forsættelsesblade.
Efter fuld udnyttelse af attesten eller straks efter udløbet af  

 gyldighedsperioden skal det benyttede afskrivningsblad i underskrevet stand  

 indsendes til EF-direktoratet sammen med kopien af forudfastsættelsesattesten  

 og anmodningen om frigivelse af garanti.
Har der været benyttet flere  

 afskrivningsblade til en attest, skal disse indsendes i underskrevet stand,  

 efterhånden som de er opbrugt.
 Deponerede attester, der er udstedt af EF-direktoratet, kan borset fra  

 tilfælde, hvor ordningen annulleres eller midlertidigt ophæves, ikke  

 udleveres til eksportøren.
 For nærværende kan forudfastsættelsesattester deponeres for følgende  

 vareområder:
- Svinekød - Fjerkrækød - Æg - Mejeriprodukter med undtagelse af varer under pos. 04.02 A.II.b.1, 04.02  

 B.I.b.2.aa og 04.03 - Forarbejdet frugt og grønt - Olieholdige frø - Varer uden for traktatens bilag II (f.eks. varer under FTT-pos. 17.04,  

 18.06, 19.08 og 21.07) Opmærksomheden henledes på, at det vil blive opfattet som misbrug af  

 ordningen, dersom eksportøren ikke løbende udfylder afskrivningsbladet samt  

 påser, at de fraførte mængder på afskrivningsbladet ikke overstiger den  

 tilladte mængde på forudfastsættelsesattesten.
 En eksportør, der gentagne gange misbruger deponeringsordningen, f.eks.  

 ved ikke at indsende afskrivningsbladet og kopien af attesten straks efter  

 udløbet af gyldighedsperioden, kan udelukkes fra fremtidig deltagelse i  

 ordningen, ligesom misbrug af ordningen kan medføre bødeforlæg.
Anmodning om partiallicens Partiallicenser udstedes af direktoratet ved indsendelse af hovedlicensen  

 vedlagt en skriftlig anmodning, hvoraf det må fremgå, hvor mange  

 partiallicenser, der ønskes udstedt, og på hvilket kvantum den enkelte  

 partiallicens skal lyde.
Af anmodningen skal det fremgå, om den angivne  

 mængde er med eller uden tolerance.
 Partiallicenser kan kun udstedes indenfor rammerne af den  

 gyldighedsperiode, den mængde og den garanti, der en gang er fastsat i  

 hovedlicensen.
 Partiallicenser kan ikke yderligere opdeles.
 Forekommer der uoverensstemmelser mellem angivelserne i hoved og  

 partiallicens, tilbagesendes disse til direktoratet til rettelse.
 Anvendelse af partiallicenser kan f.eks. have betydning, såfremt der skal  

 foretages udførsler samme dag via forskellige udførselssteder.
Overdragelse De rettigheder, der følger af en licens (partiallicens) kan overdrages  

 indenfor licensens gyldighedsperiode.
Overdragelse gælder kun for de mængder,  

 der endnu ikke er afskrevet på licensen.
 Såfremt en virksomhed ønsker at foretage overdragelse af rettighederne  

 ifølge en licens, må licensen sammen med oplysning om navn og adresse på den,  

 til hvem overdragelsen sker, indsendes til direktoratet, idet overdragelsen  

 først får gyldighed, når direktoratet har noteret denne på licensen.
 Den indsendte licens vil efter ovennævnte notering blive tilbagesendt til  

 den oprindelige licensindehaver.
Overdragelse kan kun finde sted een gang.
De ovennævnte rettigheder kan  

 således ikke videreoverdrages og kan heller ikke tilbageføres til den  

 oprindelige licensindehaver.
De forpligtelser, der følger af en licens, kan ikke overdrages.
Den  

 oprindelige indehaver indestår således fortsat med sin garantistillelse for,  

 at forpligtelserne opfyldes.
 Overdrages licensen til en eksportør, der er bosat i et andet EF- land,  

 skal opfyldelse af eksportforpligtelsen dokumenteres overfor EF-direktoratet  

 ved fremlæggelse af bekræftet kopi eller fotokopi af kontroleksemplar T nr.  

 5. Licensindehaveren bør derfor inden overdragelsen henlede den udenlandske  

 eksportørs opmærksom på, at han ved alle udførsler, der foretages under  

 fremlæggelse af den i Danmark udstedte licens, skal benytte kontroleksemplar  

 T nr. 5, og at der i kontroleksemplarets rubr. 105 skal være anført det litra  

 og nr., som er anførti licensens rubr. 23, samt i ru br. 106 det litra og  

 nr., som i givet fald er anført i licensens rubr. 2.
 For så vidt angår VARER UDEN FOR TRAKTATENS BILAG II skal der i rubr. 106  

 desuden angives mængden af det/de forudfastsatte basisprodukter samt numrene  

 på de dertil hørende forudfastsættelsesattester.
vedr. deponerede attester Overdragelse af en deponeret attest kan finde sted enten ved at den nye  

 ihændehaver indtræder i deponeringsordningen eller ved udstedelse af  

 partialattest.
I sidstnævnte tilfælde skal attesten ikke nødvendigvis  

 anvendes i Danmark.
Den oprindelige indehaver skal i begge tilfælde til  

 EF-direktoratet indsende en anmodning om overdragelse, hvoraf det fremgår, om  

 den nye indehaver ønsker at deltage i deponeringsordningen.
Sammen med  

 anmodning skal medfølge kopien af forudfastsættelsesattesten og det udfyldte  

 afskrivningsblad.
 Efter noteringen vil den oprindelige indehaver få tilbagesendt kopien af  

 forudfastsættelsesattesten og afskrivningsbladet sammen med eventuelt  

 udstedte partiallicenser.
 Opmærksomheden henledes på, at den oprindelige indehaver hæfter for, at  

 den mængde, der ønskes overdraget, ligger inden for attestens endnu ikke  

 udnyttede mængde.
Anvendelse og returnering På grundlag af ansøgningen udfærdiges licensen i 2 eksemplarer.
Eksemplar  

 nr. 1 udleveres til ansøgeren, eksemplar nr. 2 opbevares i direktoratet.  

 Indehaveren skal i rubrik 29, del 1 på bagsiden af licensen anføre den  

 disponible mængde, d.v.s. udstedt mængde plus tolerance.
Tolerenceprocenten  

 fremgår af licensens rubrik 20.
 Før toldbehandlingen anføres den til udførsel angivne nettomængde i rubrik  

 29, del 2 og gentages med bogstaver i rubrik 30. Den herefter resterende  

 mængde anføres i næste blanke rubrik 29, del 1.
 I rubrik 31 anføres numrene på de udførselsangivelser, som er anvendt ved  

 den pågældende udførsel, datoen for afskrivningen samt en af følgende  

 betegnelser:
 »EKSPORT« ved udførsel til tredjelande.
 »INTERN« ved særlige leverancer inden for Fællesskabet, f.eks.  

 proviantleverancer (kan kun forekomme for forudfastsættelsesattester).
 »PREFIN« ved oplæggelse på toldoplag og ved tilførsel af visse  

 produkter til brug ved fremstilling under toldkontrol.
 Efter at toldvæsenet har attesteret licensen tilbageleveres denne til  

 indehaveren.
 Ved eksport af licenspligtige varer eller varer, for hvilke der anvendes  

 forudfastsættelsesattest, skal eksportøren, uanset om der er fastsat  

 restitution eller ej, af hensyn til frigivelse af garanti, altid fremlægge  

 dokumentation for, at varen har forladt Fællesskabets geografiske område  

 eller har nået sin bestemmelse inden for fællesskabet (skibsproviant, væbnede  

 styrker m.v.) inden 60 dage efter udførselstoldformaliteternes afslutning  

 (for proviantoplag dog inden 30 dage).
 Denne dokumentation består altid af en attesteret grøn udførselsangivelse.  

 Ved eksport til tredjeland via et andet medlemsland samt ved eksport direkte  

 fra Danmark ved anvendelse af en licens/forudfastsættelsesattest udstedt i et  

 andet medlemsland, skal der endvidere fremlægges kontroleksemplar T nr. 5.  

 Vedr. særlig opfyldning af kontroleksemplar T nr. 5 henvises til KAPITEL1.
 Eksport af licenspligtige varer til Portugal er i den første etape -  

 indtil 1. januar 1991 - undtaget fra 60 dages reglen, og der skal ikke  

 anvendes kontroleksemplar T nr. 5. Derimod skal der fremlægges dokumentation  

 for, at produkterne er overgået til frit forbrug i Portugal.
 Dokumentationen fremlægges i henhold til reglerne i afsnittet  

 »Dokumentationskrav« i KAPITEL 1.
Kontroleksemplar T nr. 5, der af hensyn til garantifrigivelse, skal  

 anvendes i en anden medlemsstat, vil af EF-direktoratet blive fremsendt  

 direkte til den udstedende myndighed.
Foruden de nævnte former for  

 dokumentation kræves der i visse tilfælde bevis for, at varen har nået en  

 bestemt destination (fremgår i givet fald af KAPITEL 5). Dette bevis føres  

 efter de regler, der er angivet i afsnittet »Dokumentation« i  

 KAPITEL 1.
 Efter fuld udnyttelse eller ved udløbet af gyldighedsperioden skal  

 licensen sammen med eventuelle partiallicenser indsendes til direktoratet.
 En licens skal iøvrigt altid på forlangende indsendes til EF-  

 direktoratet.
 Der må ikke af indehaveren foretages ændringer eller rettelser i licensen.
 Forlængelsesblade til brug for yderligere afskrivninger på licensen kan  

 rekvireres hos direktoratet.
 Opmærksomheden henledes på, at forudfastsættelsesattester udstedt i en  

 anden medlemsstat skal forevises i original (evt. fotokopi bekræftet af  

 toldvæsenet) for EF-direktoratet.
 Forlængelsesblade til brug for yderligere afskrivninger på licensen kan  

 rekvireres hos direktoratet.
 Opmærksomheden henledes på, at forudfastsættelsesattester udstedt i en  

 anden medlemsstat skal forevises i original (evt. fotokopi bekræftet af  

 toldvæsenet) for EF-direktoratet.
Frigivelse af garanti Efter fuld udnyttelse af licens/attesten eller straks efter udløbet af  

 gyldighedsperioden skal der sammen med en anmodning om frigivelse af garanti  

 indsendes følgende til EF-direktoratet:
- den af toldvæsenet afstemplede hovedlicens samt eventuelle  

 partiallicenser eller - afskrivningsbladet og kopien af forudfastsættelsesattesten, for attester  

 under deponeringsordningen.
 Frigivelse af garanti vil herefter finde sted snarest efter, at  

 direktoratet har modtaget og behandlet de til licensen hørende  

 udførselsangivelser og eventuelle kontroleksemplar T nr. 5 samt i givet fald  

 dokumentation for, at varen har nået en bestemt destination.
Størrelsen af det garantibeløb, der kan frigives, er proportionalt med den  

 mængde, der er eksporteret.
Dog kan ingen garanti frigives før mindst 7% for  

 korn og 5% for andre varer af licensens nettomængde er blevet eksporteret.
Hele garantien kan frigives, når den eksporterede mængde udgør mindst 93%  

 for korn og 95% for andre varer af licensen nettomængde, eller såfremt det  

 garantibeløb, som ville være fortabt, er mindre end eller lig med 5 ECU pr.  

 licens.
Såfremt den udnyttede mængde ikke giver mulighed for frigivelse af  

 hele garantibeløbet, og gyldighedsperioden endnu ikke er udløbet, vil  

 licensen kun blive returneret til fortsat benyttelse, såfremt eksportøren  

 anmoder herom.
Bortkomne eller ødelagte licenser/attester For licenser/attester, der bevisligt er blevet helt eller delvist ødelagt,  

 er der mulighed for at få udstedt en erstatningslicens/attest.
Nærmere  

 oplysning herom fås ved henvendelse til EF-direktoratet, Ydre Marked.
En bortkommen licens/attest kan ikke erstattes, men efter afmodning kan  

 direktoratet ved hjælp af de modtagne udførselsangivelser med evt. tilhørende  

 kontroleksemplar T nr. 5 rekonstruere de allerede foretagne afskrivninger og  

 således gøre frigivelse af garanti for disse forretninger mulig.
For den  

 resterende mængde fortabes garantien.
 En licens bør således kun videregives mod kvittering.
 For en bortkommen - endnu gyldig - forudfastsættelsesattest, hvor  

 restitutionssatsen er over 0, er der dog mulighed for at få udstedt en  

 erstatningsattest/partialattest efter indsendelse af en skriftlig ansøgning  

 fra indehaveren eller ihændehaveren til den myndighed, der udstedte den  

 oprindelige attest.
Denne mulighed er imidlertid ikke til stede, - såfremt udstedelse af attest er suspenderet for det pågældende produkt  

 på ansøgningstidspunktet for erstatningsattesten, - såfremt udstedelsen af attesten er sket inden for rammerne af et  

 mængdekontingent.
 I ansøgningen skal være oplyst den disponible mængde på den bortkomne  

 attest, hvilket svarer til den resterende mængde inclusive tolerancen.
 I forbindelse med ansøgningen om erstatningsattest/partialattest skal der  

 stilles en særlig garanti, der svarer til den forudfastsatte restitutionssats  

 (ved differentierede satser - den højeste) forhøjet med 20% multipliceret med  

 den disponible mængde.
 Forhøjelsen på 20% skal dog altid udgøre mindst 30 ECU pr. 1000 kg netto.
 Denne særlige garanti frigives tidligst 15 måneder efter udløbet af  

 attestens gyldighedsperiode under forudsætning af, at den samlede udførte  

 mængde ikke overstiger den disponible mængde på den oprindelige attest.  

 Såfremt denne disponible mængde overskrides, fortabes garanti for den  

 overskydende mængde.
 En bortkommen erstatningsattest kan ikke erstattes.
 Garantien for den bortkomne attest frigives derimod, når den oprindelige  

 mængde dokumenteres udført.
 Såfremt den bortkomne attest kommer til veje, må denne ikke længere  

 anvendes, men skal omgående tilbagesendes til den udstedende myndighed.
 Vedr. udfyldning af udførselsangivelsen og kontroleksemplar T nr. 5  

 henvises til KAPITEL 1.
Force majeure Hvis licensen ikke kan udnyttes inden for licensens gyldighedsperiode som  

 følge af et tilfælde af force majeure, kan licensens forpligtelse til at  

 udføre ophæves, og sikkerhedsstillelsen frigives, eller licensens  

 gyldighedsperiode forlænges efter særlig ansøgning.
Ansøgningen herom skal i  

 sidstnævnte tilfælde være EF-direktoratet i hænde senest 30 dage efter  

 udløbet af licensens gyldighedsperiode.
 Indrømmes der forlængelse af gyldighedsperioden på en  

 forudfastsættelsesattest, vil attesten efterfølgende ikke kunne overdrages.  

 Overdragelse vil dog kunne finde sted, såfremt der samtidig med ansøgningen  

 om forlængelse af gyldighedsperioden også anmodes om overdragelse, og særlige  

 grunde taler derfor.
 Et tilfælde af force majeure, som angår et bestemmelsesland, kan dog kun  

 anerkendes, såfremt EF-direktoratet er blevet meddelt bestemmelseslandet,  

 inden tilfældet af force majeure i det pågældende bestemmelsesland kunne  

 forudses.
 Denne meddelelse anses for opfyldt, hvis eksportøren i sin ansøgning om  

 licens angiver bestemmelseslandet, uanset om dette er obligatorisk eller ej.
Forældelsesfrist Såfremt en licens med tilhørende dokumentation (udførselsangivelser og  

 evt. kontroleksemplarer T nr. 5) ikke er EF-direktoratet i hænde senest 6  

 mdr. efter licensens sidste gyldighedsdag, inddrages garantien undtagen i  

 tilfælde af force majeure.
Modtages ovennævnte beviser efter den sjette  

 måned, men inden udgangen af den fireogtyvende måned efter licensens sidste  

 gyldighedsdag, tilbagebetales imidlertid 85% af den garanti, der svarer til  

 den på licensen udnyttede mængde.
Prøvelse af afgørelser Afgørelser, som er truffet af EF-direktoratet, kan indbringes for  

 landbrugsministeriet - for fiskerivarer dog for fiskeriministeriet.
UDFYLDNING AF ANSØGNING OM LICENS/FORUDFASTSÆTTELSESATTEST Ansøgeren skal udfylde rubrikkerne 4a, 6 til 16 samt rubrikken »Angiv  

 form for sikkerhedsstillelse«.
Ved udfyldning af blanketten benyttes skrivemaskine.
Blanketten skal  

 udfyldes på dansk, og der må ikke forekomme rettelser.
 Mangelfuld eller forkert udfyldning af en rubrik medfører, at ansøgningen  

 afvises.
 Mængderne angives metrisk vægt eller volumenenheder og efter følgende  

 forkortelser:
t for tons kg for kilo hl for hektoliter l for liter stk for stykantal Felterne i rubrik 13, 14 og 16 skal udfyldes med et »X« efter  

 det for tilfældet gældende.
Såfremt den i ansøgningen nævnte mængde ønskes opdelt på flere  

 licenser/attester/partiallicenser, må dette oplyses i rubrikken  

 »Bemærkninger til EF-direktoratet«.
Eksportører, der ansøger pr.  

 telex om et antal identiske licenser/attester, kan nøjes med een  

 telexansøgning.
 En sådan ansøgning skal indledes på følgende måde: »Denne telex er en  

 ansøgning om (ANTAL) enslydende licenser«.
 Særligt vedrørende udfyldning af rubrik:
 4a: Virk.nr. skal altid anføres med 9 cifre.
 7: Varebeskrivelsens nøjagtige ordlyd fremgår af KAPITEL 5.
8: Position i den fælles toldtarif (FTT), som anført i KAPITEL 5. Er der  

 foran FTT-positionen anført »ex«, skal dette angives.  

 Licens/attesten vil i dette tilfælde kun omfatte en del af varerne i den  

 tilhørende varebeskrivelse.
Begrænsningen vil fremgå af rubrik 7 eller rubrik  

 12.
 9: Skal ikke udfyldes af ansøgeren - varenumrene vil fremgå af den  

 udstedte licens.
 12: Såfremt der i forbindelse med forudfastsættelse af restitutionen også  

 ansøges om forudfastsættelse af det monetære udligningsbeløb, angives  

 følgende:
- »Forudfastsættelse af det monetære udligningsbeløb« - Navnet på det medlemsland i hvilket den udstedte  

 forudfastsættelsesattest skal benyttes.
BEMÆRK! Attesten kan kun benyttes i  

 det angivne medlemsland.
Rubrikken udfyldes iøvrigt i overensstemmelse med de  

 særlige regler, som gælder for den enkelte markedsordning, jf.
KAPITEL 5.
13: Destinationen er altid obligatorisk i forbindelse med licitationer  

 afholdt i tredjelande samt i forbindelse med EF- fødevarehjælp.
Såfremt der  

 iøvrigt er krav om obligatorisk destination, vil dette fremgå af KAPITEL 5.  

 Når angivelse af destinationen er obligatorisk, sættes »X« ud for  

 »Ja« og destinationen eller i givet fald gruppen af  

 destinationslande anføres.
Licensen /forudfastsættelsesattesten forpligter i  

 oven nævnte situation til eksport til den anførte bestemmelse.
Ved  

 pladsmangel er det tilladt ved hjælp af en henvisningsmarkering at anføre de  

 manglende angivelser i rubrik 12. Af hensyn til en senere opstået force  

 majeure situation vil det være hensigtsmæssigt altid at anføre  

 destinationslandet, også selvom destinationen ikke er obligatorisk.
Evt.  

 særlige destinationsregler for det enkelte produkt fremgår af KAPITEL 5.
 15: Beløbet skal anføres i kroner og øre Obs! Medfølger garantibeløbet i  

 check, skal checken lyde på det nøjagtige beløb, da et evt. overskydende  

 beløb normalt ikke vil blive returneret.
 Ved anmodning om deponering af forudfastsættelsesattester anføres ordet  

 »DEPONERING« i feltet »Bemærkninger til EF-direktoratet«.
 Obs! Deponering kan kun finde sted for varer, der ikke er licenspligtige.
 Ansøgningen skal være dateret, stemplet med virksomhedens navn og  

 underskrevet af en ansvarlig repræsentant for virksomheden.
