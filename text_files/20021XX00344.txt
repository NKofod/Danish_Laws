Skriftlig fremsættelse (27. marts 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om dagpenge ved sygdom eller fødsel (Ændring af  

 forsøgsbestemmelse  

 med henblik på forsøg med digital administration) (Lovforslag nr.
L 204).
 Forslaget indeholder følgende element:
 Udvidelse af  

 forsøgsbestemmelsen i § 41 a i sygedagpengeloven.
Forslaget tager afsæt i det igangværende projekt om  

 digitalisering af sygedagpengeområdet.
Formålet med forslaget er at åbne  

 mulighed for, at en kommune efter aftale kan gennemføre forsøg med  

 digitalisering af arbejdsgange, sagsinformationer og administration i sager  

 om  

 udbetaling af sygedagpenge.
 Lovforslaget har ikke i sig selv nogen økonomiske eller  

 administrative konsekvenser for det offentlige eller for erhvervslivet.
Forslaget har ingen miljø- eller ligestillingsmæssige  

 konsekvenser.
Forslaget indeholder ikke EU-retlige aspekter.
 Det foreslås, at loven træder i kraft dagen efter  

 bekendtgørelsen i Lovtidende.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til Tingets  

 velvillige behandling.
