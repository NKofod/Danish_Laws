Vejledning om efterlønsbevis DfA s bekendtgørelse nr. 1075 af  22. december 1998 indeholder  

 nærmere regler om efterlønsbeviset.
Til § 1 Formålet med efterlønsbeviset er at give et  

 medlem, der er berettiget til at gå på efterløn, mulighed  

 for at udskyde tilbagetrækningen fra arbejdsmarkedet med en sikkerhed  

 for, at retten til efterløn ikke fortabes, hvis pågældende  

 senere skulle blive syg eller frihedsberøvet.
Efterlønsbeviset  

 giver også medlemmet ret til at få udbetalt efterløn  

 på baggrund af beregningsgrundlaget eller satsen på tidspunktet  

 for udstedelsen af efterlønsbeviset, hvis medlemmet er berettiget til  

 mindstesatsen eller dimittendsatsen.
Et medlem, der har et efterlønsbevis, skal på  

 tidspunktet for overgang til efterløn kunne opfylde betingelserne for  

 at få efterløn, bortset fra rådighedskravet på grund  

 af sygdom eller frihedsberøvelse, jf. § 62, stk. 1, nr. 1 og  

 3, i loven.
Det betyder, at medlemmet også på tidspunktet for  

 overgang til efterløn skal opfylde kravet om bopæl i Danmark,  

 medlemskab af en a-kasse og i øvrigt have ret til dagpenge.
Fravigelsen af kravet om rådighed på grund af  

 sygdom eller frihedsberøvelse på tidspunktet for den faktiske  

 overgang til efterløn skal ses i sammenhæng med reglerne om at  

 stå til rådighed for arbejdsmarkedet for at have ret til dagpenge  

 i tilfælde af ledighed.
Der henvises derfor til de gældende  

 regler herom.
Hvis medlemmet af andre årsager ikke kan anses for at  

 stå til rådighed for arbejdsmarkedet efter lovens § 62 og  

 regler udstedt i medfør heraf, stilles medlemmet på  

 overgangstidspunktet ikke bedre med et efterlønsbevis.
Til §§ 2 og 3 Retten til efterlønsbevis A-kassen kan udstede et efterlønsbevis til alle 60  

 årige, som opfylder betingelserne for at få et bevis.
Et medlem, der har modtaget overgangsydelse eller dagpenge  

 efter lovens § 55, stk. 4, og som ved det fyldte 60. år ikke  

 umiddelbart overgår til efterløn, er ikke udelukket fra at  

 få et efterlønsbevis.
Medlemmet vil dog ikke senere uden  

 optjening af ny ret til dagpenge kunne overgå til efterløn.
Det er en betingelse for at a-kassen kan udstede  

 efterlønsbeviset, at den har modtaget medlemmets oplysninger på  

 tro og love på en blanket til ansøgning om  

 efterlønsbevis.
Beviset kan tidligst udstedes med virkning fra den  

 dato, hvor a-kassen har modtaget blanketten fra medlemmet  

 (bevistidspunktet).
 I bekendtgørelsens § 5, stk. 2, er det  

 dog fastsat, at a-kassen i en overgangsperiode kan udstede  

 efterlønsbevis med virkning helt tilbage fra den 1. januar 1999 eller  

 fra det tidligste tidspunkt herefter, hvor medlemmet opfylder betingelserne  

 for at få et bevis, og hvis medlemmets ansøgning er modtaget i  

 a-kassen senest den 30. juni 1999.
Generelle betingelser A-kassen skal sikre sig, at medlemmet på  

 bevistidspunktet opfylder alle betingelserne for at få  

 efterlønsbevis.
Der skal foreligge dokumentation for medlemmets  

 forsikringskategori, medlemsanciennitet, betaling af kontingent, bopæl  

 i Danmark samt opfyldelsen af beskæftigelseskravet efter lovens  

 § 53 eller dagpengeret efter lovens § 55. Endvidere skal a-kassen  

 sikre sig, at medlemmet efter en konkret vurdering kan anses for at stå  

 til rådighed for arbejdsmarkedet.
Der henvises til DfA s vejledning af 25. marts 1996 om  

 dokumentation for a-kassernes administration af bestemmelserne i  

 arbejdsløshedsforsikringsloven m.v., særligt pkt.
XIV,  

 Efterløn.
 Et medlem kan få et efterlønsbevis, selv om  

 medlemmet ikke på bevistidspunktet ville være berettiget til at  

 få udbetalt dagpenge på grund af arbejdsgiverens betaling af  

 dagpengegodtgørelse for 1. og 2. ledighedsdag, overførsel af  

 overskydende timer, de særlige regler om mindsteudbetaling, eller de  

 særlige regler om tidsmæssig begrænsning af retten til  

 supplerende dagpenge, jf. lovens § 60.
 Et medlem, som er pålagt en almindelig eller  

 effektiv karantæne, kan få et efterlønsbevis, men  

 karantænen vil fortsat medføre bortfald af efterløn i det  

 omfang, karantænen ikke er udstået eller bortfaldet på  

 overgangstidspunktet.
Et medlem, som på bevistidspunktet får  

 udbetalt løn, rådighedsløn m.v. for en periode, hvor der  

 ikke udføres arbejde, kan få et efterlønsbevis.
Det  

 gælder også, hvis medlemmet får udbetalt ydelser, der  

 træder i stedet for de nævnte udbetalinger.
 Et medlem, der på bevistidspunktet er i  

 beskæftigelse som lønmodtager eller udøver  

 selvstændig virksomhed som hovedbeskæftigelse, vil ikke  

 være udelukket fra at få et bevis, selv om medlemmet ikke kan  

 anses for efterlønsberettiget efter reglerne i lovens § 75 a og  

 § 75 c.
 Et medlem, der udøver bibeskæftigelse ved  

 selvstændig virksomhed er, uanset om pågældende efter de  

 gældende regler ikke kan modtage dagpenge under ledighed, ikke  

 udelukket fra at få et efterlønsbevis.
Et medlem, der modtager eller har ansøgt om social  

 pension, og som vil være dagpengeberettiget under ledighed, vil  

 ligeledes kunne opnå beviset.
Ved overgangen til efterløn skal  

 medlemmet dog fortsat være berettiget til efterløn i forhold til  

 reglerne om efterløn og social pension efter lovens § 75 b,  

 stk. 6. Det indebærer f.eks., at en førtidspension på  

 overgangstidspunktet skal være frakendt.
 Ved udstedelsen af et efterlønsbevis skal der ikke  

 ske indplacering af medlemmet.
Beregningsgrundlaget Opgørelsen af beregningsgrundlaget eller  

 fastsættelsen af en dagpengesats for medlemmet sker på baggrund  

 af de gældende regler for beregning af dagpenge for lønmodtagere  

 og selvstændige erhvervsdrivende, jf. lovens § 51, stk. 1, 2,  

 4 eller 5. Hvis opgørelsen sker efter lovens § 51, stk. 1,  

 anvendes Bilag 1. Hvis medlemmet har ret til at modtage dagpenge med  

 mindstesatsen for lønmodtagere eller selvstændige eller som  

 dimittend, anvendes Bilag 2. Det gælder også medlemmer, der  

 får udstedt et bevis efter at have modtaget overgangsydelse eller  

 dagpenge efter lovens § 55, stk. 4.
 Ved opgørelsen af beregningsgrundlaget skal  

 a-kassen opgøre medlemmets hidtidige, daglige arbejdsfortjeneste  

 på bevistidspunktet og skrive dette beløb i  

 efterlønsbeviset.
For et medlem, der tidligere har fået opgjort et  

 beregningsgrundlag, skal betingelserne for at få foretaget en ny  

 beregning være opfyldt på bevistidspunktet.
For et medlem, der  

 ikke opfylder betingelserne for at få foretaget en ny  

 dagpengeberegning, skal a-kassen anvende det senest forudgående  

 beregningsgrundlag med tillæg af alle senere satsreguleringer.
Hvis et medlem opfylder betingelserne herfor, kan  

 pågældende, i stedet for et egentligt beregningsgrundlag,  

 få mindst den særlige mindstesats for lønmodtagere eller  

 selvstændige efter lovens § 51, stk. 4 eller 5. A-kassen skal  

 i så fald i efterlønsbeviset (Bilag 2) oplyse størrelsen  

 af den aktuelle mindstesats på bevistidspunktet.
Tilsvarende gør  

 sig gældende for et medlem, der har ret til dagpenge for nyuddannede  

 efter lovens § 51, stk. 2. Et medlem, der på bevistidspunktet  

 har ret til at modtage efterløn med en sats som fuldtidsforsikret,  

 skal fortsat ved overgangen til efterløn kunne opfylde betingelserne  

 for at få efterløn som fuldtidsforsikret for at få denne  

 sats.
 I efterlønsbeviset til et medlem, der har modtaget  

 overgangsydelse eller dagpenge efter lovens § 55, stk. 4, skal  

 a-kassen angive 82 pct. satsen i beviset (Bilag 2).
I efterlønsbeviset skal a-kassen angive  

 efterlønsbeløbet på årsbasis.
Beløbet  

 på årsbasis svarer til:
 Dagpengesatsen x 5 x 52.
Årsbeløbet er hermed alene det anslåede  

 årlige beløb og er ikke udtryk for, at medlemmet altid har ret  

 til at modtage det fulde årlige beløb ved overgangen til  

 efterløn.
Medlemmet kan i mellemtiden have skiftet forsikringsstatus  

 eller skal i det år, hvor overgangen til efterløn finder sted,  

 skifte fra efterlønnens trin 1 til trin 2.
Det forhold, at medlemmet på bevistidspunktet har  

 fået opgjort et beregningsgrundlag, har ingen indflydelse på, om  

 medlemmet senere ved den faktiske overgang har ret til at få foretaget  

 en ny opgørelse af arbejdsfortjenesten, hvis betingelserne herfor i  

 øvrigt er opfyldt.
Der henvises til de gældende regler for  

 beregning af arbejdsfortjenesten for lønmodtagere og  

 selvstændige erhvervsdrivende.
Til § 5 Overgangsbestemmelsen i § 5, stk. 1, sikrer, at  

 alle, der er i efterlønsalderen, bliver informeret om retten til et  

 efterlønsbevis.
 For at sikre, at a-kasserne kan nå at udstede  

 efterlønsbevis til alle berettigede medlemmer, kan a-kasserne i en  

 overgangsperiode indtil den 30. juni 1999 udstede efterlønsbevis med  

 tilbagevirkende kraft fra den 1. januar 1999 eller det tidligste tidspunkt  

 herefter.
