Klage over manglende information om resultatet af en undersøgelse Nævnet fandt grundlag for at kritisere overlægen for hans information til patienten om resultaterne af de foretagne prøver.
 Nævnet oplyste, at det er nævnets opfattelse, at en læges pligt til at handle omsorgsfuldt og samvittighedsfuldt i medfør af lægelovens § 6 også omfatter efterfølgende information til patienten om resultater af foretagne prøver.
 Nævnet lagde ved afgørelsen af sagen vægt på, at i fald der mellem en patient og en læge aftales svar på undersøgelser på anden måde end patientens fremmøde hos lægen, er det lægens ansvar at drage omsorg for at aftalen overholdes, og at der, når undersøgelsessvaret foreligger, bliver givet besked til patienten.
