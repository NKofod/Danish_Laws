Fremsat den 23. januar 2001 af  

 Mogens Andreasen (UP) og Inge Refshauge (DMF) Forslag til folketingsbeslutning om ophævelse af 52-ugers-reglen for lediges ret til  

 supplerende dagpenge Folketinget pålægger regeringen i  

 folketingsåret 2000-01 at fremsætte forslag til lov om  

 ændring af lov om arbejdsløshedsforsikring m.v., der  

 indebærer at 50-60-årige ikke mister retten til supplerende  

 dagpenge efter 52 uger, hvis de arbejder i det private erhvervsliv.
Bemærkninger til forslaget Forslaget er en uændret  

 genfremsættelse af beslutningsforslag nr.
B 161 fra  

 folketingsåret 1999-2000, se Folketingstidende 1999-2000, tillæg  

 A, side 8024 og 8025.
 Det foreslås, at regeringen pålægges at  

 fremsætte forslag om at fjerne den nuværende tidsmæssige  

 begrænsning på 52 uger for supplerende dagpenge for personer i  

 aldersgruppen 50 til 60 år, der ansættes (i det private  

 erhvervsliv) med en arbejdstid på mellem 20 og 30 timer om ugen.
 Det er forslagsstillernes opfattelse, at mange  

 virksomheder vil være interesseret i at ansætte medarbejdere  

 inden for denne aldersgruppe, det grå guld, på nedsat tid.
 Det har længe været regeringens intention, jf.  

 for eksempel lov om en aktiv arbejdsmarkedspolitik og reglerne om  

 efterløn, at aldersgruppen 50-60-årige skal blive længere  

 på arbejdsmarkedet.
 Det er forslagsstillernes opfattelse, at aktivering via  

 arbejdsformidlingen ikke har medført, at disse årgange er kommet  

 tilbage på arbejdsmarkedet i ordinær beskæftigelse.
 Det er herudover forslagsstillernes opfattelse, at en  

 ændring af lov om arbejdsløshedsforsikring m.v., der  

 indebærer, at ledige på mellem 50 og 60 år kan  

 ansættes med et ugentligt timetal på mellem 20 og 30 timer med  

 supplerende dagpenge i ubegrænset tid, vil være en både  

 menneskelig og arbejdskraftbefordrende fordel og samtidig en besparelse  

 på de offentlige udgifter.
 Det fremgår af loven, at når et medlem af en  

 arbejdsløshedskasse, der arbejder i et ansættelsesforhold med et  

 opsigelsesvarsel, har fået udbetalt nedsatte dagpenge i sammenlagt 52  

 uger inden for 70 uger, mister dette medlem retten til nedsatte dagpenge,  

 indtil medlemmet har haft 26 ugers arbejde med mere end 30 timer i hver uge  

 inden for 12 måneder.
 Forslagsstillerne mener, at denne regel er til hinder for,  

 at de 50-60-årige ledige kan komme tilbage på arbejdsmarkedet.  

 Som ovenfor nævnt er det både menneskeligt og økonomisk en  

 samfundsmæssig fordel, at få ophævet denne regel, der  

 begrænser retten til supplerende dagpenge for denne aldersgruppe.
Skriftlig fremsættelse Mogens Andreasen (UP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse af  

 52-ugers-reglen for lediges ret til supplerende dagpenge.
(Beslutningsforslag nr.
B 100).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
