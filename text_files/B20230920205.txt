Straksregulering nr. 13 - 2023 Fastsættelse af en fangstrejseration for rokke ved udøvelse af fiskeri i Skagerrak og Kattegat i EU-zone I medfør af bekendtgørelse nr. 1586 af 22. december 2022 om regulering af fiskeriet § 17, jf. bilag 4, fastsættes:
1. Fangstrejseration for rokke ved udøvelse af fiskeri i Skagerrak og Kattegat i EU-zone Med virkning fra mandag 20. marts 2023, indføres der for alle fartøjer, der udøver fiskeri i Skagerrak og Kattegat i EU-zone en fangstrejseration for rokke, således at der må fiskes, medbringes og landes 80 kg. rokke pr. fangstrejse.
2. Ikrafttræden Meddelelsen træder i kraft den 17. marts 2023 og er gældende til og med 31. december 2023 med mindre andet meddeles.
