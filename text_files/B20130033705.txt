Bekendtgørelse om ændring af bekendtgørelse om god landbrugs- og miljømæssig stand (GLM) (Landskabselement) § 1 I bekendtgørelse nr. 50 af 23. januar 2013 om god landbrugs- og miljømæssig stand (GLM) foretages følgende ændringer:
 1. § 7 affattes således:
»§ 7. Et fredet fortidsminde, inkl. den dyrkningsfrie 2 m bræmme, jf.
Lovbekendtgørelse nr. 1505 af 14. december 2006 med senere ændringer (Museumsloven), samt eventuel randbeplantning udgør et GLM-fortidsminde, såfremt hele GLM-fortidsmindet er beliggende inden for en markblok og maksimalt omfatter 2000 m2. GLM-fortidsmindet er omfattet af normen vedrørende bevarelse af landskabstræk og må ikke ødelægges eller reduceres i omfang.
GLM-fortidsmindet fremgår af NaturErhvervstyrelsens tema over GLM-fortidsminder pr. 1. februar 2013 i Internet Markkort 2.0.« 2. Bilag 1, punkt 4.13, affattes således:
 »4.13 GLM-fortidsminder (landskabselement) må ikke ødelægges eller reduceres i omfang.
Denne bekendtgørelse, som ændret ved bekendtgørelse nr. 337 af 25. marts 2013, § 7.« § 2 Bekendtgørelsen træder i kraft den 1. april 2013.
