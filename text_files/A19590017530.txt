 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 Bestemmelser om kvægtuberkulose og smitsom  

 kalvekastning.
 § 1.  Kvægtuberkulose og smitsom kalvekastning  

 henregnes til de i § 2 I lov nr. 156 af 14. april 1920 om smitsomme sygdomme  

 hos husdyrene omhandlede sygdomme (ondartede smitsomme sygdomme) og er  

 undergivet de i nævnte lov med tillægslove samt i denne lov indeholdte  

 bestemmelser.
 § 2.  Landbrugsministeren fastsætter bestemmelser om,  

 hvornår husdyr skal anses for at være smittet med kvægtuberkulose eller  

 smitsom kalvekastning eller mistænkt herfor, samt hvilke foranstaltninger der  

 skal træffes til imødegåelse af risiko for smittespredning, indtil mistanke  

 om sygdommens tilstedeværelse er endeligt bekræftet eller afkræftet.
 Stk. 2.  Det påhviler enhver kreaturejer eller den, der  

 på hans vegne fører tilsyn med dyrene, straks at anmelde til en dyrlæge,  

 såfremt noget dyr vækker mistanke om at være angrebet af kvægtuberkulose  

 eller smitsom kalvekastning.
§ 3.  Til konstatering af muligt forekommende udbrud  

 af kvægtuberkulose eller smitsom kalvekastning skal der foretages  

 kontrolundersøgelser (tuberkulinprøver og undersøgelser af blod, mælk og sæd  

 m. v.) i landets kvægbesætninger.
De enkelte mejeriers ledelse skal deltage i  

 tilrettelæggelsen af tuberkulinprøverne og udtage og indsende mælkeprøverne.  

 Ledelsen af de enkelte tyrestationer skal indsende blod- og sædprøverne.  

 Landbrugsministeren bestemmer, i hvilket omfang og med hvilke mellemrum  

 sådanne kontrolundersøgelser skal foretages.
 Stk. 2.  I besætninger, der er smittet eller må antages  

 at have været udsat for smitte, skal der på det offentliges regning foretages  

 diagnostiske undersøgelser til konstatering af sygdommens forekomst og  

 udbredelse.
Stk. 3.  Vedkommende kreaturejer (bruger) skal  

 vederlagsfrit stille den fornødne medhjælp til rådighed for dyrlægen ved de  

 påbudte prøver i besætningen.
Såfremt dyrene er på græs, skal han  

 vederlagsfrit samle dem på en sådan måde, at prøverne kan gennemføres.  

 Opfylder han ikke disse forpligtelser, kan veterinærdirektoratet antage den  

 fornødne medhjælp på hans regning.
Stk. 4.  En kreaturejer eller den, der på hans vegne  

 fører tilsyn med dyrene, skal give såvel kredsdyrlægen som anden fra  

 veterinærdirektoratet udsendt dyrlæge oplysning om, hvor samtlige de ham  

 tilhørende kreaturer er eller har været anbragt, til hvem og når der måtte  

 være udleveret kreaturer, fra hvem og når der måtte være modtaget kreaturer,  

 og med hvilke besætninger noget dyr på græs eller andetsteds har haft  

 samkvem.
Ligeledes skal han give dyrlægen oplysning om sådanne forhold  

 vedrørende bedækning, kælvning og kastning i besætningen, som kan have  

 betydning for bedømmelse af smittes forekomst og udbredelse.
 § 4.  Køer og kvier, der har kastet inden for de  

 sidste 14 dage, må ikke fjernes fra ejendommen undtagen direkte til  

 slagtning.
§ 5.  Landbrugsministeren fastsætter, hvorledes og i  

 hvilket omfang indberetning skal ske til veterinærdirektoratet om foretagne  

 undersøgelser til konstatering af smittes forekomst og udbredelse.  

 Veterinærdirektoratet fastsætter, hvilke diagnostiske metoder der skal  

 anvendes ved sådanne undersøgelser, og afgør, hvorledes undersøgelsernes  

 udfald skal bedømmes.
Veterinærdirektoratet kan påbyde slagtning og obduktion  

 af enkelte dyr med henblik på bekræftelse eller afkræftelse af diagnosen  

 kvægtuberkulose.
 Stk. 2.  Ministeren fastsætter regler for udstedelse af  

 attester om kreaturers og besætningers sundhedstilstand, for så vidt angår  

 kvægtuberkulose og smitsom kalvekastning.
 § 6.  Landbrugsministeren kan forbyde, at der  

 andetstedsfra indbringes kreaturer i en af kvægtuberkulose eller smitsom  

 kalvekastning angrebet besætning, når det efter veterinærdirektoratets skøn  

 må befrygtes, at sådan indbringning vil rumme risiko for en genopblussen af  

 sygdommen i besætningen.
 Stk. 2.  Når en besætning er blevet udsat på grund af  

 kvægtuberkulose eller smitsom kalvekastning, må der i et af ministeren  

 fastsat tidsrum ikke indsættes kvæg eller svin på den pågældende ejendom,  

 herunder dennes egne eller lejede græsarealer.
§ 7.  Beskyttelsespodning (vaccination) mod  

 tuberkulose og smitsom kalvekastning må ikke bringes til anvendelse over for  

 husdyr, medmindre landbrugsministeren giver tilladelse dertil.
Indførsel her  

 til landet af podestoffer mod tuberkulose og smitsom kalvekastning er kun  

 tilladt statens seruminstitut og statens veterinære serumlaboratorium.
 Stk. 2.  Det er forbudt at anvende tuberkulin med det  

 formål at bringe et dyrs reaktionsevne over for dette stof til ophør.
§ 8.  Landbrugsministeren kan påbyde, at mælk (fløde)  

 fra besætninger, der er angrebet af kvægtuberkulose eller mistænkt herfor,  

 eller som er angrebet af smitsom kalvekastning, tilbageholdes på  

 produktionsstedet.
For den tilbageholdte mælk ydes der af statskassen ejeren  

 en erstatning, hvis størrelse fastsættes af ministeren.
Erstatning ydes dog  

 ikke, såfremt ejeren ved at undlade at iagttage de til sygdommens bekæmpelse  

 påbudte foranstaltninger selv er skyld i tilbageholdelsen.
Stk. 2.  Mælk af køer, der er angrebet af  

 kvægtuberkulose, eller som ud fra resultatet af en klinisk undersøgelse må  

 betragtes som mistænkt herfor, må ikke bruges til menneskeføde eller til  

 tilvirkning af levnedsmidler, men kan i kogt tilstand bruges til kreaturfoder  

 på den pågældende ejendom.
Mælk af køer med bør- eller yvertuberkulose må dog  

 ikke anvendes som nævnt, men skal uskadeliggøres og nedgraves.
 § 9.  Ethvert mejeri skal underkaste al fløde og mælk,  

 hvoraf der tilvirkes smør, og al skummetmælk, der ikke benyttes til  

 tilvirkning af ost, en sådan opvarmning, at fløden og mælken hverken straks  

 efter opvarmningen eller senere giver reaktion med parafenylendiamin og  

 brintoverilte (Storchs prøve) eller ved anden af landbrugsministeren  

 foreskrevet prøve.
 Stk. 2.  Fra ethvert mejeri er det forbudt at udlevere  

 sådanne produkter som returmælk fra bysalg, blandinger af mælk og valle,  

 affaldsmælk, levnemælk, mælkerester, spildemælk, skyllemælk o. lign.,  

 medmindre de nævnte produkter har været opvarmet som i stk. 1 angivet.
Stk. 3.  I tilfælde, hvor en hændelig begivenhed har  

 hindret opvarmning på sædvanlig måde, skal mejeriet så vidt muligt underkaste  

 de i stk. 1 og 2 nævnte produkter opvarmning på anden måde.
Kan dette ikke  

 lade sig gøre, skal mejeriet samtidig med udleveringen underrette aftagerne  

 om den mangelfulde opvarmning.
Stk. 4.  Ministeren fastsætter regler for kontrol med  

 gennemførelsen af foranstående bestemmelser.
De med kontrollen forbundne  

 udgifter afholdes af statskassen.
§ 10.  Enhver kreaturejer (bruger) kan mod selv at  

 afholde de dermed eventuelt forbundne udgifter forlange, at en medhjælper,  

 der er antaget til at røgte eller malke kvæg, lader sig lægeundersøge for  

 smittefarlig tuberkulose.
Såfremt medhjælperen ikke lader sig lægeundersøge  

 inden for en rimelig af kreaturejeren fastsat frist, kan kreaturejeren uden  

 opsigelse ophæve tjenesteforholdet.
Enhver kreaturejer (bruger), hvis  

 besætning står under offentligt tilsyn på grund af kvægtuberkulose, skal,  

 forinden han antager en medhjælper til at røgte eller malke kvæget, give  

 denne oplysning herom.
I modsat fald kan medhjælperen ophæve  

 tjenesteforholdet, medmindre han ved dettes indgåelse var bekendt med, at  

 besætningen var undergivet det nævnte tilsyn.
 § 11.  De landbrugsministeren i medfør af denne lovs  

 kapitel I givne beføjelser skal, hvor ikke andet er foreskrevet, udøves efter  

 forhandling med det af De danske Mejeriforeningers Fællesorganisation  

 nedsatte landsudvalg til bekæmpelse af smitsomme husdyrsygdomme.
 § 12.  Såfremt der ved foranstaltning af De danske  

 Mejeriforeningers Fællesorganisation føres et register over kvægbesætninger,  

 der er fri for kvægtuberkulose og smitsom kalvekastning, kan  

 landbrugsministeren pålægge mejerier og kreaturejere at give de for  

 registrets førelse nødvendige oplysninger.
§ 13.  Udgifterne ved de i medfør af denne lov  

 iværksatte foranstaltninger er, hvor andet ikke udtrykkeligt er angivet i  

 denne eller andre love om bekæmpelse af smitsomme sygdomme hos husdyrene, det  

 offentlige uvedkommende.
Dog er følgende laboratorieundersøgelser gratis:
a. bakteriologisk og serologisk undersøgelse af materiale fra  

 kastningstilfælde og b. bakteriologisk undersøgelse af materiale indsendt i anledning af  

 mistanke om kvægtuberkulose.
 Stk. 2.  Landbrugsministeren kan på nærmere betingelser  

 vederlagsfrit stille tuberkulin til rådighed til foretagelse af  

 tuberkulinprøver i medfør af denne lov.
 Stk. 3.  Til forsøg vedrørende fjerkrætuberkulosens  

 smitteveje og bekæmpelse bevilges på de årlige finanslove indtil 50000 kr.  

 årligt.
 Stk. 4.  Af overskuddet i den i § 2, stk. 1, i lov nr.  

 74 af 28. marts 1956 om foranstaltninger til støtte for bekæmpelse af  

 kvægtuberkulose og smitsom kalvekastning m. v. nævnte fond overføres ved  

 nævnte lovs udløb 1 million kroner til en fond, hvoraf landbrugsministeren  

 indtil 1. september 1959 udreder tilskud som anført i nævnte lov og i medfør  

 heraf fastsatte bestemmelser og fra 1. september 1959 indtil 31. marts 1964,  

 eller så langt fondens midler rækker, afholder udgifterne ved nedslagning af  

 husdyr angrebet af kvægtuberkulose eller smitsom kalvekastning.
 Stk. 5.  Såfremt der den 31. marts 1964 måtte være et  

 restbeløb i sidstnævnte fond, skal dette efter forhandling med De samvirkende  

 danske Landboforeninger og De samvirkende danske Husmandsforeninger anvendes  

 til foranstaltninger til kvægbrugets fremme.
 § 14.  Med hensyn til besætninger, der ved denne lovs  

 stadfæstelse ikke er optaget i de i § 12 i lov nr. 346 af 29. juli 1942 om  

 bekæmpelse af tuberkulose hos kvæg, svin og fjerkræ og § 16 i lov nr. 221 af  

 24. maj 1948 om bekæmpelse af smitsom kalvekastning (brucellose hos kvæg)  

 omhandlede registre, kan landbrugsministeren inden 1. september 1959 på det  

 offentliges regning træffe fornødne foranstaltninger til konstatering af, om  

 disse besætninger er angrebet af kvægtuberkulose eller smitsom kalvekastning.
 Stk. 2.  Veterinærdirektoratet foranlediger de i stk. 1  

 nævnte besætninger optaget i de nævnte registre i det omfang, det skønnes  

 forsvarligt.
 § 15.  Overtrædelse af bestemmelserne i § 2, stk. 2, §  

 3, stk. 3 og 4, §§ 4, 7 og 8, stk.2, og § 9, stk. 1-3, straffes med bøde.
 Stk. 2.  På samme måde straffes den, der undlader at  

 efterkomme påbud eller forbud, der udstedes i henhold til lovens kapitel I  

 eller de i medfør heraf fastsatte forskrifter.
 Stk. 3.  I forskrifter, der udfærdiges i medfør af  

 lovens kapitel I, kan fastsættes straf af bøde for overtrædelse af  

 bestemmelser i forskrifterne.
 Stk. 4.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
Stk. 5.  Bøder for overtrædelse af § 9, stk. 1-3, eller  

 de i medfør af § 9, stk. 4, fastsatte bestemmelser kan pålægges af  

 landbrugsministeren.
Ministerens afgørelse kan indbringes for retten.  

 Begæring herom skal fremsættes over for landbrugsministeriet inden 14 dage  

 efter, at afgørelsen, der skal indeholde oplysning om adgangen til  

 domstolsprøvelse og fristen herfor, er meddelt.
Landbrugsministeriet  

 foranlediger sagen indbragt for retten.
 Stk. 6.  Bøder for overtrædelse af § 9, stk. 1-3, eller  

 de i medfør af § 9, stk. 4, fastsatte bestemmelser anvendes til nedbringelse  

 af mejeriernes udgifter ved statens smørbedømmelser.
 Andre bestemmelser.
 § 16.  Landbrugsministeren kan påbyde, at tilførsel af  

 kvæg til markeder, samlestalde, auktioner og bortsalg, handelsstalde m. v.  

 for levekvæg samt til afkomsprøvestationer, dyrskuer og fælles græsgange  

 betinges af særlige af en dyrlæge udstedte bevisligheder om såvel dyrets som  

 oprindelsesbesætningens sundhedstilstand, og kan træffe de nødvendige  

 foranstaltninger til forebyggelse af risiko for smittespredning i tilfælde,  

 hvor der blandt sammenbragte kreaturer forekommer sygdomstilfælde, der må  

 mistænkes for at være af smitsom natur.
 Stk. 2.  Ministeren kan påbyde, at fælles græsgange  

 anmeldes for og godkendes af den pågældende politimester, forinden der  

 anbringes dyr på græsgangen, at der etableres et dyrlægetilsyn ved tilførsel  

 til, ophold på og bortførsel fra sådanne græsgange, samt at der foretages  

 diagnostiske undersøgelser.
 Stk. 3.  Ministeren fastsætter regler for renholdelse af  

 vogne, der benyttes til transport af husdyr, for rensning og desinfektion af  

 vogne, der har været benyttet til transport af husdyr, der er eller må  

 befrygtes at være smittet med nogen smitsom sygdom, og for kontrol med  

 tilførsel af dyr til slagterier, slagtehuse og destruktionsanstalter fra  

 besætninger, der er eller må befrygtes at være smittet med nogen sygdom, og  

 kan pålægge slagterier, slagtehuse og destruktionsanstalter at træffe de  

 nødvendige rensnings- og desinfektionsforanstaltninger.
 Stk. 4.  I forskrifter, der udfærdiges i medfør af stk.  

 1-3, kan der fastsættes straf af bøde for overtrædelse af bestemmelser i  

 forskrifterne. § 15, stk. 4, finder tilsvarende anvendelse.
 § 17.  Landbrugsministeren ansætter et antal  

 kredsdyrlæger til medhjælp for veterinærdirektoratet ved gennemførelsen af  

 den veterinære lovgivnings bestemmelser.
 Stk. 2.  På de årlige finanslove bevilges de fornødne  

 midler til honorar-, rejse- og kontorholdsudgifter for de i stk. 1 omhandlede  

 kredsdyrlæger.
§ 18.  I § 8, stk. 7, i lov nr. 156 af 14. april 1920  

 om smitsomme sygdomme hos husdyrene tilføjes som nyt punktum: ,,I tilfælde af  

 fejlagtig nedslagning udbetales erstatningen med tillæg af 10 pct.' § 19.  Denne lov, der ikke gælder for Færøerne og  

 Grønland, træder i kraft den 1. september 1959 med undtagelse af § 13, stk.  

 4, og § 14, der træder i kraft straks.
 Stk. 2.  Fra 1. april 1959 ophæves § 8, stk. 10, sidste  

 punktum, og § 21 i lov nr. 156 af 14. april 1920 om smitsomme sygdomme hos  

 husdyrene.
 Stk. 3.  Fra 1. september 1959 ophæves lov nr. 346 af  

 29. juli 1942 om bekæmpelse af tuberkulose hos kvæg, svin og fjerkræ, lov nr.  

 47 af 18. marts 1953 om tillæg til nævnte lov, lov nr. 221 af 24. maj 1948 om  

 bekæmpelse af smitsom kalvekastning (brucellose hos kvæg) og lov nr. 187 af  

 28. maj 1952 om tillæg til nævnte lov.
 Givet på Christiansborg slot, den 5.  

 juni 1959.
 Under Vor Kongelige Hånd og Segl.
 FREDERIK R.
 /Karl Skytte.
