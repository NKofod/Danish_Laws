(CFC-afgift) Til virksomheder, der fremstiller eller indfører CFC og haloner, samt  

 virksomheder, der indfører og/eller udfører visse varer, der indeholder disse  

 stoffer Lov om afgift af visse chlorfluorcarboner og haloner (CFC-afgift) Loven om afgift af visse chlorfluorcarboner og haloner (CFC-afgift) trådte  

 i kraft den 1 januar 1989.
 Ved bekendtgørelse af 20 november 1989 har miljøministeren med virkning  

 fra 1 december 1989 ændret reglerne for beregning af den afgiftspligtige vægt  

 for produkter, som indeholder chlorfluorcarboner og haloner, som ind- eller  

 udføres.
 Med virkning fra samme dato har miljøministeren endvidere fritaget  

 varegruppen »konstruktionsskum« for afgift.
 Denne meddelelse indeholder de regler, der er gældende fra 1 december  

 1989. Meddelelsen erstatter meddelelse af juni 1989, F 4704/89.
CFC og haloner Afgiftspligten omfatter visse kemiske stoffer, når disse anvendes til  

 fremstilling af nærmere specificerede varegrupper, dvs at stofferne er  

 afgiftspligtige, når de udleveres eller udtages til brug for fremstilling af  

 sådanne varer.
 Virksomheder, som fremstiller eller indfører afgiftspligtige kemiske  

 stoffer fra udlandet, skal registreres hos toldvæsenet.
 Ved indførsel fra udlandet af de nævnte varegrupper, som indeholder  

 afgiftspligtige kemiske stoffer, skal der betales en dækningsafgift ved  

 fortoldningen.
 Ved udførsel til udlandet af varer med indhold af afgittspligtige kemiske  

 stoffer, hvoraf der tidligere er betalt afgift, kan afgiften tilbagebetales.
Yderligere oplysninger De er velkommen til at henvende Dem til Deres distriktstoldkammer, hvis De  

 har brug for yderligere oplysninger.
Afgiftspligtens omfang Afgiftspligten omfatter følgende kemiske stoffer:
 Afgiften skal også betales af disse stoffer, når de findes i blandinger  

 med andre stoffer.
De kemiske stoffer er afgiftspligtige, når de anvendes til fremstilling  

 eller vedligeholdelse mv af følgende varer: 1) Fjernvarmerør 2) Køleskabe 3)  

 Frysere 4) Køle- og frysediske og køle- og frysereoler 5) Køle- og fryseanlæg  

 til industriel brug 6) Køle- og fryseanlæg til transportmidler 7) Paneler til  

 køle- og fryserum 8) Isolerede porte og døre 9) Ekstruderet polystyren til  

 isolering Miljøministeren kan fritage de nævnte varegrupper eller dele heraf for  

 afgift, såfremt ganske særlige omstændigheder taler herfor.
Afgiftens størrelse Afgiften udgør 30 kr pr kg af stoffernes nettovægt.
Registrering Virksomheder, som erhvervsmæssigt fremstiller eller indfører  

 afgiftspligtige kemiske stoffer, skal registreres hos toldvæsenet.
Ved anmeldelse af en virksomhed til registrering bruges en blanket (P  

 190), som udleveres af distriktstoldkamret.
Når toldkamret har modtaget  

 virksomhedens registreringsanmeldelse, udsendes et bevis for registreringen.
 Registrerede virksomheder er herefter berettiget til at indføre eller fra  

 en anden registreret virksomhed at modtage afgiftspligtige stoffer i  

 ubeskattet stand.
Opgørelse af den afgiftspligtige mængde Afgiftspligtig udlevering Virksomhederne skal opgøre den afgiftspligtige mængde for hver  

 afgiftsperiode (kvartalet).
Opgørelsen foretages på grundlag af udleveringen af afgiftspligtige  

 kemiske stoffer i perioden.
Kemiske stoffer, der er udleveret ubeskattet, jf  

 nedenfor, skal ikke medregnes.
 Registrerede virksomheder, der selv fremstiller varer, hvortil der  

 anvendes afgiftspligtige kemiske stoffer, skal opgøre den afgiftspligtige  

 mængde på grundlag af den udtagne mængde kemiske stoffer i perioden.
 Opgørelsen foretages i virksomhedens almindelige forretningsregnskab, jf  

 afsnittet Regnskab.
Ved opgørelsen medregnes enhver udlevering af de afgiftspligtige kemiske  

 stoffer i periodens løb, uanset om udleveringen sker for virksomhedens egen  

 regning eller for anden regning, og uanset om varerne er endelig solgt eller  

 leveret i konsignation eller på anden måde.
Kemiske stoffer, der udleveres  

 uden vederlag eller forbruges i virksomheden, skal ligeledes medregnes.
Afgiftsfri udlevering De registrerede virksomheder kan udlevere afgiftspligtige kemiske stoffer  

 ubeskattet i følgende omfang:
1. Til anden registreret virksomhed Afgiftspligtige kemiske stoffer kan overføres ubeskattet til en anden  

 registreret virksomhed.
 Leverandøren skal sikre sig, at modtageren er registreret efter loven.  

 Hvis modtageren ikke kan dokumentere registreringen ved at fremlægge  

 registreringsbevis (P 191), kan leverandøren få oplysning om registreringen  

 ved at henvende sig til distriktstoldkameret.
 Leverandøren skal udstede faktura, som bl a skal indeholde oplysning om,  

 at varerne er leveret ubeskattet.
2. Til afgiftsfrit formål De kemiske stoffer kan leveres ubeskattet til virksomheder, der skal bruge  

 stofferne til formål, der ikke medfører afgiftspligt, fx fremstilling af  

 formstøbt blødt skum eller konstruktionsskum, rensning af tøj og elektroniske  

 komponenter.
Leverandøren skal i forbindelse med leveringen (ved  

 ordremodtagelsen) kræve, at køberen giver oplysning om stoffernes anvendelse.
 Leverandøren skal udstede en faktura, som bl a skal forsynes med tydelig  

 angivelse af, at stofferne er leveret uden CFC-afgift, fordi de efter det  

 oplyste skal anvendes til formål, der ikke medfører afgiftspligt.
 Registrerede virksomheder kan til egen produktion ligeledes udtage stoffer  

 til afgiftsfri formål.
3. Udførsel af stoffer De kemiske stoffer kan udføres ubeskattet til udlandet, når der kan  

 fremlægges dokumentation for udførslen.
 Som dokumentation for udførslen skal virksomheden kunne fremlægge:
- fakturakopi over de udførte kemiske stoffer og - skriftlig ordre, korrespondance med køberen, bankafregning eller  

 tilsvarende samt - udførselsangivelsen (eksemplar 3 attesteret af den  

 udførselskontrollerende myndighed).
3a.
Udførsel af virksomhedens egne varer med indhold af afgiftspligtige  

 kemiske stoffer Registrerede virksomheder kan ved opgørelsen af den afgiftspligtige mængde  

 kemiske stoffer fradrage den mængde kemiske stoffer, som er indeholdt i de  

 varer, som virksomheden i perioden har udført til udlandet.
 Virksomheden skal kunne dokumentere de udførte varers indhold af  

 afgiftspligtige kemiske stoffer.
 Dokumentationen for udførslen er som under pkt 3.
4. Returvarer Registrerede virksomheder kan få afgiftsgodtgørelse for beskattede kemiske  

 stoffer, der ubrugt modtages retur, på betingelse af, at virksomheden godtgør  

 kunden de kemiske stoffers fulde pris, incl afgift.
Godtgørelsen gives ved  

 fradrag i den afgiftspligtige mængde.
Virksomheden skal dokumentere  

 størrelsen af det godtgjorte beløb ved en kreditnota.
Angivelse og betaling af afgift Registrerede virksomheder skal efter udløbet af hvert kvartal og senest  

 den 15 i den følgende måned til toldvæsenet angive mængden af stoffer (i hele  

 antal kg), hvoraf virksomheden skal betale afgift.
 Angivelsen skal afgives på en særlig blanket, som toldvæsenet fremsender.
 Virksomheden indsender angivelsen til toldvæsenet, hvorefter toldvæsenet  

 fremsender et giroindbetalingskort til brug for afgiftens indbetaling, som  

 skal ske inden udgangen af måneden efter kvartalets udløb.
For sen betaling Hvis afgiften ikke betales i rette tid, skal der betales 1,3% i månedlig  

 rente for hver påbegyndt måned fra sidste rettidige betalingsdag, dog mindst  

 10 kr.
Restancer Manglende indbetaling vil med renter blive inddrevet ved udlæg.
Hæftelse for afgift For betaling af afgift efter loven hæfter den, der som ejer, forpagter  

 eller lignende driver virksomheden for egen regning.
Gebyr Toldvæsenet opkræver et gebyr for erindringsskrivelser vedrørende betaling  

 af afgiften.
Forkortet afgiftsperiode Såfremt en virksomhed gentagne gange har overskredet betalingsfristen, kan  

 toldvæsenet pålægge virksomheden en kortere afgiftsperiode end kvartalet,  

 ligesom toldvæsenet kan kræve, at virksomheden stiller fuld sikkerhed for  

 afgiftens betaling.
Inddragelse af registreringen Betales afgiften ikke senest 14 dage efter fristens udløb, kan toldvæsenet  

 inddrage virksomhedens registrering, indtil afgiften er betalt.
 Er virksomheden meddelt forkortet afgiftsperiode, kan registreringen  

 inddrages umiddelbart efter betalingsfristens udløb.
Skønsmæssig ansættelse Hvis størrelsen af det skyldige afgiftsbeløb ikke kan opgøres på grundlag  

 af virksomhedens regnskaber mv, kan toldvæsenet foretage en skønsmæssig  

 ansættelse af afgiftstilsvaret.
Regnskab De registrerede virksomheder skal føre et regnskab, der kan danne grundlag  

 for opgørelsen af den afgiftspligtge mængde og for kontrollen med afgiftens  

 rigtige indbetaling.
Regnskabet skal omfatte fremstilling, indførsel, udlevering og egen  

 udtagelse af afgiftspligtige kemiske stoffer.
Regnskabet føres i kg af  

 stoffernes nettovægt.
 Endvidere skal udlevering og egen udtagelse af kemiske stoffer til  

 afgiftsfri formål fremgå af regnskabet, således at virksomheden efter  

 anmodning fra toldvæsenet kan give oplysning herom.
Regnskabet føres i virksomhedens almindelige forrretningsregnskab og på en  

 sådan måde, at afgiften til toldvæsenet til enhver tid kan opgøres på  

 grundlag af regnskabet.
Hvis afgiftsregnskabet ikke kan indpasses i  

 forretningsregnskabet, skal der føres et specielt regnskab efter  

 distriktstoldkamrets nærmere anvisning.
 Forretningsregnskabet med tilhørende bilag (fakturaer mv) skal opbevares i  

 mindst 5 år efter regnskabsårets udløb.
Faktura Ved udlevering af afgiftspligtige kemiske stoffer skal der udstedes en  

 faktura med oplysning om leverandørens og modtagerens navn og adresse samt  

 det kemiske stofs art og nettovægt i kg.
De kemiske stoffer skal faktureres  

 til priser inkl afgift.
Det tillades, at virksomhederne deklarerer afgiften som en særskilt post  

 på fakturaen.
Det er i så fald en betingelse, at det af fakturaerne tydeligt  

 fremgår, at der er tale om CFC-afgift med angivelse af afgiftssats.
 Leverandøren skal i forbindelse med leveringen (optagelse af bestilling)  

 kræve, at køberen giver oplysnig om de kemiske stoffers anvendelse, jf  

 afsnittet »Afgiftsfri udlevering«.
Ved ubeskattet overførsel til anden registreret virksomhed skal der  

 udstedes faktura med oplysning om leverandørens og modtagerens navn og  

 adresse samt de kemiske stoffers art og nettovægt.
På fakturaen skal der  

 tydeligt skrives »Afgiftspligtige chlorfluorcarboner og haloner ekskl  

 afgift« eller anden tilsvarende oplysning.
 Hvis der sker returnering af beskattede varer, skal der udstedes en  

 kreditnota med tilsvarende oplysninger, som er foreskrevet for fakturaer.
Dækningsafgift Der opkræves en dækningsafgift på 30 kr pr kg afgiftspligtigt indhold af  

 kemiske stoffer ved erhvervsmæssig indførsel af følgende varegrupper: 1)  

 Fjernvarmerør 2) Køleskabe 3) Frysere 4) Køle- og frysediske og køle- og  

 frysereoler 5) Køle- og fryseanlæg til industriel brug 6) Køle- og fryseanlæg  

 til transportmidler 7) Paneler til køle- og fryserum 8) Isolerede porte og  

 døre 9) Ekstruderet polystyren til isolering I forbindelse med fortoldningen skal importøren som dokumentation for de  

 indførte produkters indhold af afgiftspligtige kemiske stoffer fremlægge en  

 fabrikanterklæring.
 Hvis importøren ikke er i stand til at fremlægge en sådan  

 fabrikanterklæring, beregnes afgiften efter følgende tabel:
ydre diameter under 130 mm 0,1 kg/m afgift 300 øre/m ydre diameter 130-230 mm 0,2 kg/m afgift 600 øre/m ydre diameter 231-330 mm 0,4 kg/m afgift 1200 øre/m ydre diameter 331-530 mm 1,0 kg/m afgift 3000 øre/m ydre diameter over 530 mm 2,0 kg/m Afgift 6000 øre/m afgift 3000 øre/stk Kølemiddel til vedligeholdelse heraf 1,0 kg/kg afgift 3000 øre/kg afgift 4500 øre/stk Kølemiddel til vedligeholdelse heraf 1,0 kg/kg afgift 3000 øre/kg og frysereoler 2,5 kg/m3 nytte-rumfang afgift 7500 øre/m3 nytte-rumfang Kølemiddel til vedligeholdelse heraf 1,0 kg/kg afgift 3000 øre/kg afgift 3000 øre/kW køleydelse Kølemiddel til vedligeholdelse heraf 1,0 kg/kg afgift 3000 øre/kg afgift 3000 øre/kW køleydelse Kølemiddel til vedligeholdelse heraf 1,0 kg/kg afgift 3000 øre/kg transportmoduler (køle- og frysecontainere) 6,0 kg/m3 skum afgift 18000 øre/m3 skum afgift 600 øre/m2 afgift 7500 øre/m3 afgift 900 øre/kg afgift 1500 øre/kg indeholdende de under pkt 10 og 11 nævnte varer: 0,15 kg/stk afgift 450 øre/stk frembringe støj (tågehorn) 0,4 kg/stk afgift 1200 øre/stk haloner 1,0 kg/kg halon-indhold afgift 3000 øre/kg halon-indhold Haloner til vedligeholdelse heraf 1,0 kg/kg afgift 3000 øre/kg Afgiftsgodtgørelse Ved erhvervsmæssig udførsel af varer, som er - afgiftsberigtiget ved indførslen (dækningsafgift), eller - fremstillet her i landet på basis af afgiftsberigtigede kemiske stoffer, godtgøres afgiften af den mængde afgiftspligtige kemiske stoffer, som  

 varerne indeholder.
For virksomheder, der ikke er registreret efter loven, gives  

 afgiftsgodtgørelsen efter en bevilling.
Bevillingen fås ved henvendelse til  

 distriktstoldkamret.
 Afgiftsgodtgørelsen er betinget af, at virksomheden ved den periodevise  

 anmodning om godtgørelse som dokumentation for de udførte varers indhold af  

 afgiftspligtige kemiske stoffer fremlægger en fabrikanterklæring.
 Ved reeksport af produkter, for hvilke der ved indførslen er betalt  

 dækningsafgift efter den ovenfor anførte tabel, beregnes afgiftsgodtgørelsen  

 dog på grundlag heraf.
