Fremsat den 1. december 2000 af Villy  

 Søvndal (SF), Margrete Auken (SF), Anne Baastrup (SF) og Jes  

 Lunde (SF) Forslag til folketingsbeslutning om særligt børnetilskud til børn, der  

 er adopteret af en enlig Folketinget pålægger regeringen at  

 fremsætte lovforslag, hvorefter der ydes særligt  

 børnetilskud til børn, der er adopteret af en enlig.
Tilskuddet  

 skal svare til det tilskud der ydes til et barn, når kun én af  

 barnets forældre lever.
Lovforslaget skal have virkning fra den 1.  

 januar 2002.
Bemærkninger til forslaget En lille gruppe enlige forældre har  

 adopteret et barn efter gældende dansk lov.
Juridisk set skulle disse  

 børn være ligestillet med andre børn, født i  

 Danmark.
Sådan forholder det sig imidlertid ikke i praksis.  

 Børn, der er adopteret af en enlig, modtager nemlig ikke det  

 særlige børnetilskud, som andre børn med kun én  

 forælder får.
Børn født i Danmark af danske  

 forældre, hvor den ene forælder er død eller faderen er  

 uidentificeret, er berettiget til tilskuddet, når der permanent kun vil  

 være en forælder, der har forsørgelsesansvaret.  

 Forslagsstillerne mener ikke, at denne forskel er rimeligt begrundet.
Den Sociale Ankestyrelse har tidligere afvist, at der skal  

 ydes særligt børnetilskud til børn af enlige adoptanter  

 med den begrundelse, at det ikke kunne fastslås, at den, der oprindelig  

 havde forældremyndigheden over barnet, var død på det  

 tidspunkt, hvor barnet blev adopteret.
Det forekommer helt urimeligt, at man  

 lægger vægt på barnets situation inden adoptionen, fordi  

 det i mange tilfælde, hvor barnet adopteres fra udlandet, vil  

 være fuldstændig umuligt at få informationer om barnets  

 biologiske forældre, og fordi disse forældre alligevel ikke ville  

 være forpligtet til at bidrage økonomisk til barnet.
Adoptionen  

 ophæver juridisk set alle forhold til de biologiske forældre.
 Forslagsstillerne mener, ud fra et ønske om  

 ligestilling, at børn, der de facto kun har én forælder,  

 skal behandles lige, uanset hvad der er årsagen til, at der kun er en  

 forsørger.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om særligt  

 børnetilskud til børn, der er adopteret af en enlig.
(Beslutningsforslag nr.
B 63).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
