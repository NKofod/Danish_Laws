 I Aftaleudvalget er rejst spørgsmål om anvendelsen af Forvaltningslovens  

 regler om partshøring og begrundelse m.v. ved bestyrelsen af  

 hovedlandevejene.
 Baggrunden herfor er Forvaltningslovens § 33, der lyder således:
 § 33.  Loven træder i kraft den 1. januar 1987. For  

 kommunerne træder reglerne i §§ 19 og 20 samt kapitel 6 dog først i kraft den  

 1. januar 1989.
Forvaltningslovens §§ 19 og 20 omhandler partshøring og kapitel 6 om  

 begrundelse m.v.
Disse bestemmelser gælder for Vejdirektoratet som statslig  

 myndighed fra 1. januar 1987.
 Vejdirektoratet har forelagt det rejste spørgsmål for Justitsministeriet,  

 der har udtalt sig i skrivelse af 19. juni 1987 (kopi vedlagt). Som det  

 fremgår heraf, finder Justitsministeriet, af Forvaltningslovens regler om  

 partshøring og begrundelse først træder i kraft den 1. januar 1989 for de  

 afgørelser, som amtskommunale og kommunale myndigheder i medfør af  

 Samarbejdsaftalen træffer vedrørende hovedlandeveje.
 Vejdirektoratet skal i øvrigt gøre opmærksom på, at de øvrige bestemmelser  

 i Forvaltningsloven herunder reglerne om klagevejledning (kapitel 7) er trådt  

 i kraft den 1. januar 1987 for al offentlig forvaltning.
I denne forbindelse henvises til pkt. 4 i cirkulære af 6. december 1985 om  

 Lov om Offentlige Veje.
Det fremgår heraf bl.a., at afgørelser vedrørende  

 hovedlandeveje, som træffes af amtskommunale myndigheder i henhold til  

 Samarbejdsaftalen, kan kræves forelagt Vejdirektoratet som vejbestyrelse.
 I sådanne sager skal ansøgere m.fl. således udtrykkelig gøres bekendt med  

 denne klagemulighed.
 Der vedlægges eksempler på klagevejledninger.
Med venlig hilsen Johannes Sloth Bilag til Vejdirektoratets Cirkulæreskrivelse nr. 71.
KLAGEVEJLEDNING A (Meddelelse om afgørelse truffet af Vejdirektoratet efter indstilling fra  

 amtsrådet/kommunalbestyrelsen).
De kan klage over denne afgørelse til Trafikministeriet, Frederiksholms  

 Kanal 27, 1220 København K.
Klagefristen er 4 uger fra modtagelsen af dette  

 brev.
 De kan klage over afslaget ........
 De kan klage over vilkårene for tilladelsen ............
KLAGEVEJLEDNING B (Afgørelse truffet af amtsrådet/kommunalbestyrelsen uden forudgående  

 forelæggelse for Vejdirektoratet).
 De kan klage over denne afgørelse til Trafikministeren, Trafikministeriet,  

 Frederiksholms Kanal 27, 1220 København K, inden 4 uger efter at De har  

 modtaget dette brev.
 Hvis De først ønsker afgørelsen forelagt Vejdirektoratet, bedes De give os  

 besked herom inden for samme tidsfrist.
------------------- Vejdirektoratet, Postboks 2169, Havnegade 27, 1016 København K.
 I skrivelse af 22. april 1987 har Vejdirektoratet anmodet  

 Justitsministeriet om en udtalelse om, hvorvidt de afgørelser amtskommunale  

 og kommunale myndigheder træffer vedrørende hovedlandeveje er omfattet af  

 forvaltningslovens § 33, 2. pkt., hvorefter reglerne i forvaltningslovens §§  

 19 og 20 samt kapitel 6 for kommunernes vedkommende først træder i kraft den  

 1. januar 1989. I den anledning skal Justitsministeriet udtale følgende:
1. Ifølge § 2, stk. 1, i lov om offentlige veje, jfr.  

 lovbekendtgørelse nr. 268 af 6. august 1985 er ministeren for offentlige  

 arbejder øverste forvaltningsmyndighed for hovedlandevejene.
Administration  

 af hovedlandevejene er henlagt til Vejdirektoratet under Ministeriet for  

 offentlige arbejder, jfr. lovens § 2, stk. 2.
Lovens kapitel 2 indeholder i §§ 15 og 17 bl.a. følgende bestemmelser om  

 administrationen af hovedlandeveje: »§ 15. Ministeren for offentlige  

 arbejder kan bestemme, at projekterings-, anlægs- og vedligeholdelsesarbejder  

 samt driftsforanstaltninger udføres af Vejdirektoratet, eller træffe aftale  

 med et amtsråd eller en kommunalbestyrelse om, at disse opgaver udføres af  

 vedkommende amtsråd eller kommunalbestyrelse for statens regning.
I så fald  

 overslag over udgifterne forud være godkendt af Vejdirektoratet inden for  

 finanslovens bevillingsrammer, og der skal aflægges særskilt regnskab for  

 udgifterne.
Ministeren fastsætter efter forud indhentet udtalelse fra  

 Vejnævnet almindelige regler om forholdet. .....
§ 17.  Ministeren for offentlige arbejder kan  

 bemyndige vedkommende amtskommunale eller kommunale myndighed til at meddele  

 sådanne tilladelser og dispensationer vedrørende hovedlandeveje, som efter  

 denne lov meddeles af Vejdirektoratet.« Der er mellem ministeren for offentlige arbejder og de enkelte amtsråd  

 samt en række kommunalbestyrelser i medfør af lovens § 15 indgået aftale om,  

 at forskellige, nærmere beskrevne opgaver vedrørende en række hovedlandeveje  

 udføres af de kommunale og amtskommunale myndigheder for statens regning.  

 Aftalerne er indgået på grundlag af en standardaftale, som er udarbejdet  

 efter forhandling med de kommunale organisationer.
Ifølge standardaftalen  

 varetager de kommunale myndigheder inden for de bevillinger, der stilles til  

 rådighed for de enkelte aktiviteter, bl.a. drift og vedligeholdelse af  

 hovedlandeveje.
Der aflægges årligt regnskab til Vejdirektoratet over  

 afholdte udgifter og oppebårne indtægter.
 Der fremgår endvidere af standardaftalen, at de kommunale myndigheder, der  

 indgår aftale med ministeren for offentlige arbejder, samtidig - i medfør af  

 lovens § 17 - bemyndiges til at træffe afgørelse om en række spørgsmål  

 vedrørende hovedlandeveje, som ellers henhører under Vejdirektoratet.
Afgørelser vedrørende hovedlandeveje, som træffes af amtskommunale eller  

 kommunale myndigheder i henhold til aftale efter § 15 eller efter ministerens  

 bemyndigelse i medfør af § 17, kan kræves forelagt Vejdirektoratet som  

 vejbestyrelse.
Anmodning herom rettes til den amtskommunale eller kommunale  

 myndighed, som foranlediger afgørelsen forelagt for Vejdirektoratet med sin  

 erklæring i sagen.
Såfremt Vejdirektoratet tiltræder de pågældende  

 myndigheders afgørelse, kan påklage ske til ministeren for offentlige  

 arbejder.
Bestemmelserne i lovens § 4, stk. 3-5, om bl.a. klagefrist finder  

 analog anvendelse med hensyn til disse afgørelser, jfr. pkt. 4 i Ministeriet  

 for offentlige arbejders cirkulære af 6. december 1985.
 2. Ifølge forvaltningslovens § 33, 2. pkt., træder  

 reglerne i §§ 19 og 20 partshøring samt kapitel 6 om begrundelse først i  

 kraft den første januar 1989 for kommunernes vedkommende.
Bestemmelsen om udskydelsen af ikrafttrædelsen gælder kun for den  

 egentlige kommunale og amtskommunale forvaltning.
I de tilfælde, hvor en  

 kommune eller en amtskommune varetager sekretariatsopgaver for en statslig  

 myndighed gælder loven således fuldt ud fra den 1. januar 1987. Det gælder  

 f.eks. for de afgørelser, der træffes af amtsankenævnene, pensions- og  

 revalideringsnævnene og ligningskommissionerne, jfr.
Justitsministeriets  

 vejledning om forvaltningsloven, pkt. 193. Det er imidlertid uden betydning,  

 at de pågældende kommunale afgørelser kan indbringes for en statslig  

 myndighed.
 På baggrund af det anførte om de foreliggende afgørelsers karakter finder  

 Justitsministeriet, at forvaltningslovens §§ 19 og 20 samt kapitel 6 først  

 træder i kraft den 1. januar 1989 for de afgørelser, som amtskommunale og  

 kommunale myndigheder i medfør af §§ 15 og 17 i lov om offentlige veje  

 træffer vedrørende hovedlandeveje.
 P.M.V.
 E.B.
