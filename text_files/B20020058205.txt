Bekendtgørelse om sikkerhedsstillelse  

 efter udlændingelovens  

 § 9, stk. 4, eller § 9 c, stk. 1, 2. pkt., jf. § 9,  

 stk. 4, til dækning  

 af offentlige udgifter til hjælp efter lov om aktiv socialpolitik  

 eller integrationsloven I medfør af § 9, stk. 4, 2. pkt., og stk. 14, 3.  

 pkt., og § 9 c, stk. 1, 3. pkt., i udlændingeloven, jf.  

 lovbekendtgørelse nr. 711 af 1. august 2001, som ændret ved  

 § 1 i lov nr. 365 af 6. juni 2002, fastsættes:
Definitioner § 1. Betegnelsen pengeinstitut anvendes i denne  

 bekendtgørelse som betegnelse for 1)	en bank, sparekasse eller andelskasse, der har tilladelse til at  

 drive pengeinstitutvirksomhed, jf. §§ 1 og 6 i lov om banker og  

 sparekasser m.v., eller 2)	et pengeinstitut, der er beliggende og hjemmehørende i og har  

 tilladelse til at drive pengeinstitutvirksomhed i et land uden for Danmark,  

 der er tilsluttet Det Europæiske Fællesskab eller er omfattet af  

 Det Europæiske Økonomiske Samarbejdsområde.
§ 2. Betegnelsen udlænding anvendes i denne  

 bekendtgørelse som betegnelse for 1)	en udlænding, der har tidsbegrænset opholdstilladelse i  

 medfør af udlændingelovens §§ 9, stk. 1, nr. 1, eller  

 9 c, stk. 1, 2)	en udlænding, der har indgivet ansøgning om  

 opholdstilladelse i medfør af udlændingelovens §§ 9,  

 stk. 1, nr. 1, eller 9 c, stk. 1, eller om forlængelse heraf,  

 eller 3)	en udlænding, hvis opholdstilladelse efter  

 udlændingelovens §§ 9, stk. 1, nr. 1, eller 9 c, stk. 1,  

 er udløbet, bortfaldet, inddraget eller nægtet  

 forlænget.
 § 3. Betegnelsen garantirekvirent anvendes i denne  

 bekendtgørelse som betegnelse for en herboende person, der i  

 medfør af udlændingelovens § 9, stk. 4, eller § 9  

 c, stk. 1, 2. pkt., jf. § 9, stk. 4, skal stille  

 økonomisk sikkerhed som betingelse for meddelelse af opholdstilladelse  

 til en udlænding, jf. § 2.
 Sikkerhedsstillelsens art og indhold m.v.
 § 4. Økonomisk sikkerhed efter  

 udlændingelovens § 9, stk. 4, eller § 9 c, stk. 1,  

 2. pkt., jf. § 9, stk. 4, stilles i form af en anfordringsgaranti  

 stillet af et pengeinstitut, jf. § 1, til dækning af eventuelle  

 fremtidige offentlige udgifter til hjælp efter lov om aktiv  

 socialpolitik eller integrationsloven, der udbetales til udlændingen.  

 Det påhviler garantirekvirenten at godtgøre over for  

 kommunalbestyrelsen, jf. § 7, stk. 1, at pengeinstituttet er  

 omfattet af § 1.
§ 5. Anfordringsgarantien stilles for 50.000  

 danske kroner.
Det i 1. pkt. angivne beløb er fastsat i 2002-niveau og  

 reguleres fra og med 2003 en gang årligt den 1. januar efter  

 satsreguleringsprocenten, jf. lov om en satsreguleringsprocent.  

 Beløbets størrelse fastsættes ud fra tidspunktet for  

 udlændingens indgivelse af ansøgning om opholdstilladelse.
§ 6. Anfordringsgarantien skal gælde i 7  

 år regnet fra det anslåede tidspunkt for meddelelse af  

 opholdstilladelse efter udlændingelovens §§ 9, stk. 1, nr. 1,  

 eller 9 c, stk. 1, til udlændingen.
Kravene til  

 anfordringsgarantiens ikrafttrædelsesdato og udløbsdato  

 fastsættes af Udlændingestyrelsen i forbindelse med  

 Udlændingestyrelsens anmodning til garantirekvirenten om at rekvirere  

 en anfordringsgaranti, jf. dog stk. 3.
 Stk. 2. Anfordringsgarantien skal være uopsigelig i  

 gyldighedsperioden.
Stk. 3. Den kommunalbestyrelse, over for hvem  

 anfordringsgarantien er stillet, jf. § 7, stk. 1, eller til hvem  

 rettighederne efter anfordringsgarantien måtte være  

 transporteret, jf. § 7, stk. 2-4, kvitterer anfordringsgarantien  

 ved aflevering af denne til det pengeinstitut, der har stillet den, 1)	når udlændingen er meddelt tidsubegrænset  

 opholdstilladelse og eventuel hjælp, der er udbetalt til  

 udlændingen efter lov om aktiv socialpolitik eller integrationsloven,  

 er inddrevet, jf. § 9, 2)	når udlændingen er meddelt ny opholdstilladelse på  

 andet grundlag og eventuel hjælp, der er udbetalt til udlændingen  

 efter lov om aktiv socialpolitik eller integrationsloven, er inddrevet, jf.  

 § 9, 3)	når udlændingens opholdstilladelse er udløbet,  

 bortfaldet, inddraget eller nægtet forlænget, udlændingen  

 er udrejst og eventuel hjælp, der er udbetalt til udlændingen  

 efter lov om aktiv socialpolitik eller integrationsloven, er inddrevet, jf.  

 § 9, eller 4)	når udlændingen er død og eventuel hjælp,  

 der er udbetalt til udlændingen efter lov om aktiv socialpolitik eller  

 integrationsloven, er inddrevet, jf. § 9.
§ 7. Har udlændingen indgivet  

 ansøgning om opholdstilladelse her i landet, stilles  

 anfordringsgarantien over for kommunalbestyrelsen i den kommune, hvori  

 udlændingen bor eller opholder sig.
Har udlændingen indgivet  

 ansøgning om opholdstilladelse fra udlandet, stilles  

 anfordringsgarantien over for kommunalbestyrelsen i den kommune, hvori  

 garantirekvirenten bor eller opholder sig.
Må det antages, at en  

 udlænding, der har indgivet ansøgning fra udlandet, ved sin  

 indrejse vil tage bopæl eller ophold i en anden kommune end den  

 kommune, hvori garantirekvirenten bor eller opholder sig, stilles  

 anfordringsgarantien dog over for kommunalbestyrelsen i denne anden  

 kommune.
 Stk. 2. Tager en udlænding, der har indgivet  

 ansøgning om opholdstilladelse fra udlandet, ved sin indrejse ophold  

 eller bopæl i en anden kommune end den kommune, over for hvis  

 kommunalbestyrelse anfordringsgarantien er stillet, giver den  

 kommunalbestyrelse, over for hvem anfordringsgarantien er stillet, transport  

 i rettighederne efter anfordringsgarantien til kommunalbestyrelsen i den  

 kommune, hvori udlændingen tager ophold eller bopæl.
 Stk. 3. Flytter udlændingen fra den kommune, over for  

 hvis kommunalbestyrelse anfordringsgarantien er stillet, til en anden  

 kommune, giver den kommunalbestyrelse, over for hvem anfordringsgarantien er  

 stillet, kommunalbestyrelsen i den kommune, hvortil udlændingen  

 flytter, transport i rettighederne efter anfordringsgarantien med respekt af  

 førstnævnte kommunes rettigheder.
 Stk. 4. Flytter udlændingen fra den kommune, til hvis  

 kommunalbestyrelse rettighederne efter anfordringsgarantien er transporteret,  

 til en anden kommune, giver den kommunalbestyrelse, til hvem rettighederne  

 efter anfordringsgarantien er transporteret, kommunalbestyrelsen i den  

 kommune, hvortil udlændingen flytter, transport i rettighederne efter  

 anfordringsgarantien med respekt af førstnævnte kommunes  

 rettigheder.
 Stk. 5. Den kommunalbestyrelse, som giver transport i  

 rettighederne efter anfordringsgarantien, jf. stk. 2-4, underretter det  

 pengeinstitut, som har stillet anfordringsgarantien, herom.
 § 8. Det pengeinstitut, der har stillet  

 anfordringsgarantien, sender anfordringsgarantien og det i § 10, nr. 2,  

 nævnte oplysningsskema til den kommunalbestyrelse, over for hvem  

 anfordringsgarantien er stillet, jf. § 7, stk. 1.
Stk. 2. Kommunalbestyrelsen meddeler  

 Udlændingestyrelsen, at den har modtaget anfordringsgarantien, og  

 afgiver en udtalelse til Udlændingestyrelsen om, hvorvidt  

 anfordringsgarantien opfylder de krav, der er fastsat i denne  

 bekendtgørelse.
Kommunalbestyrelsens udtalelse vedlægges en kopi  

 af anfordringsgarantien og en kopi af det i § 10, nr. 2, nævnte  

 oplysningsskema.
 Stk. 3. Udlændingestyrelsen lægger ved sin  

 afgørelse af, hvorvidt udlændingen skal meddeles  

 opholdstilladelse efter udlændingelovens §§ 9, stk. 1, nr. 1,  

 eller 9 c, stk. 1, kommunalbestyrelsens udtalelse til grund, medmindre  

 udtalelsen er eller viser sig at være afgivet på et urigtigt  

 grundlag.
 Stk. 4. Kommunalbestyrelsens udtalelse, jf. stk. 2, kan  

 ikke indbringes for anden administrativ myndighed.
 Stk. 5. Anfordringsgarantien opbevares af den  

 kommunalbestyrelse, over for hvem anfordringsgarantien er stillet, jf.  

 § 7, stk. 1, eller til hvem rettighederne efter  

 anfordringsgarantien måtte være transporteret, jf. § 7,  

 stk. 2-4.
Inddrivelse § 9. Udbetales der hjælp efter lov om aktiv  

 socialpolitik eller integrationsloven til udlændingen, inddriver  

 kommunalbestyrelsen i den kommune, der har udbetalt hjælpen, og over  

 for hvis kommunalbestyrelse anfordringsgarantien er stillet, jf. § 7,  

 stk. 1, eller til hvis kommunalbestyrelse rettighederne efter  

 anfordringsgarantien er transporteret, jf. § 7, stk. 2-4, ved  

 henvendelse til det pengeinstitut, der har stillet anfordringsgarantien, et  

 beløb svarende til det beløb, der er udbetalt til  

 udlændingen.
Det skal fremgå af kommunalbestyrelsens henvendelse,  

 at beløbet inddrives til dækning af hjælp udbetalt af den  

 pågældende kommune efter lov om aktiv socialpolitik eller  

 integrationsloven til udlændingen.
 Stk. 2. Anfordringsgarantien nedskrives med ethvert  

 beløb, der måtte blive udbetalt i henhold til den.
Andre bestemmelser § 10. Det er en betingelse for, at  

 anfordringsgarantien kan anvendes som økonomisk sikkerhed efter  

 udlændingelovens § 9, stk. 4, eller § 9 c, stk. 1,  

 2. pkt., jf. § 9, stk. 4, at 1)	det fremgår af anfordringsgarantien, at udgifter til gebyrer  

 m.v. vedrørende denne, herunder udgifter forbundet med oprettelse,  

 transport, jf. § 7, stk. 2-4, og inddrivelse, jf. § 9,  

 afholdes uden omkostning for den kommunalbestyrelse, over for hvem  

 anfordringsgarantien er stillet, jf. § 7, stk. 1, eller til hvem  

 rettighederne efter anfordringsgarantien er transporteret, jf. § 7,  

 stk. 2-4, 2)	det pengeinstitut, der stiller anfordringsgarantien, udfylder og  

 underskriver et oplysningsskema svarende til det som bilag til  

 bekendtgørelsen optrykte, og 3)	garantirekvirenten meddeler samtykke til, at de i  

 anfordringsgarantien og det i nr. 2 nævnte oplysningsskema indeholdte  

 oplysninger kan videregives til Udlændingestyrelsen.
 § 11. Bekendtgørelsen træder i kraft  

 den 15. juli 2002.
 Stk. 2. Bekendtgørelsen finder ikke anvendelse i sager,  

 hvor udlændingen har indgivet ansøgning om eller er meddelt  

 opholdstilladelse inden den 1. juli 2002.
Ministeriet for Flygtninge, Indvandrere og  

 Integration, den 10. juli 2002 Bertel Haarder /Susanne S.
Clausen Bilag 1 OPLYSNINGSSKEMA om sikkerhedsstillelse i medfør af  

 udlændingelovens § 9, stk. 4, og § 9 c, stk. 1, 2.  

 pkt., jf. § 9, stk. 4 (Udfyldes af pengeinstituttet) Garantirekvirent Navn:
 Personnummer:
 Adresse:
Garant (pengeinstitut) Navn:
 Adresse:
 Telefon:
Beneficiant Kommunalbestyrelsen i Kommune Adresse:
Ovennævnte garant bekræfter, at vedlagte garanti er en  

 anfordringsgaranti stillet til dækning af eventuelle fremtidige  

 offentlige udgifter til hjælp efter lov om aktiv socialpolitik eller  

 integrationsloven til Navn:
 Udlændingenummer:
 Adresse:
Anfordringsgarantien lyder på kr.
Anfordringsgarantien dækker perioden fra til Ovennævnte garant bekræfter endvidere, at udgifter til  

 gebyrer m.v. vedrørende anfordringsgarantien, herunder udgifter  

 forbundet med oprettelse, transport og inddrivelse, afholdes uden omkostning  

 for den kommunalbestyrelse, til hvem anfordringsgarantien er stillet eller  

 rettighederne efter denne er transporteret.
Dato Garantens stempel samt underskrift Ovennævnte garantirekvirent meddeler herved samtykke til, at  

 de i ovennævnte anfordringsgaranti samt de i nærværende  

 skema indeholdte oplysninger kan videregives til  

 Udlændingestyrelsen.
