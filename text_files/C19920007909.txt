 1. Efter § 13 i lov nr. 411 af 13. juni 1990 om  

 ungdomsskoler, produktionsskoler og daghøjskoler, efter drøftelser med  

 Lærernes Centralorganisation og efter bemyndigelse fra finansministeren  

 fastsættes:
Område 2. Cirkulæret omfatter - Timelønnede lærere ved undervisning i ungdomsskolen - Timelønnede lærere ved ungdomsskolens heltidsundervisning og produktionsskoleaktiviteter i ungdomsskolen Undervisning 3.1. Timelønnede lærere ansættes for en tidsbegrænset periode.
 3.2. Timelønnen for en arbejdstime på 60 minutter er beregnet som 1/1924  

 af skalatrin 31, stedtillægsområde III i statens tjenestemandslønsystem og  

 udgør pr. 1. april 1992 111,40 kr.
 3.3 En undervisningslektion er normalt på 45 minutter, med tilhørende  

 pause på 10 minutter.
3.4. For hver undervisningslektion på 45 minutter ydes betaling for 1,6  

 arbejdstime.
Pr. 1. april 1992 udgør lønnen for en undervisningslektion  

 178,25 kr.
Såfremt der anvendes andre lektionslængder, forhøjes eller  

 nedsættes lønnen pr. undervisningslektion forholdsmæssigt.
 3.6. Ved specialundervisning ydes der pr. undervisningslektion et tillæg,  

 der pr. 1. april 1992 udgør 15,20 kr.
3.7. Lønnen for en undervisningslektion omfatter udover at gennemføre  

 undervisningen - fælles planlægning samt planlægning, forberedelse og efterbehandling af  

 den pågældende lærers undervisning, - medvirken i visse pædagogisk-administrative funktioner i tilknytning til  

 undervisningen som f.eks. forløbsbeskrivelse, fremmødelister o.lign.
- medvirken ved forældrekontakt - pauser 3.8. Der lønnes kun for gennemført undervisning. der lønnes dog for  

 undervisningslektioner, der aflyses med mindre end en uges varsel.
 3.9. For nedennævnte opgaver ydes følgende godtgørelse for rettearbejde:
 3.11. Når undervisningen i et fag eller et fagområde afsluttes med  

 mundtlig eksamen, aflønnes læreren for eksamination og bedømmelse af egne  

 elever og mundtlig cencur med lønnen for en undervisningslektion, jf. 3.4.,  

 efter den tid, der medgår til eksamination og bedømmelse i henhold til  

 Kulturministeriets cirkulære om cencorvirksomhed ved folkeskolens afsluttende  

 prøver i ungdomsskolen.
 3.12. Når undervisningen i et fag eller et fagområde afsluttes med  

 skriftlig eksamen, aflønnes læreren for opgavebedømmelse af egne elever og  

 cencur af andre elever med lønnen for en arbejdstime, jf. 3.2., for den tid,  

 der medgår i henhold til Kulturministeriets cirkulære om cencorvirksomhed ved  

 folkeskolens afsluttende prøver i ungdomsskolen.
Heltidsundervisning og produktionsskoleaktiviteter 4.1. For timelønnede lærere ved ungdomsskolens heltidsundervisning og  

 produktionsskoleaktiviteter i ungdomsskolen gælder 3.1. - 3.12. for  

 undervisning, jf. bilag 1 og 2 til Kulturministeriets cirkulære af 2. juni  

 1992 om arbejdstid m.v. for faste lærere ved ungdomsskolens  

 heltidsundervisning og produktionsskoleaktiviteter i ungdomsskolen.
 4.2. For øvrige arbejdsopgaver i ungdomsskolens heltidsundervisning og  

 produktionsskoleaktiviteter i ungdomsskolen, jf. de i 4.1. nævnte bilag,  

 aflønnes med timelønnen i 3.2.
 4.3. Timelønnede lærere ved ungdomsskolens heltidsundervisning og  

 produktionsskoleaktiviteter i ungdomsskolen, som er ansat med mindst 15  

 timers ugentlig beskæftigelse, overgår fra den første i måneden efter 3  

 måneders ansættelse til ansættelse efter Kulturministeriets bekendtgørelse om  

 faste lærere ved ungdomsskolens heltidsundervisning og  

 produktionsskoleaktiviteter i ungdomsskolen.
Fælles bestemmelser 5.1. Lønnen udbetales månedsvis bagud.
 5.2. Ved sygdom, graviditet, barsel og adoption gælder reglerne i lov om  

 dagpenge ved sygdom eller fødsel og lov om ligebehandling af mænd og kvinder  

 med hensyn til beskæftigelse og barselsorlov.
 5.3. Læreren modtager ved tiltrædelsen et ansættelsesbrev med angivelse af  

 aflønning, ansættelsesperiode og beskæftigelsens omfang.
 5.4. Opsigelsesvarslet er i de første 3 måneder gensidigt 14 dage til  

 fratræden ved månedens udgang og derefter 1 måneds varsel til udgangen af en  

 måned.
 5.5. For lærere, der efter 1. april 1987 har været aflønnet med  

 anciennitetsløn efter de før 1. august 1992 gældende regler, er timelønnen  

 for en arbejdstime, jf. 3.2., 122,65 kr. og lønnen for en  

 undervisningslektion, jf. 3.4., 196,25 kr.
 5.6. Det påhviler den enkelte lærer at dokumentere lønanciennitet efter  

 5.5.
Feriegodtgørelse 6.1. Lærerne er omfattet af ferielovens regler.
 6.3. Til timelønnede lærere ydes feriegodtgørelse efter reglerne i  

 ferieloven, for tiden 12,5%.
Ikrafttrædelses- og overgangsbestemmelser 7.1. Cirkulæret træder i kraft 1. august 1992.
 7.2. Følgende cirkulærer ophæves for så vidt angår lærere i ungdomsskolen:
 Undervisningsministeriets cirkulære af 27. september 1978 som ændret ved  

 cirkulære af 5. november 1978 om godtgørelse for rettearbejde samt for ikke -  

 kursusdelt undervisning ved undervisningen til folkeskolens afsluttede prøver  

 i ungdomsskolen.
 Undervisningsministeriets cirkulære af 4. januar 1988 om aflønningsregler  

 for ledere og lærere efter kapitel I og III i lov om fritidsundervisning m.v.  

 samt efter lov om specialundervisning for voksne og efter lov om undervisning  

 af voksne indvandrere.
 Kulturministeriets cirkulære af 11. november 1988 om ændring og  

 fortolkning af Undervisningsministeriets cirkulære af 4. januar 1988.
 Kulturministeriets cirkulære af 9. april 1990 om løn til ledere og lærere  

 i ungdomsskolen og fritidsundervisning for voksne.
 Kulturministeriets cirkulære af 13. december 1990 om løn- og andre  

 ansættelsesvilkår ved undervisning m.v. efter lov om støtte til  

 folkeoplysning og i ungdomsskolen.
 Kulturministeriets cirkulære af 14. december 1990 om timelønninger efter  

 lov om støtte til folkeoplysning, lov om ungdomsskoler, produktionsskoler og  

 daghøjskoler, lov om specialundervisning for voksne, lov om undervisning af  

 voksne indvandrere samt lov om fritidsundervisning m.v.
KULTURMINISTERIET Direktoratet for Folkeoplysning, den 4.  

 juli 1992 P.d.v.
