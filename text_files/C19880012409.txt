 Det meddeles herved, at der i henhold til § 45, stk. 1, i lov om  

 tjenestemænd i staten, folkeskolen og folkekirken er indgået den som bilag 1  

 vedhæftede aftale af 17. oktober 1988 om ændring af aftale af 30. august 1988  

 mellem Finansministeriet og tjenestemændenes centralorganisationer om  

 natpenge mv.
Ændringerne, der har virkning fra 1. oktober 1988, er en følge af den ved  

 lov nr. 354 af 1. juli 1988 gennemførte ændring af lov om beregning af et  

 reguleringspristal.
Reguleringspristallet beregnes herefter med udgangspunkt  

 i januar 1988 = 100.
Reguleringspristallet for juli 1988 er i overensstemmelse hermed opgjort  

 til 103,0, og den herved udløste dyrtidsportion samt reststigningen i  

 forbindelse med omlægning af beregningsgrundlaget for reguleringspristallet  

 er indregnet i de i aftalen anførte satser.
Størrelsen af de fremtidige  

 dyrtidsportioner er endvidere revideret som en konsekvens af omlægningen, jf.  

 § 5.
 Eventuelle senere reguleringer af satserne vil fremgå af  

 Finansministeriets lønoversigter.
Finansministeriet Administrations- og Personaledepartementet Den 21. oktober 1988 P.
M.
V.
E.
B.
Eva Hoff Sonne BILAG 1 AFTALE OM ÆNDRING AF AFTALE AF 30. AUGUST 1988 MELLEM FINANSMINISTERIET OG STATSANSATTES KARTEL, TJENESTEMANDSSEKTIONEN, STATSTJENESTEMÆNDENES CENTRALORGANISATION II, AKADEMIKERNES CENTRALORGANISATION OG LÆRERNES CENTRALORGANISATION OM NATPENGE MV.
 I henhold til § 45, stk. 1, i lov om tjenestemænd i staten, folkeskolen og  

 folkekirken (tjenestemandsloven) fastsættes følgende:
 1. I § 1, stk. 1, i aftale af 30. august 1988 ændres  

 satserne således:
»For tjeneste i tiden kl. 17-22: 12,01 kr. pr.time For tjeneste i tiden kl. 22-06: 14,45 kr. pr.time« 2. § 5, stk. l, ændres til:
 »For hver fulde tre points udsving i reguleringspristallet ud over  

 103 (januar 1988 = 100) forhøjes eller nedsættes de i § 1 anførte  

 natpengesatser med følgende beløb:
For tjeneste i tiden kl. 17-22: 9 øre pr. time For tjeneste i tiden kl. 22-06: 18 øre pr. time« 3. § 5, stk. 3, udgår.
 4. Ovenstående ændringer har virkning fra 1. oktober  

 1988.
København, den 17. oktober 1988 Statsansattes Kartel Tjenestemandssektionen E.
Nygaard Jespersen Statstjenestemændenes Centralorganisation II Bjørn Wikkelsøe Jensen Akademikernes Centralorganisation Alex Nielsen Lærernes Centralorganisation Martin Rømer Finansministeriet P.
M.
V.
E.
B.
