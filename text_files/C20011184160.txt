Vejledning om tilskud m.v. til  

 specialundervisning, specialpædagogisk bistand og svært  

 handicappede elever (Frie kostskoler) Indholdsfortegnelse 1.
Indledning 2.
Pædagogisk-psykologisk rådgivning 3.
Specialundervisning og anden specialpædagogisk  

 bistand Skoler med et samlet særligt undervisningstilbud for  

 alle elever 4.
 Henvisning af elever til folkeskolen m.v.
 5.
Tilskud til svært handicappede elever 6.
Amtskommunal betaling 7.
Yderligere oplysninger Spørgsmål om vejledningens indhold kan rettes direkte til  

 Uddannelsesstyrelsen, Grundskolekontor 2, Annelise Basse på tlf.nr.  

 3392 5679 / fax 3395 5411 1.  Indledning Reglerne for tilskud m.v. til specialundervisning og  

 anden specialpædagogisk bistand findes i Lov nr. 479 af 31. maj 2000 om  

 folkehøjskoler, efterskoler, husholdningsskoler og  

 håndarbejdsskoler (frie kostskoler), samt bekendtgørelse nr.  

 1230 af 18. december 2000 om tilskud m.v. til frie kostskoler  

 (tilskudsbekendtgørelse). Lov og tilskudsbekendtgørelse kan  

 findes på Undervisningsministeriets hjemmeside www.uvm.dk Efter lovens § 25 ydes tilskud til dækning af  

 ekstraudgifter til lærertimer, praktisk medhjælp og  

 hjælpemidler til elever med svære handicap.
 Efter lovens § 26 ydes tilskud til specialundervisning og  

 anden specialpædagogisk bistand til elever med særlige behov.
 Der kan ikke samtidig ydes tilskud til specialundervisning  

 efter § 25 og § 26 til samme elev.
 Hvis en skole med et særligt undervisningstilbud  

 modtager støtte til svært handicappede elever efter § 25,  

 nedsættes elevtallet tilsvarende ved beregning af tilskud til  

 specialundervisning.
Efter lovens § 3, stk. 3 og 5, kan efterskoler henvise  

 elever uanset alder til specialundervisning eller anden  

 specialpædagogisk bistand i folkeskolen.
Ungdomshøjskoler,  

 husholdningsskoler og håndarbejdsskoler kan henvise elever, der ikke er  

 fyldt 18 år ved kursets begyndelse, til specialundervisning eller anden  

 specialpædagogisk bistand i folkeskolen.
Herudover kan skolerne henvise  

 elever til specialundervisning eller anden specialpædagogisk bistand  

 på en anden fri kostskole eller fri grundskole efter aftale med  

 denne.
2.  Pædagogisk-psykologisk rådgivning (lovens § 3, stk.  

 2) Pædagogisk-psykologisk rådgivning i  

 forbindelse med en ansøgning omfatter:
i Vurdering af elevens problemer/behov i Udarbejdelse af forslag til foranstaltning og anbefaling  

 af ugentligt timetal.
i Eventuelt en rapport Pædagogisk-psykologisk rådgivning udarbejder  

 en udtalelse, som skolen skal anvende i forbindelse med ansøgning til  

 ministeriet.
Udtalelsen skal indeholde vurdering af elevens behov for  

 specialundervisning i henhold til lovens § 25 eller § 26. Elevens behov skal  

 vurderes i forhold til den frie kostskoles undervisningstilbud.
 Om undervisningen skal henføres til almindelig  

 specialundervisning jf. lovens § 26 eller undervisning af svært  

 handicappede elever jf. lovens § 25 beror på et skøn, hvor  

 handicappets sværhedsgrad, omfang og specialundervisnings indhold  

 indgår.
 Elever på efterskoler der er fyldt 18 år ved  

 kursets begyndelse og som medregnes i skolens årselevtal jf.  

 tilskudsbekendtgørelsens § 10, skal betjenes på lige  

 vilkår med øvrige elever i den tidligere skolekommune.
 En udtalelse fra pædagogisk-psykologisk  

 rådgivning er kun gældende for et skoleår eller et  

 kursus.
 Der kan eventuelt indgås aftale mellem den tidligere  

 skolekommune og den kommune, i hvilken den fri kostskole er beliggende, om  

 ydelse af pædagogisk-psykologisk rådgivning.
3. Specialundervisning og anden specialpædagogisk bistand  

 (lovens § 26 og tilskudsbekendtgørelsens § 38 og § 40) Specialundervisning gives til elever med særlige  

 behov, hvis udvikling kræver særlig hensyntagen og støtte,  

 der ikke kan ydes inden for rammerne af skolens almindelige undervisning.
 Specialundervisning omfatter ikke lektiehjælp og  

 undervisning i dansk af tosprogede elever.
Til ansøgning om tilskud anvendes de af  

 Undervisningsministeriet udarbejdede skemaer.
Ansøgningen indsendes  

 så vidt muligt inden kursets begyndelse, jf. § 40, stk. 3. Optager  

 skolen flere elever, hvortil der søges om tilskud til  

 specialundervisning, bedes ansøgningerne så vidt muligt indsendt  

 samlet.
 Hvis en elev kun har behov for specialundervisning i en  

 del af kursusperioden, skal det fremgå af ansøgningen.
For godkendelser der strækker sig over to  

 finansår, beregnes tilskuddet for første skolehalvår med  

 taksten på finansloven i indeværende finansår.
Beregningen  

 af tilskud for 2. skolehalvår vil afhænge af kommende års  

 finanslovstakst.
 Ansøgninger, som indsendes efter, at  

 skoleåret/kurset er afsluttet, kan ikke komme i betragtning.
 Skolen får kun tilskud for det antal hele  

 kursusuger, som eleven har deltaget i, jf. tilskudsbekendtgørelsens §  

 40, stk. 5.
 Afbryder eleven sit ophold før planlagt, eller  

 afbrydes specialundervisningen, skal skolen give besked til ministeriet med  

 angivelse af, antal kursusuger, som eleven har modtaget specialundervisning  

 i.
 Tilskuddet anvises månedsvis.
 For meget udbetalt tilskud modregnes ultimo december og  

 juli.
 Tilskud til skoler med et samlet særligt undervisningstilbud  

 for alle elever (lovens § 26 og tilskudsbekendtgørelsens § 39 og §  

 40).
 Skoler med et samlet særligt  

 undervisningstilbud, skal ikke indsende dokumentation for den enkelte elevs  

 behov, idet tilskuddet ydes på grundlag af skolens  

 undervisningsplan.
 Undervisningsplanen skal kun indsendes, hvis der er sket  

 væsentlige ændringer siden sidste ansøgning om tilskud til  

 specialundervisning, eller som følge af krav fra ministeriet.
For godkendelser, der strækker sig over to  

 finansår, beregnes tilskuddet for første skolehalvår med  

 taksten på finansloven i indeværende finansår.
Beregningen  

 af tilskud for 2. skolehalvår vil afhænge af kommende års  

 finanslovstakst.
 Blandt højskoler ydes tilskuddet kun til  

 Nørgaards Højskoles og Egmont Højskolens særlige  

 undervisningstilbud.
 Til brug for endelig beregning af tilskud skal skolen ved  

 skoleårets afslutning indsende oplysninger om det faktiske  

 årselevtal fratrukket evt. de svært handicappede elever, som  

 skolen har modtaget tilskud til i henhold til lovens § 25. Skolens  

 forstander, bestyrelsesformand og revisor skal attestere for oplysningernes  

 rigtighed.
 Reguleringen sker på grundlag af indeværende  

 års finanslovstakst, ultimo november.
4.  Henvisning af elever til folkeskolen m.v. (lovens § 3, stk. 3 og  

 5 og tilskudsbekendtgørelsens § 37) Bestemmelsen giver skolen mulighed for, at henvise  

 elever til tale-høreundervisning.
Bistand i form af ergo/fysioterapi,  

 mobility-kurser m.v. kan dog også komme på tale.
 Ministeriet yder ikke tilskud til denne foranstaltning.  

 Det er et anliggende kommunerne imellem (lovens § 3, stk. 4).
5.  Tilskud til svært handicappede elever (lovens § 25 og  

  tilskudsbekendtgørelsens  § 38 og § 40) Til ansøgning om tilskud anvendes de af  

 Undervisningsministeriet udarbejdede skemaer.
Ansøgningen indsendes  

 så vidt muligt inden kursets begyndelse jf. § 40, stk. 3. Optager  

 skolen flere elever, hvortil der søges om tilskud til  

 lærertimer, praktisk medhjælp og hjælpemidler, bedes  

 ansøgningerne så vidt muligt indsendt samlet.
 Ansøgningen for svært handicappede elever  

 på efterskoler uanset alder samt svært handicappede elever  

 på husholdningsskoler og håndarbejdsskoler, der ikke er fyldt 18  

 år ved kursets begyndelse, skal vedlægges den frie kostskoles  

 udtalelse om elevens behov samt en udtalelse fra pædagogisk-psykologisk  

 rådgivning, der er udarbejdet i henhold til afsnit 2 i denne  

 vejledning.
 For øvrige elever skal ansøgningen  

 vedlægges den frie kostskoles udtalelse om elevens behov samt en  

 udtalelse fra en faglig, sagkyndig person, som er uafhængig af  

 skolen.
 Den frie kostskoles udtalelse skal indeholde beskrivelse  

 af:
i omfanget af behovet for specialundervisning, praktisk  

 medhjælp og hjælpemidler, på baggrund af f.eks. udtalelse  

 fra elevens tidligere skole i forslag til anvendelse af det ansøgte tilskud,  

 herunder beskrivelse af, i hvilken undervisning foranstaltningen gives.
 Hvis en elev kun har behov for specialundervisning i  

 henhold til § 25 i en del af kursusperioden, skal det fremgå af  

 ansøgningen.
 I de tilfælde hvor Undervisningsministeriet  

 skønner, at den faktiske udgift til svært handicappede elever  

 på efterskoler samt svært handicappede elever på  

 husholdningsskoler og håndarbejdsskoler, der ikke er fyldt 18 år  

 ved kursets begyndelse, overstiger det kommunale takstbeløb, jf. § 49,  

 stk. 2 i folkeskoleloven, sender ministeriet skolens ansøgning og  

 udtalelse samt udtalelse fra pædagogisk-psykologisk rådgivning  

 til høring i amtet.
 Ansøgninger, som indsendes efter, at eleven har  

 afsluttet skoleåret, kan ikke komme i betragtning.
 Afbryder eleven sit ophold før planlagt, eller  

 afbrydes foranstaltningen, der i henhold til § 25 er givet tilskud til, giver  

 skolen besked til ministeriet med angivelse af, hvor mange kursusuger eleven  

 har modtaget støtteforanstaltning, jf. tilskudsbekendtgørelsens  

 § 40, stk. 5.
 Tilskuddet anvises månedsvis.
 For meget udbetalt tilskud modregnes ultimo december og  

 juli.
Administrationen foregår ved hjælp af edb.
Der  

 er derfor fastsat de nødvendige registerforskrifter for behandlingen  

 af personfølsomme oplysninger.
 Tilskud opdeles i:
i løntimer (højskoler) i arbejdstimer (efterskoler, husholdningsskoler og  

 håndarbejdsskoler) i timer til praktisk medhjælp (personlig assistance  

 til praktiske problemer i forbindelse med selve undervisningen, dog ikke til  

 hjemmehjælp) i hjælpemidler i forbindelse med undervisningen,  

 herunder tolk til døve.
Tilskud til lærertimer beregnes ud fra én  

 sats for hver skoleform.
Tilskudssatser fastsættes pr.  

 finansår.
 Folkehøjskoler: 1/543 af lønnen på  

 skalatrin 33, stedtillægssats III, pr. løntime.
 Efterskoler, husholdningsskoler og  

 håndarbejdsskoler: 1/1680 af lønnen på skalatrin 31,  

 stedstillægssats III, pr. arbejdstime.
 Tilskud til praktisk medhjælp beregnes ud fra  

 timelønnen for pædagogiske medhjælpere ved skoler,  

 børnehaver og fritidshjem for personer med vidtgående fysiske og  

 psykiske handicap, løntrin 11, gruppe 1, tillagt 12,5% feriepenge.
Søges der om tilskud til anskaffelse eller leje af  

 hjælpemidler, skal det bekræftes, at eleven ikke allerede har det  

 pågældende hjælpemiddel.
Det skal endvidere dokumenteres,  

 at det ikke er muligt at låne dette f.eks. på den  

 kommunale/amtskommunale hjælpemiddelcentral.
Ansøgningen skal  

 vedlægges en udtalelse fra en sagkyndig person, om hjælpemidlets  

 anvendelighed for eleven og et overslag over anskaffelsesprisen  

 /lejeudgiften.
 Søges der om tilskud til reparation af et  

 hjælpemiddel, skal ansøgningen være bilagt  

 kommunens/amtets accept af udgiften.
 Bygningsmæssige foranstaltninger godkendes ikke som  

 hjælpemidler.
 Tilskud til godkendte hjælpemidler til svært  

 handicappede elever udbetales efter indsendelse af dokumentation for den  

 afholdte udgift.
Anvendelse af hjælpemidler Har kommunen/amtet i forvejen det nødvendige  

 hjælpemiddel, anmodes der om, at dette også anvendes på de  

 frie skoler med henblik på ikke at øge de offentlige udgifter  

 unødigt.
Hjælpemidler bliver sædvanligvis ikke skolens  

 ejendom, men følger så vidt muligt eleven.
6. Amtskommunal betaling (tilskudsbekendtgørelsens §§ 41 -  

 43) Staten opkræver amtet for den del af den  

 faktiske udgift, der overstiger det kommunale takstbeløb  

 vedrørende svært handicappede elever uanset alder på  

 efterskoler samt de svært handicappede elever på  

 husholdningsskoler på håndarbejdsskoler, der ikke er fyldt 18  

 år ved kursets begyndelse.
 Den faktiske udgift beregnes på baggrund af  

 skoleåret, der slutter i finansåret.  

 Opgørelsestidspunktet er den 31. marts.
 Det betyder, at for ansøgninger om tilskud til  

 svært handicappede elever, der godkendes i perioden 1. april - 31.  

 juli, vil ministeriet først i det efterfølgende finansår  

 opkræve amtet.
