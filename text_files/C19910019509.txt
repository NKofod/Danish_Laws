CIRKULÆRE Generelle bemærkninger Bemærkninger til hovedaftalens enkelte bestemmelser Til § 2. Ledelsesretten Til § 3. Forhandlingsretten HOVEDAFTALE Hovedaftalens område Samarbejde og organisationsfrihed Ledelsesretten Overenskomstindgåelse og -opsigelse Fredspligt Arbejdsstandsning Mægling og voldgift Aftalebrud Optagelse og udmeldelse Ikrafttrædelse og opsigelse GENERELLE BEMÆRKNINGER Finansministeriet og StK har indgået vedlagte hovedaftale, som omfatter:
alle, der er ansat efter den med StK indgåede fællesoverenskomst, og alle, der er ansat efter en overenskomst indgået med en eller flere af de  

 organisationer, der er medlem af overenskomstsektionen i StK.
Bemærkninger til hovedaftalens enkelte bestemmelser Denne hovedaftale afløser hovedaftale mellem Finansministeriet og  

 Statsansattes Kartel, Overenskomstsektionen, af 1988 (LP.nr. 66/88 af 20.  

 juni 1988).
 Hovedaftalen er tilpasset det kompleks af kollektive aftaler, som  

 fællesoverenskomsten og organisationsaftalerne med de enkelte organisationer  

 udgør.
Regler om afskedigelse af arbejdstagere og tillidsrepræsentanter findes nu  

 i et fælles regelsæt, der bl.a. omfatter alle ansatte i henhold til en  

 overenskomst, indgået mellem StK-organisationerog Finansministeriet.
Rgglerne  

 er optrykt i fællesoverenskomsten med StK.
Til § 2. Ledelsesretten Formuleringen indebærer ikke noget indgreb i ledelsesretten, således som  

 denne er fastlagt blandt andet ved afgørelser fra Arbejdsretten og fra de  

 faglige voldgiftsretter, men det understreges, at ledelsesretten skal udøves  

 i overensstemmelse med de kollektive aftaler og med reglerne om  

 samarbejdsudvalg.
Til § 3. Forhandlingsretten Formuleringen indebærer ikke nogen indskrænkning i den eksisterende  

 forhandlingsadgang for de enkelte medlemsorganisationer.
 For så vidt angår spørgsmål, der forhandles i de enkelte ministerier og  

 institutioner, skal Finansministeriet henstille, at StK's  

 medlemsorganisationer opnår samme forhandlingsadgang som tjenestemændenes  

 organisationer på områder, der er fælles for de to grupper af ansatte.
Finansministeriet Administrations- og Personaledepartementet Den 27. november 1991 P.M.V.
 E.B.
Hanne Josephsen HOVEDAFTALE MELLEM FINANSMINISTERIET OG STATSANSATTES KARTEL , OVERENSKOMSTSEKTIONEN Hovedaftalens område Denne hovedaftale har bindende virkning for - de ministerier, styrelser og institutioner, der er omfattet af en  

 kollektiv aftale, indgået af eller efter bemyndigelse fra Finansministeriet  

 og StK eller en organisation, der er medlem af StK, og for - StK og organisationer, der er tilsluttet StK og har indgået en aftale  

 som nævnt samt for medlemmer af disse organisationer, der er omfattet af en  

 sådan aftale.
§ 1.  Samarbejde og organisationsfrihed Finansministeriet og StK er enige om at fremme et godt samarbejde samt  

 virke for rolige og stabile arbejdsforhold på tjenestestederne.
 Stk. 2. Finansministeriet vil hverken direkte eller indirekte lægge  

 hindringer i vejen for, at medarbejdere organiserer sig i en organisation  

 tilsluttet StK.
§ 2.  Ledelsesretten Arbejdsgiverne udøver ledelsesretten i overensstemmelse med de i de  

 kollektive aftaler indeholdende bestemmelser og i samarbejde med  

 arbejdstagerne og deres tillidsrepræsentanter i henhold til de mellem  

 Finansministeriet og StK eller StK's medlemsorganisationer til enhver tid  

 gældende aftaler.
§ 3.  Overenskomstindgåelse og -opsigelse Finansministeriet anerkender StK som forhandlingsberettiget organisation  

 på det af nærværende hovedaftale omfattede område.
 Stk. 2. Parterne er enige om, at bestemmelser om løn- og øvrige  

 arbejdsvilkår bør fastsættes ved kollektiv aftale med StK eller StK's  

 medlemsorganisationer.
Stk. 3. Forhandling om indgåelse af ny kollektiv aftale, efter at en  

 sådan er opsagt, eller om indgåelse af kollektiv aftale på et nyt område,  

 optages snarest og senest 1 måned efter, at begæring om forhandling er  

 fremsat.
Dog kan hovedaftaleparterne fastsætte en anden frist i forbindelse  

 med de generelle forhandlinger om aftalefornyelser.
Forhandling om indgåelse  

 af ny aftale tilrettelægges således, at ny kollektiv aftale søges indgået,  

 forinden den opsagte aftale udløber.
 Stk. 4. Såfremt kollektiv aftale med StK (fællesoverenskomsten) opsiges,  

 betragtes alle hertil knyttede aftaler (organisationsaftaler mv.) ligeledes  

 som opsagt.
 Stk. 5. Såfremt kollektiv aftale med en medlemsorganisation  

 (organisationsaftale) opsiges, betragtes tilknytningen til  

 fællesoverenskomsten ligeledes som opsagt.
§ 4.  Fredspligt Selv om en kollektiv aftale er opsagt og udløbet, er aftalens parter dog  

 forpligtet til at overholde dens bestemmelser, indtil anden aftale er  

 indgået, eller arbejdsstandsning er iværksat i overensstemmelse med reglerne  

 i § 5.
§ 5.  Arbejdsstandsning Parterne anerkender hinandens ret til at varsle og iværksætte  

 arbejdsstandsning efter nedenstående regler.
For StK's vedkommende tilkommer  

 retten de enkelte medlemsorganisationer.
 Stk. 2. Beslutning om at iværksætte arbejdsstandsning tilkendegives den  

 anden overenskomstpart og henholdsvis Finansministeriet/StK ved særligt og  

 anbetalet brev, mindst 1 måned før den iværksættes.
 Stk. 3. Den i stk. 2 nævnte skrivelse skal angive arbejdsstandsningens  

 karakter og nærmere omfang.
Stk. 4. Arbejdsstandsning kan ikke omfatte a. medlemmer, hvis medvirken i Finansministeriet eller i ministerier og  

 styrelser, der af Finansministeriet er bemyndiget til at indgå  

 overenskomster, er nødvendig for forhandlingernes afslutning eller  

 konfliktens ophør, eller b. medlemmer, der er undtaget eller undtages ved aftale, eller c. militært ansat personel og personel ansat ved Civilforsvarskorpset.
 Stk. 5. Som arbejdsstandsning betragtes strejke, lockout, blokade og  

 boykot.
Stk. 6. Ved arbejdsstandsningens ophør genoptager arbejdstagerne uden  

 unødigt ophold deres arbejde på de tjenestesteder, hvor de var ansat.
Der må  

 ikke fra nogens side finde fortrædelse sted i anledning af  

 arbejdsstandsningen.
 Stk. 7. Aftaleparterne er forpligtet til ikke at understøtte, men med  

 alle rimelige midler hindre overenskomststridige arbejdsstandsninger og,  

 såfremt overenskomststridige arbejdsstandninger finder sted, at søge disse  

 bragt til ophør.
§ 6 Når der er indgået en kollektiv aftale, kan der inden for det område, som  

 aftalen omfatter, og så længe den er gældende, ikke etableres  

 arbejdsstandsning, medmindre der er hjemmel herfor i »Norm for regler  

 for behandling af faglig strid« eller kollektiv aftale.
 Stk. 2. Varsling af sympatistrejke eller sympatilockout finder sted i  

 henhold til reglerne i § 5.
§ 7.  Mægling og voldgift Enhver uenighed om forståelsen af en kollektiv aftale, indgået med StK  

 eller StK's medlemsorganisationer, kan af hver af aftaleparterne søges bilagt  

 ved mægling, eventuelt ved voldgift, efter nedenstående regler:
 Stk. 2. Såfremt en af aftaleparterne forlanger det, skal striden søges  

 bilagt ved et mæglingsmøde, der afholdes inden for en frist af 2 uger.  

 Fristen kan ved aftale forlænges.
 Såfremt uenigheden vedrører forståelsen af fællesoverenskomsten mellem  

 Finansministeriet og Statsansattes Kartel, skal StK forud tilkendegive, hvem  

 der møder i sagen:
- Statsansattes Kartel alene - Statsansattes Kartel sammen med den/de berørte medlemsorganisationer - den/de berørte medlemsorganisationer alene.
 Finansministeriet er i principielle sager berettiget til at gøre  

 indsigelse, såfremt Statsansattes Kartel agter at lade sig repræsentere ved  

 den/de berørte medlemsorganisationer alene.
 Mæglingsmøde om forståelsen af kollektive aftaler mellem Finansministeriet  

 og StK's medlemsorganisationer sker med deltagelse af Finansministeriet og  

 den/de faglige organisationer, der er part(er) i aftalen.
 Mæglingsmøde om forståelsen af kollektive aftaler, der efter bemyndigelse  

 fra Finansministeriet er indgået med StK's medlemsorganisationer, sker med  

 deltagelse af aftaleparterne.
 Stk. 3. Opnås der ikke ved denne mægling en løsning af striden, kan sagen  

 af hver af aftaleparterne henvises til endelig afgørelse ved en voldgiftsret,  

 der består af 4 medlemmer, hvoraf hver aftalepart vælger 2, samt en opmand,  

 der udpeges af voldgiftsrettens medlemmer.
 Stk. 4. Såfremt der ikke opnås enighed om udpegning af opmanden, anmodes  

 Arbejdsrettens formand om at udpege denne.
§ 8.  Aftalebrud I tilfælde af påstået brud på en kollektiv aftale, indgået med StK's  

 medlemsorganisation, skal der, inden klage indbringes for Arbejdsretten,  

 afholdes fællesmøde under hovedorganisationernes medvirken.
Er det påståede aftalebrud en arbejdsstandsning, jf. § 6, og denne ikke  

 forinden er ophørt, skal fællesmødet afholdes omgående og senest dagen efter  

 arbejdsstandsningens iværksættelse.
På fællesmødet skal de til grund for  

 arbejdsstandsningen liggende omstændigheder klarlægges, og - hvor  

 arbejdsstandsningen kan være opstået på grund af misforståelser - forsøges  

 løst.
 Stk. 2. I tilfælde af påstået brud på en kollektiv aftale, ingået med  

 StK, skal der, inden klage indbringes for Arbejdsretten, afholdes møde under  

 aftaleparternes medvirken.
 Stk. 3. I sager om fortolkning af eller påstand om brud på denne  

 hovedaftale skal møde afholdes under hovedaftaleparternes medvirken.
§ 9.  Optagelse og udmeldelse Organisationer, der tilslutter sig StK, samt disses medlemmer bliver  

 umiddelbart ved optagelsen i StK omfattet af denne hovedaftale.
Stk. 2. Organisationer, der er tilsluttet StK, kan ikke ved at melde sig  

 ud af centralorganisationen løse sig fra de forpligtelser, de ved nærværende  

 hovedaftale er gået ind på.
For at opnå frigørende virkning skal nedennævnte  

 betingelser være opfyldt:
1. Organisationen skal have opsagt hovedaftalen i  

 overensstemmelse med § 10, stk. 1, 2. ny kollektiv aftale skal være indgået og trådt i  

 kraft.
§ 10.  Ikrafttrædelse og opsigelse Denne hovedaftale træder i kraft straks og er gældende, indtil den opsiges  

 med mindst 6 måneders varsel til en 1. oktober.
 Stk. 2. For så vidt angår forhold, der reguleres i denne hovedaftale,  

 bortfalder enhver bestemmelse herom i de af hovedaftalen omfattede kollektive  

 aftaler (overenskomster, protokollater og cirkulærer mv.).
 Stk. 3. Parterne er enige om, at hovedaftalen kan genforhandles uden  

 opsigelse, såfremt der på det øvrige arbejdsmarked måtte ske ændringer, som  

 har relation til indholdet af denne aftale.
 Stk. 4. Umiddelbart efter opsigelsen optages forhandlinger om en ny  

 hovedaftale.
 Stk. 5. Er forhandlinger om en fornyelse af hovedaftalen efter stedfunden  

 opsigelse ikke afsluttet til den pågældende 1. oktober, gælder hovedaftalen,  

 uanset at opsigelsestidspunktet overskrides, indtil de ikraftværende  

 kollektive aftaler afløses af nye, og hovedaftalen bortfalder da ved de nye  

 kollektive aftalers ikrafttræden.
København, den 21. juni 1991 Statsansattes Kartel Finansministeriet P.M.V.
