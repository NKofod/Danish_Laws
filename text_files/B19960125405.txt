I medfør af § 3 stk. 4, i lov nr. 1059 af 20. december 1995 om ændring af lov om en aktiv arbejdsmarkedspolitik samt § 33, stk. 5, i lov om en aktiv arbejdsmarkedspolitik, jf. lovbekendtgørelse nr.
112 af 27. februar 1996, som ændret ved lov nr. 1198 af 27. december 1996, fastsættes:
 § 1.  Bekendtgørelsen omfatter ledige under 60 år, der  

 er medlem af en anerkendt arbejdsløshedskasse, og som i perioden 1. juli 1996  

 - 31. december 1997 overgår fra dagpengeperioden til aktivperioden, jf. § 55,  

 stk. 1 og 2, i lov om arbejdsløshedsforsikring m.v.
 § 2.  Ledige, der er omfattet af § 1, har i hele  

 aktivperioden, jf. § 55, stk. 2, i lov om arbejdsløshedsforsikring m.v.,  

 pligt til at deltage i tilbud i op til fuld tid, jf. § 33, stk. 2, i lov om  

 en aktiv arbejdsmarkedspolitik.
 § 3.  Ledige, der er omfattet af § 1, skal senest den  

 31. december 1997 være i tilbud.
 § 4.  Arbejdsformidlingens afgivelse af tilbud i  

 henhold til § 3 skal ske således, at medlemmer med længst ledighed så vidt  

 muligt aktiveres først.
 Stk. 2.  Den lediges ret til et puljejob, hvis den  

 ledige selv finder et puljejob, jf. § 33, stk. 4, i lov om en aktiv  

 arbejdsmarkedspolitik, indtræder på det tidspunkt, hvor Arbejdsformidlingen i  

 henhold til stk. 1, skal tilbyde den ledige aktivering.
 § 5.  Bekendtgørelsen træder i kraft den 1. januar  

 1997.
 Stk. 2.  Ledige, der inden den 1. januar 1997 har aftalt  

 med en arbejdsgiver at påbegynde et selvfundet puljejob, kan uanset § 4, stk.  

 2, gennemføre forløbet efter de hidtidige regler, såfremt Arbejdsformidlingen  

 har modtaget oplysning herom inden den 31. januar 1997. Puljejobbet skal være  

 påbegyndt senest den 1. marts 1997.
 Stk. 3.  Ved bekendtgørelsens ikrafttræden ophæves  

 bekendtgørelse nr. 588 af 28. juni 1996 om gradvis indføring af ret og pligt  

 til tilbud i aktivperioden.
