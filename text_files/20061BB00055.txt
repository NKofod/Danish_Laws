Fremsat den 5. december 2006 af  

 Kristen Touborg (SF), Steen Gade (SF),  

 Ole Sohn (SF), Mette Gjerskov (S),  

 Ole Glahn (RV) og Per Clausen (EL) Forslag til folketingsbeslutning om  

 brug af frivillig modulation af den direkte landbrugsstøtte Folketinget pålægger regeringen i fornødent omfang at benytte  

 sig af ordningen med frivillig modulation af den direkte landbrugsstøtte til  

 at  

 fremskaffe den nødvendige finansiering til forbedringer af landdistrikterne,  

 herunder  

 til miljøet, naturen, økologisk landbrug og bosætning i landdistrikterne.
Bemærkninger til forslaget EU forventes i december at vedtage en forordning, der giver  

 mulighed for frivillig modulation, hvilket indebærer, at det enkelte  

 medlemsland kan vælge at bruge op til 20 pct. af den direkte landbrugsstøtte  

 til andre formål end indkomststøtte til den enkelte landmand.
 For Danmark drejer det sig i alt om ca. 5,6 mia. kr. i perioden  

 2007-2010. Det er et meget stort beløb, som giver muligheder for store  

 forbedringer for landdistrikterne, miljøet, naturen, det økologiske landbrug,  

 og som kan give et bidrag til reduktion af det danske udslip af drivhusgasser  

 gennem satsning på vedvarende energi.
Blandt andet er der brug for meget store beløb, hvis Danmark  

 skal leve op til EUs vandrammedirektiv og Natura 2000-direktivet.  

 Danmark er  

 samtidig ganske langt fra at leve op til Kyotoforpligtelserne.
Det er meget  

 svært at se, hvor regeringen vil skaffe penge fra til at løse disse opgaver,  

 hvis ikke muligheden for frivillig modulation benyttes.
Samtidig vil det være at svigte landdistrikterne, hvis ikke  

 muligheden for frivillig modulation benyttes.
Landdistrikterne har brug for  

 aktiv hjælp til at skabe nye arbejdspladser og har ikke brug for passiv  

 støtte  

 til det gamle landbrugserhverv.
Investeringer i vedvarende energi, grøn  

 turisme, økologi, forædling af fødevarer, bredbånd m.v. kan alt sammen  

 bidrage  

 til at skabe mere liv på landet.
Alligevel har regeringen bøjet sig for Landbrugsrådets krav om,  

 at pengene fortsat skal udbetales i direkte landbrugsstøtte, hvilket  

 indebærer,  

 at et landbrug i gennemsnit får udbetalt 140.000 kr. i direkte støtte.  

 Eftersom  

 det samlede antal landbrug omfatter mange deltids- og fritidslandbrug, får et  

 heltidslandbrug et langt større beløb, som langt overstiger andre former for  

 passiv hjælp i dette land.
Det er svært at tro andet, end at det skyldes det  

 største  

 regeringspartis tætte forbindelser til landbruget.
Det kan i hvert fald ikke være af hensyn til landbrugets  

 konkurrenceevne.
Fødevareministeren har i svar på spørgsmål nr.
S 5396 af 8.  

 juni 2006, folketingsåret 2005-06, oplyst, at den direkte landbrugsstøtte  

 »ikke  

 eller kun i minimalt omfang er konkurrenceforvridende«.
Ellers ville den i  

 øvrigt  

 også være i strid med WTOs regler.
Den frivillige modulation kunne være det, der får udviklingen  

 til at gå i den rigtige retning.
Ifølge forslaget fra EU vil op til 20 pct.  

 af  

 den direkte landbrugsstøtte kunne omdirigeres til et andet formål i  

 landdistrikterne.
Dette forslag er i tråd med den øvrige EU-politik, hvad  

 angår  

 landdistrikterne.
Siden først i 1990erne har man stadig mere ihærdigt  

 fokuseret på udvikling i landdistrikterne til forskel fra den tilvænnede  

 landbrugsstøtte.
Det må forudses, at tendensen fortsætter.
Bag EUs  

 ønske om  

 udvikling i landdistrikterne ligger hensigten om at udnytte og benytte alle  

 regioner i hvert enkelt land.
Det allervigtigste er dog regeringens politiske  

 holdning til landdistrikternes fremtidige anvendelse og nytte for nationen.
Mange beboere i landdistrikterne er interesserede i, at  

 vedvarende energi på en gang bliver en indtægtskilde og en hjælp til at klare  

 miljøkravene.
Det kræver dog regeringens politiske og lovgivningsmæssige  

 opbakning.  

 Spørgsmålet er, om ikke den frivillige modulation kunne gøre en virkelig stor  

 forskel på dette felt til gavn for miljøet, beskæftigelsen og landet.
Såfremt den frivillige modulation benyttes, vil det indebære, at  

 ingen eller kun meget få landbrug vil blive sløjfet som produktionslandbrug.  

 Jordpriserne vil falde, hvilket er en klar fordel, fordi jordpriserne i dag  

 er  

 skruet op i et urealistisk højt leje.
De høje jordpriser er en af  

 hovedårsagerne til, at det er meget vanskeligt for de unge at etablere sig i  

 landbruget.
Der har været argumenteret med, at det ville være bedre, hvis  

 hele EU besluttede at nedsætte landbrugsstøtten.
Hvis det er et ønske at  

 reducere EUs landbrugsstøtte, så er den konkrete mulighed her.
Jo flere  

 lande,  

 der benytter sig af frivillig modulation, jo flere lande vil være fristede  

 til  

 at følge efter.
Det er en pragmatisk måde at få omprioriteret nogle af de  

 mange  

 landbrugsstøttepenge på, som EUs borgere og naturen får alt for lidt ud  

 af i  

 dag.
Skriftlig fremsættelse Kristen Touborg  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om brug af frivillig modulation af den direkte  

 landbrugsstøtte.
(Beslutningsforslag nr.
B 55).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
