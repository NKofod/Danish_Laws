Receptekspedition på et  

 grønlandsk medicindepot Patientklagenævnet fandt, at den ekspederende  

 apoteksassistent havde udvist manglende omhu og samvittighedsfuldhed ved sin  

 receptekspedition.
Nævnet indskærpede overfor apoteksassistenten  

 at udvise større omhu i sit fremtidige virke.
Patientklagenævnet fandt endvidere, at det havde  

 været hensigtsmæssigt, om den farmaceut, der fungerede som leder  

 af medicindepotet, havde draget omsorg for, at alle medicinpakninger var  

 ordnet efter en terapeutisk gruppeinddeling (frem for en alfabetisk  

 inddeling), idet en sådan sortering mindsker faren for, at  

 fejlekspeditioner får fatale følger.
Nævnet lagde i den  

 forbindelse vægt på, at receptekspeditionerne på  

 medicindepotet jævnligt blev foretaget uden farmaceutisk kontrol,  

 hvorfor medicindepotets indretning i særlig høj grad burde have  

 været indrettet efter sikkerhedshensyn.
