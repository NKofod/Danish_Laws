 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning, som ændret ved lov nr. 294 af 9. juni 1982,  

 (* 1) nedennævnte bestemmelser for Hvidovre Strand vildtreservat i Københavns  

 amt.
 § 1 . Vildtreservatet omfatter søterritoriet (Kalveboderne) mellem  

 Hvidovre og Amager mod nord og syd afgrænset af henholdsvis Sjællandsbroen og  

 en ret linie mellem Amager og Avedøre Holme 500 meter syd for motorvejsbroen  

 og parallelt med denne.
 Stk. 2. Det i stk. 1 nævnte område afgrænses mod land af højeste, daglige  

 vandstandslinie.
 Stk. 3. Bestemmelsen er ikke til hinder for Københavns kommunes tinglyste  

 ret til opfyldning på søterritoriet ud for Valbyparken.
 § 2. På det i § 1, stk. 1 nævnte område er det forbudt at udøve jagt på  

 eller på anden måde at ombringe, indfange eller forjage pattedyr og fugle.
 Stk. 2. På det i § 1, stk. 1, nævnte område er færdsel med ladt  

 skydevåben forbudt.
 § 3. På det i § 1, stk. 1 nævnte område er sejlads med motordrevet fartøj  

 udenfor Kalvebodløbet forbudt med højere hastighed end 5 knob i perioden 1.  

 september - 30. april.
 § 4. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelserne i §§ 2 og 3 efter nærmere af  

 Landbrugsministeriet fastsatte retningslinier.
 § 5. Overtrædelse af bestemmelserne i §§ 2 og 3 straffes i medfør af §  

 51, stk. 4 i lov om jagt og vildtforvaltning med bøde, for så vidt strengere  

 straf ikke er forskyldt efter den øvrige lovgivning.
 § 6. Bekendtgørelsen træder i kraft den 1. september 1984 og gælder til  

 og med den 31. august 1989.
 Landbrugsministeriet, den 24. august  

 1984.
