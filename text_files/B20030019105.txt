Bekendtgørelse om produktionsafgift på ørred, solgt fra danske  

 dambrug I medfør af § 102, stk. 2 og 3, § 106, stk. 1, og § 130,  

 stk. 2 i lov nr. 281 af 12. maj 1999, fiskeriloven, fastsættes:
 § 1.  

  

 Bekendtgørelsen omfatter enhver ørredproduktion fra danske ferskvandsdambrug,  

 herunder  

    

 dambrug med recirkulerende  

 vand.
 Stk. 2.  

  

 Bekendtgørelsen  

 omfatter tillige produktion af yngel og æg fra de i stk. 1 nævnte dambrug.
 § 2.  

  

 Produktionsafgiften beregnes ved ethvert salg fra de i § 1 nævnte dambrug,  

 jf.  

 dog stk. 5.
 Stk. 2.  

  

 Afgiften  

 beregnes på baggrund af dambrugets nettoproduktion, dvs. den solgte  

 produktion  

 med fradrag af indkøbte mængder af fisk, yngel og æg.
 Stk. 3.  

  

 Produktionsafgiften på ørred, herunder yngel, er 12 øre pr. kilo.
 Stk. 4.  

  

 Produktionsafgiften på ægproduktion er 60 øre pr. kilo.
Stk. 5.  

  

 Der beregnes  

 ikke særskilt produktionsafgift, jf. stk. 1, i forbindelse med overdragelse  

 af  

 dambrug med igangværende produktion.
Den overdragne produktion vil ikke kunne  

 fradrages i henhold til stk. 2.
 § 3.  

  

 Produktionsafgiften indgår i Afgiftsfonden for Danske Dambrug, c/o Dansk  

 Dambrugerforening, Vejlsøvej 51, 8600 Silkeborg.
 § 4.  

  

 Den  

 driftsansvarlige ejer eller forpagter, herunder enhver fysisk eller juridisk  

 person, der erhvervsmæssigt driver dambrug, skal inden den 10. februar, 10.  

 maj, 10. august og 10. november  

    

 indberette den samlede nettoproduktion for det foregående kvartal til  

 Afgiftsfonden for Danske Dambrug, jf. § 2, og indbetale den herefter skyldige  

 afgift til fonden.
 Stk. 2.  

  

 Afgiftsbeløb  

 under 100 kr. bortfalder.
 Stk. 3.  

  

 Negative  

 produktionsafgifter kan ikke medføre krav om tilbagebetaling fra fonden.
§ 5.  

  

 Den  

 driftsansvarlige skal endvidere ved hvert kalenderårs afslutning indsende en  

 opgørelse til fonden over den samlede nettoproduktion i det forløbne  

 kalenderår, jf. § 2. Opgørelsen skal attesteres af en statsautoriseret eller  

 registreret revisor.
Hvis den årlige produktion svarer til en afgift på under  

 5.000 kr., kan attestation erstattes af en skriftlig erklæring fra den  

 driftsansvarlige, medmindre Afgiftsfonden for Danske Dambrug kræver  

 revisorattestation.
 Stk. 2.  

  

 Den i stk. 1  

 nævnte opgørelse skal indsendes til fonden senest den 1. marts i året efter  

 opgørelsesåret.
 Stk. 3.  

  

 For  

 driftsansvarlige, der ikke har kalenderåret som regnskabsår, omfatter den i  

 stk. 1 nævnte opgørelse for 2003 alene den resterende del af kalenderåret.
§ 6.  

  

 Beløb, der ikke betales rettidigt, tillægges efter lovens § 115, stk. 1, en  

 årlig rente, svarende til den rente, der er fastsat i henhold til rentelovens  

 §  

 5, fra forfaldsdagen at regne.
Den tillagte rente udgør dog mindst 50 kr.
 § 7.  

  

 Der  

 er udpantningsret for forfaldne beløb efter lovens § 116, nr. 4 og 6,  

 herunder  

 for de i § 6 nævnte rentebeløb.
 § 8.  

  

 Overtrædelse af § 4, stk. 1, og § 5, stk. 1 og 2, straffes med bøde,  

 medmindre  

 højere straf er forskyldt efter kapitel 23 i fiskeriloven.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 9.  

  

 Denne bekendtgørelse træder i kraft den 1. april 2003.
 Stk. 2.  

  

 Samtidig ophæves  

 bekendtgørelse nr. 794 af 23. september 2002 om produktionsafgift på ørred,  

 solgt fra danske dambrug.
