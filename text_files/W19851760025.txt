I forbindelse med ekspropriation til en kommunevej blev ca. 4.7 ha  

 fraskåret ejendommens bygninger, således at bygningslodden efter vejanlægget  

 ville have et areal på ca. 0,8 ha.
Det var kommissionens opfattelse, at  

 ejendommen stadig kunne benyttes til kreaturer på trods af gennemskæringen og  

 at der derfor ikke kunne ydes erstatning for værdiforringelse.
 År 1985 den 4. september kl. 14,00 afholdt Taksationskommissionen for  

 Nordjyllands amtsrådskreds II (syd) møde i Valsgaard.
 Der foretoges:
Sks. 8/1985 Taksation i anledning af ekspropriation til forlængelse af Skoletoften  

 i Valsgaard.
Hr. og fru Oppelstrup, Gl.
Skolevej 1, Valsgaard, var mødt sammen med  

 landbrugskonsulent Kaj Pedersen.
 Det eksproprierede areal besigtigedes, og mødet fortsattes på Arden  

 rådhus.
Det fremgår af sagen, at der ved vejanlægget fraskæres en parcel på ca.  

 4,69 ha., som hidtil har ligget i direkte forbindelse med bygningsparcellen,  

 som efter vejanlægget vil have et areal på ca. 0,8 ha.
Ejendommens øvrige  

 tilliggende er, foruden en engparcel, en lod på ca. 6,4 ha syd for  

 Ulstrupvejen, hvoraf dog en parcel på ca. 0,7 ha. er frasolgt til et  

 idrætsanlæg, samt to lodder på henholdsvis ca. 2,3 ha. og ca. 6,6 ha. vest  

 for Rostrupvej.
Ejeren oplyser, at ejendommen drives med kvægdrift og en mindre  

 svinebesætning.
Han har p.t. 45 kreaturer, heraf 17 malkekøer.
Den nu  

 fraskårne parcel på ca. 4,7 ha. har altid været benyttet til græsning for  

 kreaturerne, og lodden syd for Ulstrupvejen benyttes også lejlighedsvis  

 hertil.
 Der er enighed om, at kommunen anlægger grusvej fra ejendommens gårdsplads  

 til den nyanlagte vej og en befæstet overkørsel på modsatte vejside.
 Konsulent Kaj Pedersen påstod for ejeren en samlet erstatning på 130.000  

 kr. og henviste til den fremlagte erstatningsberegning.
Han anfører, at der bør gives erstatning for fraskæring, ikke blot for det  

 direkte fraskårne areal, men også for de tre øvrige marklodder.
Der bør her  

 ud over tillægges ejeren erstatning for andre ulemper.
Ejeren får således  

 gener ved ikke at kunne anbringe ensilage, halmstakke m.v. i umiddelbar  

 nærhed af bygningerne.
Møddingpladsen skal omlægges, og der er næppe plads  

 hertil på restarealet.
Ejendommen må antages at falde i værdi, idet den næppe  

 længere kan sælges som kvægejendom.
Kommunens repræsentanter påstår den samlede erstatning fastsat til 85.000  

 kr., heraf ca. 70.000 kr. i erstatning for ulemper, herunder ved  

 gennemskæringen af bygningslodden.
Ulempeerstatningen er for ca. 4,7 ha.  

 beregnet efter en takst på 1,50 kr. pr. (m2), svarende til ca. halv  

 arealerstatning.
Kommunen bemærker iøvrigt, at der lovligt kan etableres  

 anden møddingplads på den tilbageblevne bygningsparcel.
 Det fremgår af sagen, at det afståede areal er vurderet til 10,00 kr. pr.  

 (m2) og det fraskårne på ca. 4,7 ha, til 1,20 kr. pr. (m2).
 De mødte fratrådte.
Kommissionen drøftede sagen og afsagde sålydende K E N D E L S E :
 Der var enighed om at fastsætte erstatningen således:
 De nævnte poster reguleres på grundlag af endelig opmåling.
 Kommissionen finder ikke, at lodden syd for Ulstrupvej og de to lodder  

 vest for Rostrupvej påføres ulemper som følge af vejanlægget, og finder, at  

 den fraskårne parcel, som hidtil, har haft direkte forbindelse til  

 bygningerne fortsat, når der anlægges grusvej til den nye vej, kan benyttes  

 til kreaturer.
 Kommissionen finder ikke, at ejeren ved ekspropriationen hindres i en  

 rimelig og lovlig placering af mødding på den resterende bygningslod.
 For samtlige ulemper, herunder fraskæring af den nævnte græsningsparcel,  

 gener ved vejens nærhed og øvrige driftsulemper tilkendes der ejeren kr.  

 70.500,-, samlet erstatning herefter 84.100 kr.
 Til dækning af udgifter til sagkyndig bistand tilkendes der ejeren 2.000  

 kr.
 Erstatningen forrentes med en årlig rente på 1% over diskontoen fra 10.  

 juni 1985 at regne.
