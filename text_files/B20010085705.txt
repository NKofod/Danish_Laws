Bekendtgørelse om leveranceområde  

 for lægemidler fra  

 Den Kgl.
Veterinær- og Landbohøjskoles apotek I medfør af § 61 i lov om apoteksvirksomhed, jvf.  

 lovbekendtgørelse nr. 657 af 28. juli 1995 som ændret ved lov  

 nr. 386 af 22. maj 1996, og efter forhandlinger med Undervisningsministeren,  

 fastsættes:
§ 1. Den Kgl.
Veterinær- og  

 Landbohøjskoles apotek kan levere lægemidler til veterinær  

 anvendelse til følgende institutioner og personer:
1)	til Landbohøjskolens institutter kan leveres magistrelle  

 veterinære lægemidler, markedsførte farmaceutiske  

 specialiteter og ikke-markedsførte farmaceutiske specialiteter i  

 henhold til udleveringstilladelse fra Lægemiddelstyrelsen, 2)	til de i bekendtgørelsens bilag 1 anførte  

 statsinstitutioner og selvejende institutioner kan leveres magistrelle  

 veterinære lægemidler, markedsførte farmaceutiske  

 specialiteter og ikke-markedsførte farmaceutiske specialiteter i  

 henhold til udleveringstilladelse fra Lægemiddelstyrelsen, og 3)	til praktiserende dyrlæger kan leveres magistrelle  

 veterinære lægemidler og ikke-markedsførte farmaceutiske  

 specialiteter i henhold til udleveringstilladelse fra  

 Lægemiddelstyrelsen.
 Stk. 2. Leverancen af de i stk. 1, nr. 3, nævnte  

 magistrelle lægemidler omfatter kun de lægemidler, som i  

 øvrigt fremstilles på Landbohøjskolen.
 § 2. Bekendtgørelsen træder i kraft  

 den 1. november 2001.
Stk. 2. Bekendtgørelse nr. 777 af 22. august 1996 om  

 leveranceområde for lægemidler fra Den Kgl.
Veterinær- og  

 Landbohøjskoles apotek ophæves.
