Efter at folketinget den 26. oktober 1962 havde meddelt sit samtykke til  

 Danmarks ratifikation af den af den internationale arbejdskonference i Geneve  

 i juni 1962 vedtagne akt om ændring af Den internationale  

 Arbejdsorganisations statut, har Hans Majestæt Kongen ved resolution af 3.  

 januar 1963 ratificeret nævnte akt.
Jfr. udenrigsministeriets bekendtgørelser  

 nr. 12 af 23. marts 1949 og nr. 75 af 27. november 1956, Lovtidende C.
 Aktens ordlyd er som følger:
 Akt om ændring i Den internationale Arbejdsorganisations statut.
Den internationale Arbejdsorganisations generalkonference, der er blevet sammenkaldt i Geneve af Det internationale Arbejdsbureaus  

 styrelsesråd, og som den 6. juni 1962 er trådt sammen til sin 46. samling; og der er blevet enig om at vedtage forslagene om i bestemmelserne i Den  

 internationale Arbejdsorganisations statut vedrørende styrelsesrådets  

 sammensætning at ændre tallene »40« og »20« til tallene  

 »48« og »24« samt ændre tallet »10« til tallet  

 »12«, undtagen i artikel 7, stk. 2, hvorefter der skal være 10  

 medlemmer, der repræsenterer stater af størst industriel betydning, og 14  

 valgte medlemmer, hvilket spørgsmål er optaget som 8. punkt på dagsordenen, vedtager idag den 22. juni 1962 følgende akt om ændring i Den  

 internationale Arbejdsorganisations statut, der benævnes akt af 1962 om  

 ændring i Den internationale Arbejdsorganisations statut:
 Artikel 1.
 I den nugældende tekst til Den internationale Arbejdsorganisations statut:
 Artikel 2.
 Fra datoen for nærværende akts ikrafttræden at regne gælder Den  

 internationale Arbejdsorganisations status, således som den er ændret i  

 henhold til ovenstående artikel.
 Artikel 3.
Ved nærværende akts ikrafttræden skal Det internationale Arbejdsbureaus  

 generaldirektør drage omsorg for, at der udarbejdes en officiel tekst af den  

 internationale Arbejdsorganisations statut, således som den er ændret ved  

 bestemmelserne i nærværende akt, i 2 originale eksemplarer, behørigt  

 bekræftet ved hans underskrift.
Det ene eksemplar skal opbevares i Det  

 internationale Arbejdsbureaus arkiver, og det andet skal fremsendes til De  

 Forenede Nationers generalsekretær til indregistrering i overensstemmelse med  

 artikel 102 i De Forenede Nationers pagt.
Generaldirektøren skal fremsende en  

 bekræftet genpart af teksten til alle Den internationale Arbejdsorganisations  

 medlemsstater.
 Artikel 4.
2 eksemplarer af nærværende akt skal bekræftes ved underskrift af  

 konferencens præsident og af Det internationale Arbejdsbureaus  

 generaldirektør.
Det ene eksemplar skal opbevares i Det internationale  

 Arbejdsbureaus arkiver, og det andet skal fremsendes til De Forenede  

 Nationers generalsekretær til indregistrering i overensstemmelse med artikel  

 102 i De Forenede Nationers pagt.
Generaldirektøren skal fremsende en  

 bekræftet genpart af akten til alle Den internationale Arbejdsorganisations  

 medlemsstater.
 Artikel 5.
 1. De officielle ratifikationer eller tiltrædelser af  

 nærværende ændring skal fremsendes til Det internationale Arbejdsbureaus  

 generaldirektør, som skal underrette Organisationens medlemsstater om  

 modtagelsen heraf.
 2. Nærværende ændring træder i kraft i henhold til  

 bestemmelserne i artikel 36 i Organisationens statut.
 3. Ved ikrafttrædelsen af nærværende akt skal Det  

 internationale Arbejdsbureaus generaldirektør underrette samtlige Den  

 internationale Arbejdsorganisations medlemsstater samt De Forenede Nationers  

 generalsekretær herom.
 Ovenstående tekst er den autentiske udformning af akten om ændring i Den  

 internationale Arbejdsorganisations statut, således som den er behørigt  

 vedtaget af Den internationale Arbejdsorganisations generalkonference under  

 dens 46. samling, som afholdtes i Geneve og afsluttedes den 28. dag i juni  

 1962.
 De engelske og franske gengivelser af nærværende akts tekst er lige  

 autentiske.
 Til bekræftelse heraf har vi undertegnet denne akt i dag den tredivte juni  

 1962:
Konferencens Præsident John Lynch Det internationale Arbejdsbureaus Generaldirektør David A.
Morse Ændringsakten er i henhold til artikel 36 i Den internationale  

 Arbejdsorganisations statut trådt i kraft den 22. maj 1963.
 Udenrigsministeriet, den 9. marts 1965.
J.O.
Krag.
