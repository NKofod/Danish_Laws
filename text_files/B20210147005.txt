Bekendtgørelse om Banedanmarks opgaver og beføjelser1) I medfør af § 102, stk. 1, § 112, stk. 1, og § 113, stk. 1 og 4, i jernbaneloven, lov nr. 686 af 27. maj 2015, som ændret ved lov nr. 658 af 8. juni 2016, § 17, stk. 1 og 5, i lov nr. 552 af 6. juni 2007 om en Cityring, § 24, stk. 3, i lov nr. 432 af 16. maj 2012 om Aarhus Letbane, § 15 stk. 1 og 3, i lov nr. 609 af 12. juni 2013 om elektrificering af jernbanen og § 20, stk. 5, og § 21, stk. 7, i lov nr. 165 af 26. februar 2014 om letbane på Ring 3 fastsættes:
Opgaver § 1. Banedanmark er en styrelse under Transportministeriet.
 § 2. Banedanmark varetager primært følgende opgaver:
 1) Planlægning, udvikling, anlæg, drift, vedligeholdelse og fornyelse af statens jernbaneinfrastruktur, herunder spor, sikringssystemer, broer, fjernstyringscentraler og kombiterminaler, samt trafikstyring og trafikinformation.
 2) Udførelse af vedligeholdelsesopgaver og mindre fornyelsesopgaver på statens jernbaneinfrastruktur.
 3) Tildeling af jernbanekapacitet på statens jernbaneinfrastruktur.
 4) Udarbejdelse af køreplaner for statens jernbaneinfrastruktur i forbindelse med udbud af driften på delstrækninger.
 5) Fastsættelse og opkrævning af afgifter for benyttelse af statens jernbaneinfrastruktur.
 6) Forsyning af kørestrøm til jernbanevirksomheder.
 7) Forsyning af teleydelser til jernbanevirksomheder og telekommunikationsvirksomheder.
 8) Udarbejdelse af administrative forskrifter.
 9) Varetagelse af koordinerende opgaver inden for jernbanesektoren.
 10) Deltagelse i det europæiske netværk af infrastrukturforvaltere og samarbejde med de øvrige infrastrukturforvaltere i netværket.
 Stk. 2. Banedanmark kan udøve anden virksomhed, der ligger i naturlig forlængelse af de opgaver, der er nævnt i stk. 1.
 § 3. Banedanmark yder rådgivning og anden bistand til Transportministeriet.
 Stk. 2. Banedanmark inddrager transportministeren i spørgsmål af væsentlig betydning for jernbaneområdet.
 Stk. 3. Banedanmark udøver vejlednings- og informationsvirksomhed om statens jernbaneinfrastruktur og brugen af denne over for andre offentlige myndigheder, organisationer, private m.fl. i henhold til jernbaneloven.
 § 4. Banedanmark fastsætter efter godkendelse af transportministeren regler om en præstationsordning i overensstemmelse med artikel 35 i Europa-Parlamentets og Rådets direktiv 2012/34/EU af 21. november 2012 om oprettelse af et fælles europæisk jernbaneområde.
Beføjelser § 5. Beføjelser, der er tillagt transportministeren i §§ 1-3 og § 4, stk. 4, i lov nr. 527 af 26. maj 2010 om anlæg af en jernbanestrækning København-Ringsted over Køge, som ændret ved lov nr. 543 af 29. april 2015, udøves af Banedanmark.
 § 6. Beføjelser, der er tillagt transportministeren i §§ 1-2 og § 3, stk. 3, i lov nr. 232 af 17. marts 2010 om anlæg af en udbygning af Nordvestbanen mellem Lejre og Vipperød, udøves af Banedanmark.
 § 7. Beføjelser, der er tillagt transportministeren i medfør af kapitel 5 i lov nr. 552 af 6. juni 2007 om en Cityring, som ændret ved § 160 i lov nr. 1520 af 27. december 2014 og § 129 i lov nr. 686 af 27. maj 2015, udøves af Banedanmark.
 § 8. Beføjelser, der er tillagt transportministeren i § 1 i lov nr. 243 af 21. marts 2007 om anlæg af ekstra jernbanespor i Ringsted, udøves af Banedanmark.
 § 9. Beføjelser, der er tillagt transportministeren i § 1, § 1 a, § 1 b og § 2, stk. 4, i lov nr. 218 af 28. april 1993 om udbygning af banestrækningen mellem Vamdrup og Padborg, som ændret ved lov nr. 447 af 23. maj 2012, udøves af Banedanmark.
 § 10. Beføjelser, der er tillagt transportministeren i § 3, § 17, § 18, stk. 1-2, § 19, stk. 1 og stk. 6, samt §§ 20-21, i lov nr. 432 af 16. maj 2012 om Aarhus Letbane, udøves af Banedanmark.
 § 11. Beføjelser, der er tillagt transportministeren i § 1 og §§ 3-4, i lov nr. 498 af 22. maj 2013 om nedlæggelse af overkørsler m.v. på jernbanestrækningen mellem Hobro og Aalborg, udøves af Banedanmark.
 § 12. Beføjelser, der er tillagt transportministeren i §§ 1-2, §§ 7-8, § 9 stk. 1-2, § 10, stk. 1 og stk. 6, §§ 11-12, i lov nr. 609 af 12. juni 2013 om elektrificering af jernbanen, udøves af Banedanmark.
 § 13. Beføjelser, der er tillagt transportministeren i § 19, § 20, stk. 1-2, § 21, stk. 1 og stk. 6, samt §§ 22 og 23, i lov nr. 165 af 26. februar 2014 om letbane på Ring 3, som ændret ved § 1 i lov nr. 657 af 8. juni 2016, udøves af Banedanmark.
 § 14. Beføjelser, der er tillagt transportministeren i medfør af § 1, nr. 3-10, i lov nr. 719 af 25. juni 2014 om projektering af nyanlæg og hastighedsopgraderinger af en række jernbanestrækninger på hovedbanen og regionalbanerne, udøves af Banedanmark.
 Stk. 2. Beføjelser, der er tillagt transportministeren i medfør af §§ 33-38 i jernbaneloven udøves af Banedanmark for så vidt angår de projekter, der er angivet i stk. 1.
 § 15. Beføjelser, der er tillagt transportministeren i medfør af § 1, 2 og § 4, stk. 1., i lov nr. 1542 af 13. december 2016 om etablering af en ny jernbane til Aalborg Lufthavn med tilhørende anlæg, udøves af Banedanmark.
 Stk. 2. Beføjelser, der er tillagt transportministeren i medfør af §§ 33-38 i jernbaneloven udøves af Banedanmark for så vidt angår de projekter, der er angivet i stk. 1.
 § 16. Beføjelser, der er tillagt transportministeren i medfør af § 21, stk. 3 og § 22, stk. 2, 2. pkt. i jernbaneloven udøves af Banedanmark.
 Stk. 2. Banedanmark træffer afgørelse i sager i medfør af § 18, stk. 1, i jernbaneloven.
Klager § 17. Afgørelser truffet af Banedanmark i forbindelse med varetagelse af de opgaver, der er nævnt i §§ 5-15, kan påklages til transportministeren jf. dog stk. 3.
 Stk. 2. Klage over pålæg af byggelinjer eller nedlæg af forbud skal ske senest 4 uger efter, at meddelelsen er kommet frem til den pågældende.
 Stk. 3. Afgørelser truffet af Banedanmark jf. stk. 1, der ved lov, kan påklages til ekspropriations- og taksationsmyndighederne, kan ikke påklages til transportministeren.
 § 18. En ansøger kan påklage Banedanmarks beslutninger og afgørelser vedrørende trafikstyring, fornyelsesplanlægning og planlagt eller uplanlagt vedligeholdelse efter § 2, stk. 1, nr. 1 og 2, til Jernbanenævnet, hvis ansøgeren mener at være blevet uretfærdigt behandlet, udsat for forskelsbehandling eller på anden måde krænket.
 Stk. 2. Afgørelser og beslutninger truffet af Banedanmark i medfør af § 16 kan alene påklages til Jernbanenævnet.
Ikrafttræden § 19. Bekendtgørelsen træder i kraft den 1. juli 2021.
 Stk. 2. Bekendtgørelse nr. 1276 af 20. november 2015 om Banedanmarks opgaver og beføjelser ophæves.
Transportministeriet, den 29. juni 2021 Benny Engelbrecht / Christian Løvenbalck Haxthausen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2012/34/EU af 21. november 2012 om oprettelse af et fælles europæisk jernbaneområde, EU-Tidende 2012, nr.
L 343, side 32, som ændret ved Europa-Parlamentets og Rådets direktiv (EU) 2016/2370 af 14. december 2016 om ændring af direktiv 2012/34/EU for så vidt angår åbning af markedet for indenlandsk passagertransport med jernbane og forvaltning af jernbaneinfrastrukturen, EU-Tidende 2016, nr.
L 352, side 1.
