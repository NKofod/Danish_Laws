Pressenævnets kendelse i sag nr. 2010-6-0963 [K] har klaget til Pressenævnet over JydskeVestkysten, idet han mener, at avisen har handlet i strid med god presseskik ved at undlade at bringe hans debatindlæg.
1 Sagsfremstilling På baggrund af en klage af 18. november 2009 fra [K] traf Pressenævnet den 16. december 2009 afgørelse i sag 2009-6-0913: [K] mod JydskeVestkysten.
I kendelsen hed det:
Pressenævnet finder, at der i debatindlæg må tillades en højere grad af frisprog end i nyhedsartikler og reportager, og at læserbrevsdebatten må have vide rammer.
Nævnet finder på den baggrund ikke, at JydskeVestkysten har handlet i strid med god presseskik ved at offentliggøre [A]s debatindlæg, der fremkom som en reaktion på klagers forudgående debatindlæg.
Nævnet finder heller ikke grundlag for at kritisere, at JydskeVestkysten i overensstemmelse med den almindelige ret til at redigere mediet valgte ikke at bringe flere indlæg m.v. efter offentliggørelsen af klager og [A]s indlæg. Af JydskeVestkystens mail af 3. marts 2010 til [K] fremgår følgende:
Tak for dit indlæg.
Vi siger nej tak.
Efter at du den 18.11.2009 over for Pressenævnet klagede over JV, har vi besluttet, at vi for nærværende ikke ønsker at bringe debatindlæg fra din hånd i avisens 1. sektion. 2 Klagers synspunkter [K] har bl.a. anført, at han efter nævnets afgørelse har sendt flere indlæg til avisen, som alle er blevet afvist.
Avisens handlemåde er i strid med god presseskik og klagers demokratiske ret, idet avisen udelukker klager fra at deltage i den offentlige debat.
 3 Pressenævnets begrundelse og afgørelse:
I sagens behandling har følgende nævnsmedlemmer deltager: Jytte Scharling, Hans Peter Blicher, Kaare R.
Skou og John Meinert Jacobsen.
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.
Avisen er derfor ikke forpligtet til at bringe [K]s indlæg, og nævnetudtaler ikke sin kritik af JydskeVestkysten.
