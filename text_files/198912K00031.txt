Nr LSF 31 Forslag til Lov om ændring af lov om delpension (Ændring af reglen for  

 udbetaling af delpension ved sygdom) Fremsat af socialministeren (Aase Olesen) den 11. oktober 1989 Vedtaget ved tredjebehandling den 15. december 1989 Lov nr. 854 af 20/12/1989 § 1 I lov om delpension, jf. lovbekendtgørelse nr. 6 af 6. januar 1987, som  

 ændret senest ved § 3 i lov nr. 389 af 7. juni 1989, foretages følgende  

 ændring:
 § 10, stk. 1, ophæves, og i stedet indsættes:
 »Hvis modtageren er fraværende fra arbejdet på grund af sygdom,  

 bortfalder retten til delpension med udgangen af den måned, hvori retten til  

 dagpenge ved sygdom ville være ophørt efter reglerne i sygedagpengeloven.
Stk. 2. Retten til delpension bortfalder med udgangen af den måned, hvori  

 modtageren har været arbejdsløs i en sammenhængende periode på 13 uger.« Stk. 2 bliver herefter stk. 3.
§ 2 Loven træder i kraft den 1. april 1990.
Oprindeligt fremsat forslag § 1 I lov om delpension, jf. lovbekendtgørelse nr. 6 af 6. januar 1987, som  

 ændret senest ved § 3 i lov nr. 389 af 7. juni 1989, foretages følgende  

 ændring:
 § 10, stk. 1, ophæves og i stedet indsættes:
 »Hvis modtageren er fraværende fra arbejdet på grund af sygdom,  

 bortfalder retten til delpension med udgangen af den måned, hvori retten til  

 dagpenge ved sygdom ville være ophørt efter reglerne i sygedagpengeloven.
 Stk. 2. Retten til delpension bortfalder med udgangen af den måned, hvori  

 modtageren har været arbejdsløs i en sammenhængende periode på 13  

 uger.«.
 Stk. 2 bliver herefter stk. 3.
§ 2 Loven træder i kraft den 1. april 1990.
Bemærkninger til lovforslaget Almindelige bemærkninger Lov nr. 346 af 4. juni 1986 om delpension (Folketingstidende 1985-86, sp.  

 431, 689, 11016 og 11676; tillæg A, sp. 797; tillæg B, sp. 1461 og 1883;  

 tillæg C, sp. 737) er ændret ved lov nr. 939 af 23. december 1986, lov nr.  

 164 af 23. marts 1988, § 8 i lov nr. 196 af 29. marts 1989 og § 3 i lov nr.  

 389 af 7. juni 1989. Loven er bekendtgjort ved lovbekendtgørelse nr. 6 af 6.  

 januar 1987.
Forslaget skal ses i sammenhæng med det samtidig fremsatte forslag til en  

 ny dagpengelov.
Det forudsættes i forbindelse med dagpengelovforslaget, at  

 der sker ændringer i reglen i delpensionsloven om delpensionisters  

 sygefravær.
I betænkningen om en ny dagpengeordning (Socialministeriet, juni  

 1989) stilles der således forslag om, at delpensionisterne får udbetalt  

 delpension i forbindelse med fravær fra arbejdet på grund af sygdom i den  

 periode, de ellers ville have været berettiget til sygedagpenge på grundlag  

 af delpensionen.
 Efter de gældende regler i delpensionsloven kan der udbetales delpension i  

 13 uger, når delpensionisten er fraværende fra arbejdet på grund af sygdom.  

 Når betingelserne iøvrigt er opfyldt, kan der sammen med delpensionen  

 udbetales sygedagpenge som erstatning for en evt. bortfaldet arbejdsindtægt,  

 hvad enten det drejer sig om lønindtægt eller indtægt fra selvstændig  

 erhvervsvirksomhed.
Varer sygdomsperioden mere end 13 uger i sammenhæng, bortfalder  

 delpensionen med udgangen af måneden.
Delpensionisten kan derefter efter  

 sygedagpengeloven få udbetalt sygedagpenge beregnet på grundlag af  

 delpensionen.
Får den pågældende ikke udbetalt løn under sygdom, indgår  

 tillige lønnen for deltidsarbejdet i indtægtsgrundlaget for beregning af  

 sygedagpengene i den resterende sygdomsperiode.
 Udbetales der løn under sygdom, har arbejdsgiveren ret til at få udbetalt  

 dagpengerefusion efter udløbet af arbejdsgiverperioden, også efter  

 delpensionens bortfald.
 Når deltidsarbejdet genoptages, genoptages ligeledes udbetalingen af  

 delpension, uden at delpensionisten skal opfylde de betingelser om  

 forudgående beskæftigelse, som opstilles ved første optagelse i  

 delpensionsordningen.
I betænkningen om en ny dagpengeordning anføres, at reglerne om udbetaling  

 af sygedagpenge til delpensionister er vanskelige at forstå.
Udvalget  

 foreslår derfor som nævnt, at delpensionister fortsætter med at få udbetalt  

 delpension under sygdom så længe, som de kunne have fået udbetalt  

 sygedagpenge på grundlag af delpensionen, idet dette vil give et lettere  

 administrerbart system.
Under henvisning hertil foreslås i dette lovforslag den gældende  

 bestemmelse om bortfald af delpensionen efter en sammenhængende sygeperiode  

 på 13 uger erstattet af en bestemmelse om, at delpensionen først bortfalder,  

 når sygedagpengene ville være faldet bort.
Dette betyder, at der efter  

 forslaget kan udbetales delpension under sygdom i normalt højst eet år.
Med  

 hensyn til varigheden af dagpengeperioden henvises til forslaget om en ny  

 dagpengelov.
Som det fremgår heraf gælder der visse undtagelser fra  

 varighedsbegrænsningen på eet år.
Efter de gældende regler bortfalder delpensionen også med udgangen af den  

 måned, hvori delpensionisten har været arbejdsløs i en sammenhængende periode  

 på 13 uger.
Denne bestemmelse forudsættes opretholdt under hensyn til den  

 grundlæggende ide bag delpensionsordningen, nemlig at delpensionen kombineres  

 med fortsat erhvervsaktivitet i form af indtægtsgivende deltidsarbejde.
Økonomiske konsekvenser I juni måned 1989 har mindre end 1 promille af de ca. 6.000  

 delpensionister fået udbetalt sygedagpenge, fordi deres delpension er  

 bortfaldet på grund af en sammenhængende sygeperiode på 13 uger.
 De økonomiske konsekvenser som følge af, at det nu foreslås, at  

 delpensionen udbetales i hele sygeperioden, skønnes derfor at blive minimale.
 De evt. merudgifter ved forslaget forudsættes afholdt gennem det i § 21 i  

 det samtidig fremsatte forslag til en ny dagpengelov stillede forslag om at  

 skærpe den almindelige varighedsbegrænsning.
Bemærkninger til lovforslagets enkelte bestemmelser Til § 1 Som nævnt i de almindelige bemærkninger foreslås det at ændre reglen om,  

 at delpensionen bortfalder med udgangen af den måned, hvori delpensionisten  

 har været fraværende fra arbejdet på grund af sygdom i en sammenhængende  

 periode på 13 uger, således at der i stedet for sygedagpenge fortsat  

 udbetales delpension, selvom den pågældende er syg ud over 13-ugers perioden.
 I stedet foreslås, at delpensionen bortfalder med udgangen af den måned,  

 hvori udbetalingen af dagpenge på grundlag af delpensionen ville være ophørt.  

 Der henvises for så vidt angår varigheden af dagpengeudbetalingen til det  

 samtidig fremsatte forslag til en ny dagpengelov, § 21.
Under hensyn til at lovforslaget betyder forskellige bortfaldsbestemmelser  

 for fraværet ved henholdsvis sygdom og arbejdsløshed, foreslås et nyt stk. 2  

 om arbejdsløshedssituationen.
Heri opretholdes den gældende regel om, at  

 delpensionen bortfalder med udgangen af den måned, hvori delpensionisten har  

 været arbejdsløs i en sammenhængende periode på 13 uger.
Til § 2 Under hensyn til sammenhængen med forslaget om den nye dagpengelov  

 foreslås samme ikrafttrædelsestidspunkt, dog den 1. i måneden, da delpension  

 udbetales månedsvis.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 10, stk. 1, ophæves og i stedet indsættes:
 »Hvis modtageren er fraværende fra arbejdet på grund af sygdom,  

 bortfalder retten til delpension med udgangen af den måned, hvori retten til  

 dagpenge ved sygdom ville være ophørt efter reglerne i sygedagpengeloven.
 Stk. 2. Retten til delpension bortfalder med udgangen af den måned, hvori  

 modtageren har været arbejdsløs i en sammenhængende periode på 13  

 uger.«.
 Stk. 2 bliver herefter stk. 3.
 § 10. Retten til delpension bortfalder med udgangen af den måned, hvori  

 modtageren har været fraværende fra arbejdet på grund af sygdom eller har  

 været arbejdsløs i en sammenhængende periode på 13 uger.
 Stk. 2. Udbetalingen af delpension kan genoptages, når deltidsarbejdet  

 genoptages, jf. § 6, uanset om betingelserne i § 2, stk. 1, nr. 3 og nr. 4,  

 ikke længere er opfyldt.
