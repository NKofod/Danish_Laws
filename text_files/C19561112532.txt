 I en af statsadvokaten i Viborg forelagt sag om tilegnelse af el var  

 omstændighederne følgende:
Efter at en gårdejer var kommet til at skylde sin el-leverandør, et  

 andelsselskab, 410 kr., blev hans målere plomberede.
Kort efter blev plomben  

 til lysmåleren brudt og ved en senere kontrol viste det sig ved aflæsning af  

 måleren, at der var forbrugt strøm for 22 kr., der tillige med et afdrag på  

 henved 80 kr. betaltes en måned senere.
Nogen tid forinden denne betaling  

 blev plomben til kraftmåleren brudt, og indtil konstateringen heraf var der  

 på denne måler forbrugt for ca. 20 kr. strøm, der ikke senere er betalt.
Ved sagens tilbagesendelse udtalte jeg: »...meddele at jeg må anse  

 det for rettest, at der rejses tiltale mod de pågældende principalt for  

 tyveri, subsidiært for overtrædelse af straffelovens § 126, stk. 1. Jeg  

 henviser herved til U 1934.763 H, der straffer for tyveri, uanset at det var  

 oplyst, at forbruget blev registreret af måleren, og U 1950.59 Ø.
Ved en  

 utrykt dom af 28.10.1955 afsagt af Østre Landsret er der ligeledes statueret  

 tyveri i et tilfælde, hvor en tiltalt, der skyldte belysningsvæsenet 133 kr.  

 to gange i tiden fra plomberingen den 3.3. til målerens fjernelse den 16.6.,  

 fjernede plomberne og forbrugte gas og el for ialt 49 kr., der ikke var  

 betalt ved dommens afsigelse.
Også i dette tilfælde registrerede måleren  

 forbruget, og medens der i de to foran citerede domme var tale om  

 automatmålere var der i denne sidste tale om en almindelig måler.
De frifindende domme i U 1936.1125 VLT, 1940.121 og JD 1939.293, må  

 antages at være begrundede i en konkret antagelse af, at berigelseshensigt  

 ikke var tilstede.
Det er også i denne sag tvivlsomt, men jeg må anse det for  

 rettest, at afgørelsen herom træffes af retten, ikke mindst da jeg i hvert  

 fald finder det nødvendigt i sager af denne art at rejse tiltale efter  

 straffelovens § 126«.
 (Supplerende meddelelse i RM 2 1.).
