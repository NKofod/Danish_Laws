Bilag 1 Bilag 2 Bilag 3 Bekendtgørelse om energimærkning m.v. af nye person- og varebiler1) I medfør af § 15, stk. 2, og § 22, stk.1, i lov nr. 450 af 31. maj 2000 om fremme af besparelse i energiforbruget fastsættes:
 § 1. Nye person- og varebiler skal ved udstilling på et salgssted være mærket med informationer om brændstofforbrug samt andre standardiserede vareoplysninger, som fastsat i denne bekendtgørelse, jf. dog stk. 5.
 Stk. 2. Ved nye personbiler forstås i denne bekendtgørelse biler, som er indrettet til at benyttes til befordring af højst 9 personer føreren medregnet, og som ikke tidligere har været registreret i Danmark eller i udlandet.
 Stk. 3. Ved nye varebiler forstås i denne bekendtgørelse biler, der er indrettet til at benyttes til godsbefordring, og som har en tilladt totalvægt på ikke over 3.500 kg og som ikke tidligere har været registreret i Danmark eller i udlandet.
Stk. 4. Ved salgssted forstås i denne bekendtgørelse enhver lokalitet, f.eks. et biludstillingslokale eller en forplads, hvor biler er udstillet eller udbydes til salg eller leasing.
Messer, hvor person- og varebiler fremvises for offentligheden, er omfattet af denne definition.
 Stk. 5. Mærkningspligten jf. stk. 1 omfatter ikke biler, der alene anvender el som drivmiddel.
Energimærke § 2. Energimærke med information om nye person- og varebilers brændstofforbrug m.v. skal indeholde informationer, udformes og trykkes som angivet i bilag 1. Et energimærke anses for at være i overensstemmelse med bilag 1, når det er udskrevet fra Færdselsstyrelsens hjemmeside herom på internettet.
Plakat eller display § 3. En plakat eller et display med information om nye personbilers brændstofforbrug m.v. skal indeholde informationer som angivet i bilag 2.
Reklamemateriale § 4. Reklamemateriale (brochurer, datablade, annoncer i aviser, blade, fagpresse eller på internettet, plakater og lignende), som anvendes i markedsføring og salgsfremme af nye person- og varebiler over for offentligheden, skal indeholde informationer om energiklasse som anvist i bilag 3, brændstofforbrug og CO2-udledning for de modeller og varianter, reklamematerialet omhandler, jf. dog stk. 4. Disse informationer skal mindst opfylde de i stk. 2 og 3 nævnte krav.
Stk. 2. Informationerne skal være let læselige, let forståelige og fremtræde tydeligt og på en mindst lige så iøjnefaldende måde, som øvrige informationer i reklamematerialet Stk. 3. Hvis reklamematerialet omhandler flere modeller og/eller varianter, skal energiklasse som anvist i bilag 3, brændstofforbrug og CO2-udledning anføres for den variant med henholdsvis det mindste og største forbrug.
 Stk. 4. Hvis reklamematerialet kun omhandler et mærke og ikke en bestemt model, er det ikke påkrævet at anføre informationer om energiklasse, brændstofforbrug og CO2-udledning.
Oversigt over brændstofforbrug og CO2-udledning § 5. Færdselsstyrelsen udarbejder i samarbejde med fabrikanterne eller disses repræsentanter mindst en gang om året en oversigt over brændstofforbrug og CO2-udledning for nye personbiler.
Forbrugerne skal på anmodning kunne få denne oversigt gratis på salgsstederne.
Fabrikanters og forhandleres forpligtelser § 6. Det påhviler fabrikanten eller dennes repræsentant at stille fornødne oplysninger til rådighed for forhandleren med henblik på, at denne kan udføre sine pligter i henhold til denne bekendtgørelse.
§ 7. Enhver, der udstiller nye person- og varebiler på et salgssted, skal inden udstilling forsyne bilen med et energimærke i overensstemmelse med § 2. Energimærket skal anbringes i bilens forrude, så det er synligt udefra eller alternativt anbringes synligt i nærheden af bilen sammen med pris og forbrugeroplysning.
Nye person- og varebiler må ikke forsynes med andre etiketter, mærker, symboler eller inskriptioner end det i § 2, nævnte energimærke, hvis disse kan virke vildledende eller misvisende.
 Stk. 2. Enhver, der udstiller nye personbiler på et salgssted, skal vederlagsfrit udlevere den i § 5 nævnte oversigt over brændstofforbrug og CO2-udledning til forbrugere, der anmoder herom.
 Stk. 3. Enhver, der udstiller nye personbiler på et salgssted, skal på et iøjnefaldende sted opsætte en plakat eller et display for hvert enkelt bilmærke i overensstemmelse med § 3.
 Stk. 4. Enhver, der lader udfærdige reklamemateriale, der anvendes til markedsføring og salgsfremme af nye person- og varebiler, skal sikre, at dette sker i overensstemmelse med § 4.
 Tilsyn m.v.
 § 8. Færdselsstyrelsen fører tilsyn med overholdelsen af bekendtgørelsens regler.
 Stk. 2. Færdselsstyrelsen kan overdrage tilsynet efter stk. 1 til en anden myndighed.
Klage § 9. Har Færdselsstyrelsen overdraget en anden myndighed at føre tilsyn med overholdelsen af bekendtgørelsens regler, kan tilsynsmyndighedens afgørelser indbringes for Færdselsstyrelsen.
 Stk. 2. Klagefristen er 6 uger fra den dag, hvor afgørelsen er meddelt.
 Stk. 3. Færdselsstyrelsens afgørelser kan ikke indbringes for transportministeren.
Regulering § 10. Færdselsstyrelsen drøfter og ajourfører løbende i samarbejde med forbrugerorganisationer, branchen og Energistyrelsen de informationer, der skal fremgå af energimærket, jf. bilag 1, herunder energiklasseinddelingen.
Straf § 11. Med bøde straffes den, der overtræder §§ 6 og 7.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttrædelses- og overgangsbestemmelser Ikrafttrædelse § 12. Bekendtgørelsen træder i kraft den 1. januar 2010.
 Stk. 2. Samtidig ophæves bekendtgørelse nr. 216 af 28. marts 2000 om energimærkning m.v. af nye personbiler.
Overgangsbestemmelser § 13. Trykt reklamemateriale for nye person- og varebiler i form af brochure, datablade og plakater, som ikke er i overensstemmelse med § 4, og som er trykt før denne bekendtgørelses ikrafttræden, kan benyttes indtil den 1. juni 2010.
 Stk. 2. Kampagner og reklamer aftalt inden ikrafttrædelsesdatoen, kan gennemføres frem til 1. februar 2010.
Færdselsstyrelsen, den 11. december 2009 Henning Christiansen / Ib Rasmussen Bilag 1 Noter vedrørende energimærket til nye person- og varebiler Følgende noter henviser til eksemplet på energimærke, som er medtaget sidst i dette bilag, og beskriver, hvilke oplysninger der skal angives.
1) Køretøjsart: Varebil eller personbil 2) Bilens brændstofforbrug efter Rådets direktiv 80/1268/EØF af 16. december 1980 om indbyrdes tilnærmelse af medlemsstaternes lovgivning om motordrevne køretøjers brændstofforbrug med senere ændringer omregnes til km. pr. liter, og afrundes til én decimal, og indplaceres fra A-G efter følgende skemaer.
 Energiklassen vises på energimærket ved en pil med bogstav svarende til og ud for den relevante klasse.
 3) Bilens brændstofforbrug i henhold til punkt 2 anføres i km pr. liter.
 4) CO2-udledning i henhold til Rådets direktiv 80/1268/EØF af 16. december 1980 om indbyrdes tilnærmelser af medlemsstaternes lovgivning om motordrevne køretøjers brændstofforbrug med senere ændringer angives i gram pr. km.
5) Årlig ejerafgift i henhold til lov om afgift efter brændstofforbrug for visse personbiler anføres i kr. pr. år.»Brændstofudgifter årligt« angives som et beregningseksempel ved 20.000 km for personbiler og 25.000 km for varebiler og en literpris, der fastsættes af Færdselsstyrelsen.
For varebiler angives også tillægsafgift for »blandet privat/erhverv« og »privat« anvendelse 6) Det anføres i form af »stjernemærkning« eller »ikke afprøvet« om bilens sikkerhed er bedømt på grundlag af test i henhold til EuroNCAP (European New Car Assessment Programme).
7) Det anføres i form af »ja« eller »nej«, om dieselbiler er forsynet med partikelfilter.
Herudover tilføjes: »Biler uden partikelfilter pålægges årlig partikeludledningsafgift«.
8) Teksten under eksemplets punkt 8 skal altid anføres, idet teksten om en oversigt over brændstofforbrug og CO2-udledning for alle nye personbiler alene skal anføres for personbiler.
Teksten om udstødningsgassen fra dieselbiler skal alene anføres for dieselbiler.
Energimærkets størrelse Mærket skal overholde målet 297 x 210 mm (A4) og i øvrigt overholde målene angivet i eksemplet.
Bilag 2 Beskrivelse af den plakat (eller alternativt det display), der skal være opsat på salgsstedet for personbiler 1) Plakaten skal have en mindstestørrelse på 70 cm x 50 cm.
 2) Informationerne på plakaten skal være let læselige.
 3) De nye personbiler grupperes og anføres særskilt efter brændstoftype (benzin eller diesel). Inden for den enkelte brændstoftype ordnes modellerne og varianterne efter stigende brændstofforbrug med varianten med det laveste brændstofforbrug øverst.
 4) For hver ny personbil på listen angives brændstofforbrug og CO2-udledning, jf. bilag 1, pkt. 2 og 4.
 Nedenfor vises et forslag til udformning.
 5) Plakaten skal indeholde nedenstående tekster:
6) Plakaten skal ajourføres fuldstændigt mindst hver sjette måned.
Mellem to ajourføringer tilføjes nye biler nederst på listen.
Bilag 3 Beskrivelse af energiklassepile til brug i reklamer m.v.
Mindste krav til størrelse af pilemærkning i forbindelse med informations- og markedsføringsmateriale Længde 15 mm Energiklassepilen gældende for den pågældende bil i reklamematerialet kan downloades fra Færdselsstyrelsens hjemmeside herom.
Hvis reklamematerialet indeholder flere modeller / varianter, skal energiklassepilen, jf. § 4 stk. 3, for både den variant med det mindste og den med det største forbrug angives i reklamematerialet.
 1) Bekendtgørelsen indeholder bestemmelser, der gennemfører Europa-Parlamentets og Rådets direktiv 1999/94/EF af 13. december 1999, EF-tidende 2000 L 12, s. 16.
