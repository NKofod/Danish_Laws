 Patentdirektoratet fandt, at ordmærket InfoFax søgt registreret for  

 klasse 9, 16, 38 og 42 var en naturlig orddannelse, der manglede særpræg,  

 idet ordet kunne angive, at der var tale om et telefaxapparat, der henføres  

 til klasse 9 samt angive, at det drejede sig om tjenesteydelsen: afsendelse  

 af telefaxmeddelelser.
 Direktoratet fandt endvidere, at mærket var forveksleligt med det for  

 varer i klasse 9 registrerede varemærke, Infoflex. (Både dansk Sprognævn og  

 den pågældende mærkeindehaver havde nedlagt indsigelse).
 INDSIGELSE MOD ANSØGNING AF VAREMÆRKE VA 9513 1990, ORDET INFOFAX.
I medfør af bestemmelsen i § 20 i varemærkelov af 11. juni 1959 har Dansk  

 Sprognævn i skrivelse hertil af 13. juni 1991 nedlagt indsigelse mod  

 registreringen af Deres ovennævnte varemærke.
Ansøgningen omfatter klasserne  

 9, 16, 38 og 42.
Til støtte for indsigelsen er det anført, at ordet InfoFax formentlig er  

 en nydannelse, men det er ikke i sig selv nok til at give ordet det særpræg,  

 som varemærkelovens § 13 kræver.
Den omstændighed, at et ord er en sproglig  

 nydannelse, udelukker ikke principielt, at det også kan være deskriptivt,  

 hvis det er dannet af kendte sprogelementer sammensat efter sædvanlige normer  

 for orddannelser.
Ordet infofax har ordet info som første sammensætningsled,  

 og det må regnes for en indarbejdet afkortning af information.
Betegnelsen  

 fax som er andet sammensætningsled er nu en hel gængs afkortning af ordet  

 telefax.
Den omstændighed, at det andet sammensætningsled har et stort første  

 bogstav er uden varemærkeretlig betydning.
Ordmærket må opfattes som en  

 afkortning af ordet informationstelefax, og det forekommer indsigerne, at  

 ordmærket har lige så lidt særpræg som det nævnte ord for de varer og  

 tjenesteydelser, som mærket søges registreret for.
De har i skrivelse hertil af 09 juli 1991 oplyst,at det er Deres  

 opfattelse, at ordmærket har det fornødne særpræg.
De henviser til Betænkning  

 vedrørende en Ny Dansk Lov om Varemærker fra 1958, hvor De har citeret hele  

 det afsnit, som Sprognævnet har citeret en del af.
Heraf fremgår, at nogen  

 almindelig regel om, at et varemærke, der er opstået ved sammensætning af to  

 eller flere hver for sig deskriptive ord eller orddele, skal anses for  

 deskriptivt, kan ikke opstilles, men ved undersøgelsen af mærkets  

 registrerbarhed bør dette normalt bedømmes i sin helhed.
Ordet InfoFax er  

 ikke sammensat af kendte sprogelementer efter sædvanlige normer for  

 orddannelse, idet ordet info ikke er en indarbejdet forkortelse af ordet  

 information.
Selv om dette måtte være tilfældet, og såfremt  

 Patentdirektoratet finder, at ordene hver for sig er deskriptive, følger det  

 af ovennævnte Betænkning, at nye ord ikke nødvendigvis skal betragtes som  

 deskriptive.
Der er henvist til, at ordene City og Bank kan nyde  

 varemærkeretlig beskyttelse.
De har også anført, at en sammensætning af  

 elementer fra to ord, der hver for sig ikke er registrerbare, kan give et  

 helt nyt ord, som er egnet til registrering.
Til det af Dansk Sprognævn  

 anførte om, at varemærket må opfattes som en afkortning af  

 informationstelefax, har De påpeget, at der ikke eksisterer noget ord af  

 nævnte art, og at den sproglige betydning ikke forekommer entydig.
Ordet er  

 en selvstændig nyskabelse, og der er henvist til nogle tilfælde, hvor  

 direktoratet har registreret varemærker, der må anses for nyskabelser.
Det er  

 også Deres opfattelse, at ordet har særpræg for de varearter og  

 tjenesteydelser, det er søgt registreret for.
Sprognævnet har i skrivelse hertil af 06 aug 1991 anført, at man er  

 opmærksom på afsnittet i Betænkningen, og at man netop har bedømt mærket i  

 dets helhed, idet man har hævdet, at mærket i sig selv må opfattes som en  

 forkortelse for informationstelefax.
Sprognævnet fastholder tillige, at info  

 er en indarbejdet forkortelse for information, og denne afkortning kendes  

 tilbage fra 1976. Sprognævnet er klar over, at visse sammensætninger og visse  

 nydannelser kan være sammensat af kendte sprogelementer, men de er ikke  

 sammensat efter sædvanige normer for orddannelser f. eks.
Hotburger.
Det  

 bemærkes, at man ikke kan bevise, at ordet informationstelefax er blevet  

 brugt, men ordet kan dannes uden videre, hvis man ønsker en betegnelse for en  

 telefaxmeddelelse, som rummer een eller flere informationer og  

 telefaxapparater til at sende sådanne meddelelser med.
Et sådant apparat må  

 henføres under klasse 9, og der er derfor tale om varens anvendelse, jfr.  

 varemærkelovens § 13, stk. 1, 2. pkt.
Under klasse 16 falder papir og  

 instruktionsmateriale, altså også telefaxmeddelelser, og under klasse 38  

 falder kommunikationsvirksomhed og brugen af telefaxmeddelelser må også være  

 omfattet af klasse 42.
I skrivelse hertil af 15. okt 1991 har De bl.a. oplyst, at det er Deres  

 opfattelse, at ordmærket har særpræg for de klasser, De har søgt det  

 registreret i.
InfoFax er et EDB-program, der kører centralt på et EDB-anlæg  

 i København.
Der er til slut henvist til allerede tidligere registrerede ord,  

 der begynder med Info-.
 Sagen er herefter optaget til afgørelse.
I medfør af bestemmelsen i § 13 i varemærkeloven skal et varemærke for at  

 kunne registreres være egnet til at adskille mærkeindehaverens varer og  

 tjenesteydelser fra andres.
Et mærke, der udelukkende eller med kun  

 uvæsentlige ændringer eller tilføjelser angiver varens eller tjenesteydelsens  

 art og anvendelse, skal ikke i sig selv anses for at have fornødent særpræg.
Direktoratet har gennem adskillige år anset betegnelsen Info- som en  

 forkortelse af information.
I overensstemmelse hermed er ord som Infosystem,  

 Infobase og Infodictionary ikke fundet egnet til registrering i medfør af  

 ovennævnte lovbestemmelse.
Ordet fax har også en ganske bestemt betydning,  

 idet det må anses for en forkortelse for telefax.
Der er formentlig tale om en nydannelse, men den omstændighed udelukker  

 ikke, at mærket kan være deskriptivt, hvis det, som ovenfor omtalt, er dannet  

 af kendte sprogelementer, der er sammensat efter sædvanlige normer for  

 orddannelser.
Direktoratet er herefter enig med Sprognævnet i, at ordet  

 InfoFax er en naturlig orddannelse for et informationstelefax.
Ordet er derfor ikke i besiddelse af fornødent særpræg til at kunne  

 registreres, idet det angiver tjenesteydelsens og varens art og anvendelse.  

 Det kan, som anført i Sprognævnets anden skrivelse, angive, at det drejer sig  

 om et telefaxapparat, der henføres til klasse 9 eller papir, der anvendes til  

 det samme.
Ordet kan også angive, at det drejer sig om tjenesteydelsen:  

 afsendelse af telefaxmeddelelser.
Også for et optaget EDB-program, der  

 henføres til klasse 9 og udarbejdelse af software, der henføres til klasse  

 42, vil mærket kunne angive, at varearten eller tjenesteydelsen bruges i  

 forbindelse med informationstelefax.
I modsat fald vil det være vildledende.  

 Det skal tilføjes, at da en mærkeindehaver ved en registrering af et  

 varemærke opnår eneret til mærket og derved kan forbyde andre at anvende  

 dette mærke, finder direktoratet ikke at kunne registrere det ansøgte mærke  

 for Dem, således at De kan hindre alle andre i at anvende den naturlige  

 orddannelse Infofax, når det drejer sig om varer og tjenesteydelser i de  

 anførte klasser.
Det skal tilføjes, at direktoratet ikke finder, at dommen vedrørende Citi  

 Bank/City Bank omhandler et forhold, der er helt analogt med nærværende  

 tilfælde.
Direktoratet har registreret ordet City adskillige gange for  

 forskellige klasser, og her er »City« og »Bank« efter  

 direktoratets opfattelse ikke sammensat efter sædvanlige normer for  

 orddannelser.
De af Dem nævnte allerede registrerede varemærker, bestående af ordet Info  

 samt -page, -edit, -dial, -mail, og -traveller er heller ikke helt analoge  

 med nærværende tilfælde.
Anden del af mærkerne er ikke som ordet fax et helt  

 entydigt begreb i forbindelse med betegnelsen info.
 Ansøgningen afslås herefter i medfør af bestemmelsen i § 13 i  

 varemærkeloven, idet mærket ikke er i besiddelse af det til registrering  

 fornødne særpræg.
Den trufne afgørelse kan i medfør af bestemmelsen i § 44 i varemærkeloven  

 af 11. juni 1959 indbringes for Patentankenævnet, Helgeshøj Allee 81, 2630  

 Taastrup, inden 2 måneder fra dato.
Det fastsatte klagegebyr på 4000 kr. må  

 samtidig indsendes tillige med en ankebegrundelse, der må indsendes i 5  

 eksemplarer.
Med venlig hilsen Inge Sander Specialkonsulent i indsigelsessager BILAG I medfør af bestemmelsen i § 20 i varemærkelov af 11. juni 1959 har Th.  

 Ostenfeld Patentbureau A/S på vegne Data Reforming A/S, København, i  

 skrivelse hertil af 29. juli 1991 nedlagt indsigelse mod registreringen af  

 Deres ovennævnte varemærke.
Ansøgningen omfatter klasserne 9, 16, 38 og 42.
Til støtte for indsigelsen gøres det gældende, at det ansøgte varemærke er  

 forveksleligt med det for indsigerne under VR 3662 1986 registrerede  

 varemærke Infoflex.
Registreringen omfatter programmer optaget på diske eller  

 plader til datamaskiner i klasse 9. Der er derfor fuldstændig varesammenfald  

 for så vidt angår klasse 9.
For så vidt angår mærkeligheden er det gjort gældende, at ordene Infofax  

 og Infoflex kun adskiller sig i ringe grad fra hinanden, idet Info er  

 fuldstændig identisk, og Fax og Flex har forbogstav f og slutbogstav x.
Også  

 fonetisk er der meget stor lighed, ikke bare på grund af forstavelsen Info,  

 men også fordi slutstavelsen fax ofte udtales med fladt a, der ikke er til at  

 skelne fra e.
Endelig er der også i begrebsmæssig henseende en ikke  

 uvæsentlig lighed mellem de to mærker, idet info er en velkendt forkortelse  

 for ordet information, og denne association vil straks fremkaldes af begge  

 varemærker.
Fax vil yderligere skabe associationer til telefaxmaskiner.  

 Efterstavelsen flex kan skabe forskellige associationer hos forbrugeren, men  

 ingen der er tilstrækkeligt bestemte til at adskille varemærket Infoflex fra  

 Infofax.
 De har i skrivelse hertil af 11. sep. 1991 udtalt, at ordet info er  

 hyppigt anvendt i ord, og må varemærkemæssigt anses for svagt, især for varer  

 i klasse 9.
Efter deres opfattelse er der både visuelt og auditivt klare forskelle i  

 ordenes slutstavelser, og de er også egnet til at bibringe forbrugerne  

 forskellige associationer.
Efterstavelsen fax kan skabe associationer både  

 henimod telefaxmaskiner og telefax, og Infoflex kan skabe associationer  

 henimod flexibel og flex-tid, men ingen af de sidste associationer kan  

 forveksles med den association forbrugeren får ved ordet fax.
Det er til slut  

 bemærket, at såfremt vi finder, at ordmærket Infoflex er til hinder for en  

 registrering af Infofax, så må det kun gøres gældende i klasse 9, således at  

 mærket kan registreres i de øvrige klasser og eventuelt også for andre varer  

 i klasse 9, end de der kolliderer med registreringen.
I ovennævnte anledning skal det meddeles, at direktoratet finder, at  

 ordene Infofax og Infoflex er forvekslelige i deres helhed.
Info er en svag  

 forstavelse og en forkortelse for information, og en lighed alene bestående i  

 ordet info vil ikke være tilstrækkeligt til at mærker kan anses for  

 forvekslelige.
Slutstavelserne fax og flex har dog såvel begyndelses f'et som  

 det ret særprægede bogstav x til slut til fælles, og ordene må herefter anses  

 for såvel visuelt som auditivt forvekslelige.
 For at der kan ses bort fra denne registrering, må der derfor foretages en  

 begrænsning i klasse 9.
Imidlertid er Deres ansøgning, grundet en anden indsigelse nedlagt af  

 Dansk Sprognævn, afslået i skrivelse til dem af dags dato.
Der kan derfor  

 ikke på nuværende tidspunkt fra direktoratets side foretages yderligere i  

 nærværende indsigelse.
