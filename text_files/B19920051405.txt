I medfør af § 8 i lov nr. 381 af 13. juni 1973 om embedslægeinstitutioner fastsættes:
 § 1.  Embedslægeinstitutionen yder efter anmodning  

 rådgivning og vejledning om sundhedsmæssige forhold til dag- og  

 døgninstitutioner.
 Stk. 2.  Embedslægeinstitutionen kan over for de  

 driftsansvarlige fremsætte henstilling om afhjælpning af mangler ved de  

 sundhedsmæssige forhold på dag- og døgninstitutioner.
 Stk. 3.  Embedslægeinstitutionen har til enhver tid  

 adgang til dag- og døgninstitutioner.
 Stk. 4.  Embedslægeinstitutionens opgaver varetages i  

 Københavns Kommune af stadslægeembedet.
§ 2.  Ved dag- og døgninstitutioner forstås de  

 institutioner, hvormed kommunalbestyrelsen og amtsrådet fører tilsyn efter  

 reglerne i lov om social bistand, og andre dag- og døgninstitutioner, hvad  

 enten disse drives af stat, amtskommuner, kommuner eller private.
Sygehuse og  

 lægeligt ledede institutioner er dog ikke omfattet.
 Stk. 2.  Ved rådgivning og vejledning om sundhedsmæssige  

 forhold forstås rådgivning om bekæmpelse af smitsomme sygdomme og om  

 hygiejniske forhold samt vejledning om sundhedsproblemer af mere generel  

 karakter.
 § 3.  Hvis der konstateres mangler ved de  

 sundhedsmæssige forhold på en dag- eller døgninstitution, kan  

 kommunalbestyrelsen udstede påbud om afhjælpning.
Stk. 2.  Kommunalbestyrelsen kan nedlægge helt eller  

 delvist forbud mod fortsat anvendelse af institutionen, såfremt Stk. 3.  Amtsrådet udøver de beføjelser, der er nævnt i  

 stk. 1 og 2, for dag- og døgninstitutioner, som drives af kommunalbestyrelsen  

 og er beliggende i kommunen.
 Stk. 4.  Sundhedsstyrelsen udøver de beføjelser, der er  

 nævnt i stk. 1 og 2, for institutioner, som drives af Københavns og  

 Frederiksberg Kommunalbestyrelser og er beliggende i Københavns og  

 Frederiksberg Kommuner.
 § 4.  Overtrædelse af påbud eller forbud udstedt efter  

 denne bekendtgørelse straffes med bøde.
 § 5.  Bekendtgørelsen træder i kraft den 1. juli 1992.
 Stk. 2.  Samtidig ophæves Indenrigsministeriets  

 bekendtgørelse nr. 435 af 23. august 1974 om reglement vedrørende  

 sundhedsmæssigt tilsyn med institutioner, klinikker m.v. med tilhørende  

 cirkulære af 23. august 1974.
