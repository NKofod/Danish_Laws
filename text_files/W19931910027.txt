Højesteret afsagde den 11. januar 1993 dom i en arbejdsskadesag om  

 anerkendelse af en ryglidelse, hvorefter en anmeldt begivenhed ikke kunne  

 betragtes som et ulykkestilfælde.
Højesteret opretholdt herved den hidtidige  

 praksis med hensyn til fortolkning af ulykkesbegrebet og ændrede Østre  

 Landsrets dom, der anerkendte den anmeldte hændelse som et ulykkestilfælde,  

 idet der blev lagt vægt på, at der i forbindelse med et løft var sket en  

 pludselig ændring af ansøgerens helbredstilstand.
 Højesteret fandt derimod, at ryglidelsen burde anerkendes som  

 erhvervssygdom som forårsaget af arbejdets særlige art på den pågældende  

 virksomhed.
BESKRIVELSE AF ARBEJDSFORHOLDENE Højesteretsdommen omhandlede en medarbejder, der i 1973 var blevet ansat  

 som industrilakerer i en virksomhed, hvor hans arbejde bestod i at udføre  

 elektrostatisk sprøjtelakering med epoxypulver af metalemner, som inden  

 pulverbelægningen skulle ophænges i en conveyorbane, ved hjælp af hvilken  

 emnerne blev transporteret til og fra en ovn.
Metalemnerne, der havde en vægt  

 på 30-40 kg, skulle løftes op i en højde på 1,50-1,60 meter.
Skadelidte  

 skønnede, at han dagligt havde løftet/båret ca. 3 tons i gennemsnit.
Den  

 arbejdsstilling, der måtte indtages ved sprøjtelakeringen, kunne ofte være  

 uhensigtsmæssig og belastende.
Den 27. september 1982 blev der indgivet anmeldelse om et ulykkestilfælde,  

 der angaves indtruffet den 21. september 1982. Man havde på virksomheden  

 modtaget 5 metalstativer, der skulle lakeres.
Man havde lakeret de 3 stativer  

 og skulle igang med ophængningen af det 4. stativ, hvis vægt af  

 Arbejdstilsynet blev an-slået til 100 kg.
Der måtte være 4 personer til  

 løftet, og netop som de tog fat i hvert sit hjørne for at løfte op, mærkede  

 skadelidte et "knæk" i ryggen og en voldsom forværring af  

 lændesmerter, der gennem 5 år havde væretgradvis tiltagende og altid  

 belastningsrelaterede.
Han blev sygemeldt og senere i oktober 1982 opereret  

 for en discusprolaps i lænden.
ARBEJDSSKADESTYRELSENS OG ANKESTYRELSENS AFGØRELSER Arbejdsskadestyrelsen traf i november 1982 afgørelse om, at tilfældet ikke  

 gav ret til ydelser efter arbejdsskadeforsikringsloven, da der ikke ved den  

 anmeldte lejlighed skete noget ulykkestilfælde eller hvad dermed måtte  

 ligestilles, ligesom lidelsen heller ikke kunne henføres under de  

 erstatningsberettigende erhvervssygdomme, der er nævnt i  

 erhvervssygdomsbekendtgørelsen.
Ankestyrelsen tiltrådte afgørelsen i oktober  

 1983.
 Arbejdsskadestyrelsen fastholdt i november 1985 sin afgørelse i sagen, og  

 denne afgørelse blev ligeledes tiltrådt af Ankestyrelsen i maj 1986.
Efter at sagen var blevet indbragt for Folketingets Ombudsmand, genoptog  

 Arbejdsskadestyrelsen sagen, og efter at sagen havde været forelagt for  

 Erhvervssygdomsudvalget udtalte Arbejdsskadestyrelsen i en afgørelse fra april 1988, at lidelsen  

 ikke kunne anerkendes som en erhvervssygdom, jf.  

 arbejdsskadeforsikringslovens § 10, stk. 3, idet det beskrevne arbejde ikke  

 kunne forklare lidelsen.
ØSTRE LANDRETS DOM Sagen blev af skadelidte indbragt for Østre Landsret, der afsagde dom i  

 sagen den 13. maj 1992.
Landsretten udtalte, at det ved sagens afgørelse måtte lægges til grund,  

 at sagsøgeren den 21. september 1982 som led i et arbejde, han udførte på en  

 ikke usædvanlig måde, sammen med 3 arbejdskollegaer løftede et tungt  

 metalstativ, og at der under dette løft opstod et "knæk" i hans  

 ryg, der bevirkede en pludselig ændring af hans helbredstilstand.
At løftet  

 og den hermed forbundne uhensigtsmæssige arbejdsstilling var den udløsende  

 faktor for sagsøgerens ryglidelse fandt støtte i en neurokirurgisk  

 speciallægeerklæring af 20. oktober 1987, ligesom det var opfattelsen i Retslæge-rådet, der havde haft sagen  

 forelagt under behandlingen i Landsretten, at hændelsen direkte forårsagede  

 rygskaden.
Arbejdsskaden fandtes på denne baggrund at være et ulykkestilfælde  

 omfattet af arbejdsskadeforsikringslovens § 9, nr. 1, hvorimod der ikke  

 fandtes grundlag for at henføre skaden under § 9, nr. 2, eller § 9, nr. 3,  

 jf. § 10.
HØJESTERETS DOM Østre Landsrets dom blev indanket for Højesteret, der i en dom af 11.  

 januar 1993 udtalte, at den i forbindelse med løftet den 21. september 1982  

 opstående ændring af skadelidtes helbredstilstand ikke fandtes at være et  

 ulykkestilfælde, jf. § 9, nr. 1, i lov om ar-bejdsskadeforsikring.
Allerede  

 som følge af den ringe tidsmæssige udstrækning af løftene af de omhandlede  

 stativer den nævnte dato tiltrådtes det, at lovens § 9, nr. 2, ikke fandt  

 anvendelse.
I dommen henvises der endvidere til, at skadelidte efter det oplyste fra  

 1973 og indtil skadens indtræden i 1982 - bortset fra tjeneste som soldat i  

 1976-1977 - havde været beskæftiget med arbejde, der indebar mange og  

 undertiden tunge løft og jævnligt nødvendiggjorde akavede og uhensigtsmæssige  

 arbejdsstillinger.
Under hensyn hertil og til de foreliggende lægelige  

 udtalelser fandt Højesteret, at skadelidtes sygdom måtte anses for i  

 overvejende grad at være forårsaget af arbejdets særlige art, jf. lovens §  

 10, stk. 3, 1. pkt., 2. led, således at skadelidtes ryglidelse skulle  

 anerkendes som en arbejdsskade.
 Højesteret tilsluttede sig således ikke den af Landsretten anlagte  

 definition af begrebet ulykkestilfælde, der betød en udvidelse i forhold til  

 den definition, der havde været an-vendt i praksis siden den første  

 ulykkesforsikringslov fra 1898, Efter denne definition af begrebet  

 ulykkestilfælde skal der være tale om en udefra kommende eller virkende, af  

 den sikredes vilje uafhængig, pludselig indtrædende begivenhed, der har  

 skadelig påvirkning af den pågældendes helbredstilstand til følge.
KONSEKVENSER Dommen vil i øvrigt blive overvejet i Arbejdsskadestyrelsens  

 erhvervssygdomsudvalg med henblik på en nærmere vurdering af konsekvenserne.
Højesterets dom vil blive kommenteret af en af de højesteretsdommere, der  

 deltog i afgørelsen af sagen.
Kommentaren vil blive offentliggjort i  

 Ugeskrift for Retsvæsen.
