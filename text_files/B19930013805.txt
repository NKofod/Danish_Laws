I medfør af § 2 i lov nr. 350 af 1. juli 1988 om uddannelse af maskinmestre og efter bemyndigelse i bekendtgørelse nr. 570 af 26.
 september 1988 fastsættes:
Studieregler samt indstilling til eksamen § 1.  Uddannelsen til maskinmester skal være  

 gennemført i løbet af 61/2 år.
For studerende, der efter bestået 1. årsprøve  

 skal gennemføre en obligatorisk praktikperiode, forlænges fristen dog med et  

 hertil svarende tidsrum.
 § 2.  Indstilling til eksamen forudsætter, at  

 vedkommende har deltaget i undervisningen, har gennemført foreskrevne kurser  

 med tilfredsstillende resultat, og at obligatoriske kursusarbejder og  

 laboratorierapporter er udført og godkendt af skolen.
 Stk. 2.  Skolen fastsætter studie- og ordensregler, der  

 blandt andet skal indeholde nærmere bestemmelser om det i stk. 1 anførte og  

 om aflevering og godkendelse af andre skriftlige arbejder.
 Stk. 3.  Hvis en studerende overtræder skolens studie-  

 og ordensregler, kan skolen udelukke den studerende fra indstilling til  

 eksamen, når mindre vidtgående foranstaltninger, herunder mundtlig påtale og  

 skriftlig advarsel, forgæves har været søgt anvendt.
 Stk. 4.  Ved grove overtrædelser af skolens studie- og  

 ordensregler kan skolen udelukke en studerende fra undervisningen, når mindre  

 vidtgående foranstaltninger, jf. stk. 3, forgæves har været søgt anvendt.
§ 3.  Indstilling til eksamen sker på særlige  

 indstillingslister, der udsendes fra Eksamenskommissionen.
Det vil i  

 forbindelse med den enkelte eksamenstermin blive meddelt, hvornår  

 indstillingslisterne skal returneres i udfyldt stand.
 Stk. 2.  For studerende, der første gang indstilles til  

 eksamen, skal der sammen med indstillingslisten indsendes kopi af dåbs- eller  

 navneattest, samt dokumentation for den praktiske uddannelse, vedkommende har  

 gennemført.
§ 4.  Tilbagekaldelse af indstilling skal gennem  

 skolen snarest muligt meddeles Eksamenskommissionen.
Tilbagekaldelse kan ske  

 efter anmodning fra den studerende eller på skolens foranledning, hvis den  

 studerende ikke opfylder de i § 2 anførte betingelser for indstilling.
En  

 studerende, der undlader at give møde til eksamen uden forud at have meddelt  

 dette, anses for ikke at have bestået, med mindre udeblivelsen skyldes  

 sygdom.
 § 5.  Indstilling til 1. årsprøve omfatter:
 Stk. 2.  Indstilling til prøver i fagene  

 søfartslovgivning og sundhedslære kan være særskilt.
 § 6.  Indstilling til 2. årsprøve, 3. semester  

 omfatter:
§ 7.  Indstilling til 2. årsprøve, 4. semester  

 omfatter enkeltfagene Stk. 2.  Indstilling til prøven i faget arbejdspsykologi  

 kan være særskilt.
 § 8.  Indstilling til 3. årsprøve, 5. semester  

 omfatter enkeltfaget virksomhedsøkonomi.
§ 9.  Indstilling til 3. årsprøve, 6. semester  

 omfatter enkeltfagene Stk. 2.  Indstilling til prøve i faget automation kan  

 være særskilt.
Den mundtlige eksamination i faget tager udgangspunkt i en  

 rapport om et automationsteknisk emne, udarbejdet af den studerende eller en  

 gruppe af studerende.
 § 10.  Hvis en eksaminand ikke har bestået en  

 faggruppe eller et enkeltfag, behøver en genindstilling alene at omfatte den  

 faggruppe og/eller de enkeltfag, der ikke er bestået i en tidligere  

 eksamenstermin.
 Stk. 2.  Hvis en eksaminand har opnået karakteren 6  

 eller derover i faget automation, kan vedkommende kun genindstilles til  

 eksamen i faget, hvis der foreligger en ny rapport, jf. § 9, stk. 2, som  

 udgangspunkt for den mundtlige eksamination.
 Stk. 3.  Hvis en eksaminand har opnået karakteren 5  

 eller derunder i faget automation, kan vedkommende genindstilles til eksamen  

 i faget, hvis der foreligger en ny rapport som udgangspunkt for den mundtlige  

 eksamination, eller hvis den oprindeligt afleverede rapport er blevet  

 omarbejdet i væsentligt omfang.
 § 11.  Hvis en eksaminand genindstilles til prøverne i  

 et enkeltfag eller en faggruppe, overføres til et eventuelt eksamensbevis den  

 højeste af de opnåede karakterer i enkeltfag, for hvilke der gives een  

 karakter, henholdsvis den højeste af de opnåede karaktersummer i faggruppen  

 eller i enkeltfag, hvor der gives fleres karakterer.
 § 12.  Hvis en eksaminand har været indstillet til 3.  

 årsprøve, kan vedkommende ikke genindstilles til enkeltfag eller faggrupper  

 hørende til 1. eller 2. årsprøve.
Afvikling af eksamen § 13.  Eksaminanderne skal møde på den fastsatte dag  

 og tid i eksamenslokalet.
Ved de skriftlige prøver medbringer eksaminanden de  

 nødvendige tegne- og skriveredskaber.
 Stk. 2.  Hvis en eksaminand ikke møder rettidigt,  

 forlader den anviste plads uden tilladelse, eller udviser upassende opførsel,  

 kan vedkommende bortvises.
 Stk. 3.  Ingen samtale må finde sted mellem  

 eksaminanderne i eksamenslokalet.
 § 14.  Lærebøger og andre hjælpemidler må kun medtages  

 i eksamenslokalet, når tilladelse foreligger.
Stk. 2.  Ved skriftlig eksamen må der kun benyttes  

 papir, der er udleveret af Eksamenskommissionen.
Renskriften, der skal være  

 ordentligt og tydeligt udført, underskrives af eksaminanden før afleveringen.  

 Bedømmelsen foretages i almindelighed efter renskriften.
På denne skal  

 indføres alle de til forståelsen nødvendige oplysninger.
 Stk. 3.  På de skriftlige opgaver er i hvert enkelt  

 tilfælde angivet den tid i timer, som står til rådighed for besvarelsen, og  

 denne tid må ikke overskrides.
 Stk. 4.  Eksaminander, som måtte finde noget uklart i  

 givne opgaver, kan ved henvendelse til den tilsynsførende søge fornøden  

 oplysning.
§ 15.  Besvarelserne af de skriftlige opgaver rettes  

 og bedømmes først af eksaminator.
Ved rettelsen skal alle fejl i hver opgave  

 markeres tydeligt.
Derefter bedømmes besvarelserne af censor.
Hvis en censor  

 ønsker det, har vedkommende ret til at få opgavebesvarelserne til gennemsyn  

 før eksaminator.
 § 16.  De mundtlige eksaminer er offentlige, idet  

 censor og eksaminator dog er berettiget til at begrænse tilhørerantallet,  

 hvis dette skønnes påkrævet.
Stk. 2.  Ved mundtlig eksamen afgør censor hvilke  

 eksamensspørgsmål, der skal fremlægges.
Eksaminanden udvælger sit  

 eksamensspørgsmål ved lodtrækning, idet enhver eksaminand skal have mindst 3  

 spørgsmål at vælge imellem.
§ 17.  Ved karaktergivningen fastsættes karakteren  

 efter drøftelse mellem censor og eksaminator.
Det påhviler eksaminator at  

 nævne sin karakter først.
Stk. 2.  Bedømmes en besvarelse forskelligt af  

 eksaminator og censor, bliver karakteren den, hvis talværdi er nærmest  

 middeltallet.
Ligger dette middeltal mellem to talværdier i karakterskalaen,  

 er den endelige karakter nærmeste højere karakter, hvis censor har givet den  

 højeste karakter, jf. dog stk. 3, og ellers den nærmeste lavere karakter.
 Stk. 3.  Karaktererne 00 og 13 kan ikke gives ved  

 afrunding i henhold til det i stk. 2 anførte.
Stk. 4.  De givne karakterer for hvert fag indføres på  

 en karakterliste, der underskrives af eksaminator og censor.
Karakterlisten  

 afleveres/indsendes til Eksamenskommissionen.
 Stk. 5.  Eksaminatorernes og censorernes særkarakterer  

 må ikke meddeles eksaminanderne.
 § 18.  Søfartsstyrelsen kan under særlige  

 omstændigheder tillade fravigelser af bestemmelserne i §§ 1-12.
 § 19.  Bekendtgørelsen træder i kraft den 1. august  

 1993.
 Stk. 2.  Søfartsstyrelsens bekendtgørelser nr. 7 af 5.  

 januar 1989 om afholdelse af maskinmestereksamen og nr. 432 af 19. juni 1989  

 om årsprøver og årsprøvekarakterer ved uddannelse af maskinmestre ophæves.
