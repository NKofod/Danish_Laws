Bekendtgørelse om henlæggelse af  

 opgaver til Statens  

 Luftfartsvæsen og om kundgørelse af de af  

 luftfartsvæsenet  

 udfærdigede forskrifter I medfør af §§ 152, 152 a og 153 i lov om luftfart, jf.  

 lovbekendtgørelse nr. 543 af 13. juni 2001, og i medfør af  

 § 2 i anordning nr. 794 af 3. september 2001 om at visse forskrifter,  

 der udfærdiges af Statens Luftfartsvæsen, ikke indføres i  

 Lovtidende, fastsættes:
 § 1. Beføjelser, der er tillagt  

 trafikministeren i lov om luftfart, til af træffe afgørelser og  

 udstede forskrifter, herunder forskrifter til gennemførelse og  

 udfyldelse af bestemmelserne i loven, udøves af Statens  

 Luftfartsvæsen, jf. dog §§ 2 og 7.
 Stk. 2. Statens Luftfartsvæsen kan i medfør af  

 luftfartslovens § 152, stk. 2, fastsætte regler om  

 overladelse af beføjelser til andre offentlige myndigheder, private  

 organisationer eller sagkyndige til at træffe afgørelser, som  

 efter luftfartsloven eller denne bekendtgørelse er tillagt  

 luftfartsvæsenet, inden for den mere hobbyprægede del af den  

 mindre flyvning samt i tilfælde, hvor det i øvrigt må  

 anses for flyvemæssigt forsvarligt.
 Stk. 3. Forvaltningslovens kap. 2-7 og offentlighedslovens  

 § 6 gælder for private organisationer og sagkyndige, der i  

 medfør af stk. 2 får tillagt afgørelseskompetence.  

 Statens Luftfartsvæsen kan fastsætte regler om opbevaring m.v. af  

 dokumenter og om tavshedspligt.
 § 2. Trafikministeren udøver  

 beføjelserne efter følgende bestemmelser i  

 luftfartsloven:
1)	§ 3, stk. 2, til at bestemme, at adgangen til luftfart  

 inden for riget midlertidigt indskrænkes eller forbydes, 2)	§ 40 h til at nedsætte et arbejdsmiljøråd  

 for luftfart, 3)	§ 40 i til at beskikke formand og øvrige medlemmer af  

 arbejdsmiljørådet, 4)	§ 55, stk. 1, til at meddele tilladelse til at indrette og  

 drive en flyveplads, hvis benyttelse til flyvning står åben for  

 offentligheden, samt meddele tilladelse til større ændringer af  

 en sådan flyveplads, 5)	§ 55, stk. 2, til at foreskrive, at en flyveplads kan  

 indrettes og drives uden tilladelse, 6)	§ 61, stk. 2, til at meddele tilladelse til ekspropriation  

 til ikke-statslige anlæg, 7)	§ 71, stk. 1, til at fastsætte regler for afgifter  

 for benyttelsen af flyvepladser, der drives af Københavns Lufthavne  

 A/S, 8)	§ 75, stk. 1 og 2, til at fastsætte bestemmelser om  

 og meddele tilladelse til regelmæssig lufttrafik, der ikke er omfattet  

 af Rådets forordninger om luftfart, bortset fra trafik- og  

 fartplangodkendelser, 9)	§§ 134 og 144 b til at oprette en havarikommission,  

 fastsætte kommissionens sammensætning og fastsætte regler  

 for kommissionens virksomhed m.v., 10)	§§ 135, stk. 3, og 137, stk. 3, til at  

 fastsætte regler om meddelesespligt m.v. vedrørende flyvehavari  

 eller flyvehændelser, 11)	§ 152 til at overlade beføjelser til at træffe  

 afgørelser, som efter loven er tillagt ministeren eller  

 luftfartsvæsenet, til andre og fastsætte regler om  

 sagsbehandlingen og klageadgang for sådanne afgørelser, jf. dog  

 § 1, stk. 2, samt 12)	§ 155, stk. 2, til at bestemme, at visse af lovens regler  

 ikke skal få anvendelse på danske luftfartøjer, som ikke  

 er militære, men udelukkende anvendes af den danske stat i  

 ikke-erhvervsmæssigt øjemed.
 § 3. Forskrifter, der udstedes af Statens  

 Luftfartsvæsen, udfærdiges som Bestemmelser for Civil Luftfart  

 (BL), jf. dog stk. 4.
 Stk. 2. I medfør af anordning nr. 794 af 3. september  

 2001 indføres Bestemmelser for Civil Luftfart ikke i Lovtidende.
 Stk. 3. Oplysning om indholdet af forskrifterne kan fås  

 ved henvendelse til Statens Luftfartsvæsen, hvor eksemplarer af  

 forskrifterne kan købes.
 Stk. 4. Forskrifter, der udstedes i medfør af  

 luftfartslovens §§ 40 g, stk. 1, 3 og 4, 50, stk. 9, 70, 70 a,  

 70 b, stk. 1-5, 76, 85 og 130-131 udstedes som bekendtgørelser,  

 der indføres i Lovtidende.
 § 4. Statens Luftfartsvæsen kan i  

 særlige tilfælde dispensere fra forskrifterne.
 § 5. Statens Luftfartsvæsen fører  

 tilsyn med overholdelsen af Bestemmelser for Civil Luftfart og de af Statens  

 Luftfartsvæsen udstedte bekendtgørelser.
 § 6. Afgørelser truffet i medfør af  

 forskrifter udstedt efter § 1, stk. 2, i denne  

 bekendtgørelse kan påklages til Statens  

 Luftfartsvæsen.
 Stk. 2. Statens Luftfartsvæsens afgørelser  

 truffet i medfør af luftfartsloven, bekendtgørelser udstedt i  

 medfør heraf, Bestemmelser for Civil Luftfart og § 6,  

 stk. 1, kan ikke påklages til Trafikministeriet, jf. dog  

 stk. 3.
 Stk. 3. Statens Luftfartsvæsens afgørelser  

 truffet i henhold til luftfartslovens kap. 4, § 73 og forskrifter  

 udstedt i medfør heraf kan påklages til Trafikministeriet.
Stk. 4. Klage til Statens Luftfartsvæsen eller  

 Trafikministeriet har ikke opsættende virkning.
Statens  

 Luftfartsvæsen eller Trafikministeriet kan dog, når der  

 foreligger særlige forhold, tillægge en klage opsættende  

 virkning.
 § 7. Bekendtgørelsen træder i kraft  

 den 14. september 2001.
 Stk. 2. Samtidig ophæves bekendtgørelse nr. 810  

 af 19. november 1998 om henlæggelse af opgaver til Statens  

 Luftfartsvæsen og om kundgørelse af de af luftfartsvæsenet  

 udfærdigede forskrifter og bekendtgørelse nr. 421 af 31. maj  

 1991 om udstedelse af rutetilladelser til skandinaviske luftfartsselskaber  

 til beflyvning af visse grænseoverskridende flyruter (regelmæssig  

 passagertrafik).
