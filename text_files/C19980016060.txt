Vejledning om dispensation for brug af  

 fastspændt styrthjelm under kørsel med motorcykel og  

 knallert (Til landets læger) 1. Indledning I henhold til færdselslovens § 81 skal
førere af motorcykler og knallerter samt enhver passager,  

 der er fyldt 15 år anvende fastspændt styrthjelm af nærmere  

 beskreven type og kvalitet under kørsel.
Føreren skal  

 påse, at passagerer, der er fyldt 8 år, men endnu ikke 15  

 år, anvender styrthjelm.
Sundhedsstyrelsen finder det ikke muligt at  

 anbefale egnede hjelmtyper for børn under 8 år, idet  

 sådanne hjelme bør opfylde de sædvanlige  

 sikkerhedskrav.
Der er dog mulighed for dispensation for personer med visse  

 helbredsmangler, jf. § 3 i Trafikministeriets bekendtgørelse nr.  

 518 af 3. juli 1998 om styrthjelme.
Dispensation for anvendelse af styrthjelm  

 kan udstedes, når fysiske eller psykiske sygdomme efter lægelig  

 vurdering umuliggør anvendelse af beskyttende hjelm.
 Med henvisning til foranstående fastsætter Sundhedsstyrelsen  

 efter samråd med Færdselsstyrelsen følgende retningslinier  

 for udstedelse af dispensation for brug af styrthjelm, hvor fritagelsen er  

 begrundet i lægelige årsager.
 Brug af styrthjelm må ikke påføre brugeren risiko for  

 skade, men under hensyn til lovbestemmelsernes formål må den  

 størst mulige skønsomhed anvendes ved eventuel  

 dispensation.
2. Fremgangsmåde 2.1 Dispensation meddeles af en læge Dispensation meddeles af en læge, normalt den  

 pågældendes egen læge eller en speciallæge.
Finder  

 lægen, at der er tvivl om, hvorvidt den helbredsmæssige mangel er  

 tilstrækkelig til at imødekomme en dispensationsbegæring,  

 kan lægen forelægge spørgsmålet for  

 embedslægeinstitutionen.
2.2 Begrænset periode eller "indtil  

 videre" Såfremt de helbredsmæssige årsager, der be-grunder  

 fritagelsen, har forbigående karakter, udstedes attesten for en  

 begrænset periode.
Attesten kan desuden udstedes "indtil  

 videre". Der er således også i de tilfælde, hvor der  

 eventuelt sker ændringer i en mere stationær tilstand, mulighed  

 for at revidere berettigelsen for fritagelsen.
2.3 Attesten Lægen udfylder ved dispensation en attest i to eksemplarer.
Det ene  

 eksemplar udleveres til den pågældende, der er forpligtet til at  

 medbringe attesten under kørsel.
Det andet eksemplar er  

 attestudstedende læges kopi.
3. Helbredsforhold, der kan danne grundlag for  

 dispensation 3.1 Mangelfuld udvikling af nakkens eller halsens  

 muskler Mangelfuld udvikling af nakkens eller halsens muskler i en sådan  

 grad, at det indebærer, at pågældende ikke kan bære  

 en godkendt styrthjelm, kan være dispensationsgrundlag.
3.2 Sygdomme i columna Misdannelser i halshvirvelsøjlen, discusprolaps eller udbredte  

 arthroser med holdepunkt for rodkompression kan medføre  

 dispensation.
3.3 Kraniedeformiteter Tidligere gennemgåede kraniotomier bør normalt ikke  

 medføre dispensation.
Dispensation kan gives ved sådanne  

 kraniedeformiteter, som hindrer normal fastspænding af styrthjelm.  

 Også visse medfødte eller erhvervede deformiteter af  

 underkæben vil kunne hindre normal brug af styrthjelm.
3.4 Migræne Hovedpine, respektive migræne kan sædvanligvis  

 ikke medføre fritagelse for brug af styrthjelm 3.5 Høreapparat eller hørebrille Mens briller af sædvanlig type normalt vil kunne bæres under  

 styrthjelm, vil brugen af høreapparat eller hørebrille ofte  

 være hindret, med mindre styrthjelmen er specielt tilpasset med  

 udskæringer.
Dette forhold bør ikke medføre, at  

 tunghøre fritages for brug af styrthjelm.
3.6 Hudsygdomme I forbindelse med akut, kortvarig hudsygdom inden for det hudområde,  

 der dækkes af en styrthjelm, vil en tidsbegrænset dispensation  

 for brug af hjelm kunne udstedes.
Drejer det sig om længerevarende  

 kronisk hudsygdom, må dispensation afgøres af en  

 speciallæge i hudsygdomme.
 3.7 Psykiske tilstande mv.
 Attesten bør udfærdiges af den behandlende speciallæge  

 i psykiatri.
4. Rekvisition af attester Den i punkt 2.3 nævnte attest (PL 16 a) kan rekvireres hos Costers  

 bogtryk/offset, Vandtårnsvej 100, 2860 Søborg, tlf. 39530700.  

 Kopi af attesten er optaget som bilag i denne vejledning.
5. Ikrafttræden Vejledningen træder i kraft den 1. november 1998. Samtidig  

 bortfalder Sundhedsstyrelsens instruks af 10. december 1976 til landets  

 læger vedrørende dispensation fra pligt til at anvende  

 styrthjelm under kørsel med motorcykel og knallert.
Bilag LÆGEATTEST godkendt af Sundhedsstyrelsen Undertegnede læge attesterer, at der   jf.  

 Sundhedsstyrelsens vejledning af 16. september 1998 - foreligger  

 lægelige grunde for fritagelse fra bestemmelserne i færdselsloven  

 om pligt til at anvende fastspændt styrthjelm under kørsel med  

 motorcykel og knallert.
for cpr-nr.
som er/ikke er mig tidligere bekendt, og som den / 19 er undersøgt af mig.
