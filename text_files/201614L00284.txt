Betænkning afgivet af Social- og Indenrigsudvalget den 8. december 2016 Betænkning over Forslag til lov om ændring af lov om social service (Undersøgelse af effekter, aflåsning af værelser og afdelinger om natten samt oprettelse af særlige isolationsrum m.v.) [af social- og indenrigsministeren (Karen Ellemann)]:
1. Ændringsforslag Børne- og socialministeren har stillet 4 ændringsforslag til lovforslaget, herunder om deling af lovforslaget.
2. Udvalgsarbejdet Lovforslaget blev fremsat den 9. november 2016 og var til 1. behandling den 17. november 2016. Lovforslaget blev efter 1. behandling henvist til behandling i Social- og Indenrigsudvalget.
 Udvalget anmoder om, at det under B i ændringsforslag nr. 1 nævnte lovforslag henvises til fornyet udvalgsbehandling efter 2. behandling.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og social- og indenrigsministeren sendte den 15. september 2016 dette udkast til udvalget, jf.
SOU alm. del  bilag 412 (folketingsåret 2015-16). Den 9. november 2016 sendte social- og indenrigsministeren de indkomne høringssvar og et notat herom til udvalget.
Teknisk gennemgang Social- og indenrigsministeren og medarbejdere fra Social- og Indenrigsministeriet har den 24. november 2016 foretaget en teknisk gennemgang af lovforslaget over for udvalget.
Spørgsmål Udvalget har stillet 11 spørgsmål til social- og indenrigsministeren til skriftlig besvarelse, som denne har besvaret.
3. Indstillinger Udvalget vil stemme for ændringsforslag nr. 1 om deling af lovforlaget og vil stemme for det til det under A nævnte lovforslag stillede ændringsforslag nr. 2 og for de til det under B nævnte lovforslag stillede ændringsforslag nr. 3 og 4.
 Et flertal i udvalget (udvalget med undtagelse af EL) indstiller det under A nævnte lovforslag til vedtagelse.
 Et mindretal i udvalget (EL) indstiller det under A nævnte lovforslag til forkastelse ved 3. behandling.
Udvalgets partier har ved afgivelsen af betænkning ikke taget endelig stilling til det under B nævnte lovforslag.
Partiernes stillingtagen vil afhænge af det videre udvalgsarbejde, herunder de ændringsforslag, der måtte blive stillet.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af børne- og socialministeren, tiltrådt af udvalget:
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om social service (Konsekvensrettelser m.v. som følge af lov om voksenansvar for anbragte børn)« omfattende § 1, nr. 1, 6 og 7, § 2, § 3, stk. 2, og § 4.
 B. »Forslag til lov om ændring af lov om social service (Undersøgelse af effekter, aflåsning af værelser og afdelinger om natten samt oprettelse af særlige isolationsrum)« omfattende § 1, nr. 2-5 og 8, § 3, stk. 1, og § 4.
[Forslag om deling af lovforslaget] b Ændringsforslag til det under A nævnte forslag Til § 3 2) I stk. 2 ændres »§ 1, nr. 1 og 6-7, og § 2« til: »Loven«.
[Konsekvensændring som følge af ændringsforslag nr. 1] c Ændringsforslag til det under B nævnte forslag Til § 1 3) I den under nr. 4 foreslåede affattelse af § 137 h udgår i stk. 4 »Den Europæiske Torturkomité,«,  »FN's Menneskerettighedskommission« ændres til: »FN's Menneskerettighedskomité«, og efter »FNs Torturkomité« indsættes: », FNs Handicapkomité«.
[Præcisering] Til § 3 4) I stk. 1 udgår », jf. dog stk. 2«.
[Konsekvensændring som følge af ændringsforslag nr. 1] Bemærkninger Til nr. 1 Med ændringsforslaget ønsker børne- og socialministeren at opdele lovforslaget i to separate lovforslag, således at det ene lovforslag omhandler indførelse af yderligere indgrebsmuligheder i kapitel 24 a i lov om social service og det andet lovforslag omhandler konsekvensrettelser som følge af lov om voksenansvar.
Til nr. 2 Ændringsforslaget er en konsekvensændring som følge af ændringsforslag nr. 1.
Til nr. 3 Folketingets Lovsekretariat har gjort ministeriet opmærksomt på, at navnet »Den Europæiske Torturkomité« ikke er aktuelt, og at FN's Menneskerettighedskommission ikke behandler klagesager.
På baggrund af dette har ministeriet fjernet Den Europæiske Torturkomité fra listen over personer, myndigheder og organisationer, som borgeren har ret til ukontrolleret brevveksling med, og erstattet FN's Menneskerettighedskommission med FNs Menneskerettighedskomité. Derudover har ministeriet tilføjet FNs Handicapkomité til lovforslaget, da det er en fejl, at denne ikke fremgår af listen.
Til nr. 4 Ændringsforslaget er en konsekvensændring som følge af ændringsforslag nr. 1.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Pernille Bendixen (DF) Morten Marinus (DF) Jakob Engel-Schmidt (V) Carl Holst (V) Jane Heitmann (V) Hans Andersen (V) Thomas Danielsen (V) Anni Matthiesen (V) Henrik Dahl (LA) Danny K.
Malkowski (LA) Mette Abildgaard (KF) Karen J.
Klint (S) Erik Christensen (S) Orla Hav (S) Pernille Rosenkrantz-Theil (S) Pernille Schnoor (ALT) Ane Halsboe-Jørgensen (S) Yildiz Akdogan (S) Finn Sørensen (EL) Pernille Skipper (EL) Torsten Gejl (ALT) Marianne Jelved (RV) Andreas Steenberg (RV) Trine Torp (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
