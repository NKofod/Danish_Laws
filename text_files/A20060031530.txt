Lov  

 om uddannelsen til professionsbachelor som pædagog VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
Kapitel 1 Formål m.v.
 § 1.  

  

 Formålet med uddannelsen til pædagog er, at den studerende får et teoretisk  

 og  

 praktisk grundlag for at udføre arbejde som pædagog.
Stk. 2.  

  

 Uddannelsen  

 skal kvalificere den studerende til at kunne 1)  

 	  

 indgå i  

 professionelle relationer med børn, unge og voksne brugere og samarbejde med,  

 vejlede og støtte disses forældre og pårørende, 2)  

 	  

 formidle  

 samfundsmæssige mål og værdier til alle uanset sproglig og kulturel baggrund, 3)  

 	  

 tilegne sig og gøre  

 brug af relevante teorier og metoder i pædagogisk praksis, 4)  

 	  

 tilrettelægge, udføre  

 og koordinere pædagogisk begrundede aktiviteter og processer, 5)  

 	  

 deltage i  

 professionelt samarbejde, herunder med personale fra tilgrænsende områder, og 6)  

 	  

 analysere, evaluere,  

 dokumentere og udvikle pædagogisk praksis samt deltage i kvalitets- og  

 udviklingsarbejde.
 § 2.  

  

 Uddannelsen tager sigte på hele det pædagogiske beskæftigelsesområde med  

 specialisering inden for et arbejds-, funktions- eller fagområde.
 § 3.  

  

 Uddannelsen skal bidrage til at fremme de studerendes personlige udvikling,  

 herunder de studerendes interesse for og evne til aktiv medvirken i et  

 demokratisk samfund, og skal give de studerende grundlag for  

 videreuddannelse.
 § 4.  

  

 Uddannelsen  

 foregår på Centre for Videregående Uddannelse (CVUer) og på seminarier,  

 der af  

 undervisningsministeren er godkendt til at uddanne pædagoger.
Kapitel 2 Indhold, varighed og struktur Varighed § 5.  

  

 Uddannelsen er normeret til 3½ år og tilrettelægges således, at der veksles  

 mellem uddannelse på institution og på praktiksted.
Uddannelsens fag og faglige elementer § 6.  

  

 Uddannelsen  

 omfatter følgende grundlæggende fag og faglige elementer:
 1)  

 	  

 Pædagogik.
 2)  

 	  

 Dansk, kultur og  

 kommunikation.
 3)  

 	  

 Individ, institution  

 og samfund.
 4)  

 	  

 Ét af følgende  

 linjefag efter den studerendes valg:
 a)  

 	  

 Sundhed, krop og  

 bevægelse.
 b)  

 	  

 Udtryk, musik og drama.
 c)  

 	  

 Værksted, natur og  

 teknik.
 5)  

 	  

 Praktikuddannelse.
 Stk. 2.  

  

 Undervisningsministeren fastsætter nærmere regler om fagenes og de faglige  

 elementers mål, organisering, omfang og centrale kundskabs- og  

 færdighedsområder og kan fastsætte regler om de studerendes valg af linjefag.
 § 7.  

  

 Den  

 studerende vælger én af følgende specialiseringer:
 1)  

 	  

 Børn og unge.
 2)  

 	  

 Mennesker med nedsat  

 funktionsevne.
 3)  

 	  

 Mennesker med sociale  

 problemer.
 Stk. 2.  

  

 Undervisningsministeren fastsætter nærmere regler om specialiseringernes mål,  

 organisering, omfang og centrale kundskabs- og færdighedsområder og kan  

 fastsætte regler om de studerendes valg af specialisering.
 § 8.  

  

 Uddannelsen indeholder et tværprofessionelt element, der tilrettelægges af  

 uddannelsesinstitutionen, og som sigter mod, at den studerende tilegner sig  

 kompetencer til fremme af samarbejde med andre relevante professioner.
 Stk. 2.  

  

 Undervisningsministeren fastsætter nærmere regler om det tværprofessionelle  

 elements mål, omfang og placering.
 § 9.  

  

 Praktikuddannelsen tilrettelægges med progression gennem uddannelsens første  

 3  

 år med henblik på, at den studerende tilegner sig kompetencer, der danner et  

 fagligt grundlag for erhvervsmæssig beskæftigelse.
 Stk. 2.  

  

 Praktikuddannelsen tilrettelægges med udgangspunkt i fastlagte  

 uddannelsesmål,  

 således at den studerende indgår i tilrettelagte uddannelsesforløb,  

 aktiviteter  

 og arbejdsfunktioner, der har relation til disse mål, og således at der er  

 sammenhæng med uddannelsen på uddannelsesinstitutionen, herunder  

 bachelorprojektet.
 Stk. 3.  

  

 1. års  

 praktikperiode er normeret til ¼ år og er ulønnet. 2. års og 3. års  

 praktikperioder  

 er hver normeret til ½ år og er lønnede.
 Stk. 4.  

  

 Undervisningsministeren fastsætter nærmere regler om forberedelse,  

 gennemførelse og efterbehandling af praktik, om praktikvejledning og  

 -bedømmelse og om uddannelsesinstitutionernes tilsyn med praktikken samt om  

 hel  

 eller delvis erstatning af den lønnede praktik med ulønnet praktik for  

 studerende, der gennemfører dele af uddannelsen i udlandet.
Professionsbachelorprojektet § 10.  

  

 I  

 uddannelsen indgår for den enkelte studerende et professionsbachelorprojekt,  

 der sigter mod, at den studerende tilegner sig 1)  

 	  

 særlig indsigt i et  

 afgrænset område eller problem af både teoretisk og praktisk karakter inden  

 for  

 et centralt pædagogisk arbejdsområde, 2)  

 	  

 færdighed i at  

 indsamle, dokumentere, analysere, reflektere og perspektivere viden og  

 information  

 inden for pædagogfaglige emner og problemstillinger og 3)  

 	  

 færdighed i at  

 formidle pædagogfaglige emner og problemstillinger.
 Stk. 2.  

  

 Professionsbachelorprojektet afsluttes efter 3. praktikperiode.
 Stk. 3.  

  

 Undervisningsministeren fastsætter nærmere regler om  

 professionsbachelorprojektets omfang og udformning m.v.
Øvrige bemyndigelser § 11.  

  

 Undervisningsministeren fastsætter nærmere regler om uddannelsen i øvrigt,  

 herunder om 1)  

 	  

 adgang til og  

 optagelse på uddannelsen, 2)  

 	  

 institutionens  

 studieordning, 3)  

 	  

 de studerendes  

 deltagelsespligt, herunder mødepligt i praktikuddannelsen, 4)  

 	  

 prøver og beviser, 5)  

 	  

 kvalitetsudvikling og  

 -kontrol, herunder om lærerkvalifikationer og censorinstitutionen, og 6)  

 	  

 klager til  

 institutionen fra de studerende, herunder om klagefrist.
 § 12.  

  

 Undervisningsministeren fastsætter regler om, at studerende med særlige  

 uddannelses- eller beskæftigelsesmæssige forudsætninger kan fritages for dele  

 af uddannelsen.
 Stk. 2.  

  

 Undervisningsministeren fastsætter nærmere regler om muligheden for særligt  

 tilrettelagte uddannelsesforløb for studerende med særlige behov.
 § 13.  

  

 Undervisningsministeren kan i særlige tilfælde fravige loven, hvis det sker  

 for  

 at fremme forsøgs- og udviklingsarbejde.
Kapitel 3 Klage § 14.  

  

 Efter regler fastsat af undervisningsministeren kan klager over  

 institutionens  

 afgørelser indbringes for ministeren.
 Stk. 2.  

  

 Retlige  

 spørgsmål ved afgørelser om en studerendes retsstilling kan altid indbringes  

 for undervisningsministeren.
Kapitel 4 Ikrafttrædelses- og overgangsbestemmelser § 15.  

  

 Loven  

 træder i kraft den 1. januar 2007 og har virkning for studerende, der  

 begynder  

 på uddannelsen den 1. august 2007 eller senere.
 Stk. 2.  

  

 Undervisningsministeriet kan fastsætte overgangsbestemmelser for studerende,  

 der er begyndt på deres uddannelse før den 1. august 2007.
 § 16.  

  

 Lov om uddannelse af pædagoger, jf. lovbekendtgørelse nr. 980 af 1. november  

 2000, ophæves, jf. dog stk. 2.
 Stk. 2.  

  

 Bestemmelserne i kapitel 2 i den i stk. 1 nævnte lov finder fortsat  

 anvendelse for de seminarier, der ikke er omfattet af reglerne om CVUer  

 i lov  

 om Centre for Videregående Uddannelse og andre selvejende institutioner for  

 videregående uddannelser m.v., og som er godkendt til at udbyde  

 pædagoguddannelsen  

 før denne lovs ikrafttræden.
 § 17.  

  

 Loven gælder ikke for Færøerne og Grønland.
Givet på Christiansborg Slot, den 19. april  

 2006 Under Vor Kongelige Hånd og Segl MARGRETHE R.
