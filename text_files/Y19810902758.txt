Forbrugerombudsmanden har udstedt vejledende retningslinjer vedrørende  

 annoncering med køb af ædle metaller.
Heri fastsættes regler for, hvorledes  

 købsprisen skal angives, og i hvilket omfang den erhvervsdrivende kan  

 sammenligne sine priser med andre opkøberes.
Bilag XXI Vejledende retningslinier for annoncering med køb af ædle metaller Retningslinierne finder anvendelse på erhvervsdrivendes reklamering  

 henvendt til forbrugere om køb af ædelmetaller.
1. Angivelse af købspriser på ædelmetaller i annoncer og anden form for  

 reklame må kun ske, såfremt annoncøren, uanset eventuelle reguleringer i  

 priserne på ædelmetaller i tiden fra indryknings- tidspunkt til  

 annonceringstidspunkt, vil betale de angivne priser.
Den periode, hvori de  

 annoncerede priser vil være gældende, skal angives i annoncen.
2. Priserne skal angives i et fast beløb pr. gram rent ædelmetal uden  

 indregning af eventuelle tillæg for smykkeværdi, møntværdi eller lignende  

 værdier ud over metalværdien.
Herudover kan for guld priserne på 14, 18 og 24  

 karat og for sølv priserne på genstande stemplet med numrene 830 og 925  

 angives.
Det anførte er ikke til hinder for, at der i annoncer oplyses om  

 mulige tillæg for smykke/møntværdi, såfremt størrelsen af tillægget ikke  

 nærmere angives.
 3. Der må ikke annonceres med angivelser, der er egnet til at give  

 forbrugerne det indtryk, at annoncørens købspriser er højere end andre  

 opkøberes priser, medmindre det på tidspunktet for annoncens indrykning må  

 anses for åbenbart usandsynligt, at nogen anden forhandler i det tidsrum,  

 hvori de i annoncen angivne priser er gældende, vil tilbyde højere priser.  

 Forbrugerombudsmanden, marts 1981.
