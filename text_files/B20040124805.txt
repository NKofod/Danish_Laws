Bekendtgørelse om projektopgaven i 9. klasse I medfør af § 13, stk. 5, i lov om folkeskolen, jf.  

 lovbekendtgørelse nr. 870 af 21. oktober 2003, som ændret ved lov nr. 360 af  

 19. maj 2004 og lov nr. 477 af 9. juni 2004, fastsættes:
 § 1.  

  

 På  

 9. klassetrin udarbejder eleverne enkeltvis eller gruppevis som en del af  

 undervisningen en obligatorisk projektopgave, der i væsentligt omfang  

 inddrager  

 emner fra både samfundsfag og historie.
 Stk. 2.  

  

 Arbejdet med  

 projektopgaven skal videreudvikle projektarbejdsformen og give eleven  

 mulighed  

 for at få en bredere vurdering af sit arbejde med et tværgående emne med  

 problemstilling.
 § 2.  

  

 Klassens eller klassetrinnets lærere finder i samarbejde med eleverne frem  

 til  

 et overordnet emne, der inddrager emner fra både samfundsfag og historie og  

 er  

 så bredt formuleret, at det kan anskues fra flere faglige vinkler.
 Stk.  

 2.  

  

 Det overordnede emne skal lægge op til formulering af delemner, der i  

 væsentligt omfang inddrager stofområder, metoder, arbejds- og udtryksformer  

 fra  

 både samfundsfag og historie, og som giver udfordringer til hele elevgruppen.
 § 3.  

  

 Klassens eller klassetrinnets lærere samt eventuelle andre lærere vejleder  

 under hele processen eleverne om arbejdet med projektopgaven.
Stk. 2.  

  

 Lærernes  

 vejledning skal give den enkelte elev mulighed for at tage udgangspunkt i  

 egne  

 behov og forudsætninger, jf. folkeskolelovens § 18 med hensyn til 1)  

 	  

 indkredsning af  

 problemstillingen, 2)  

 	  

 afgrænsning af  

 projektopgavens indhold i forhold til problemstillingen, 3)  

 	  

 valg og brug af  

 arbejds- og undersøgelsesformer, 4)  

 	  

 valg og brug af  

 indhold og metoder, 5)  

 	  

 valg og brug af  

 kilder og materialer, 6)  

 	  

 valg og brug af  

 udtryksform, 7)  

 	  

 fremstilling af  

 produkt og 8)  

 	  

 tilrettelæggelse og  

 gennemførelse af fremlæggelsen.
 § 4.  

  

 Eleverne skal forud for arbejdet med projektopgaven orienteres om, hvad der  

 vil  

 blive lagt vægt på ved bedømmelsen, jf. § 7.
§ 5.  

  

 Arbejdet med projektopgaven afsluttes inden udgangen af april.
Eleverne gives  

 en uge med 5 sammenhængende skoledage til det afsluttende arbejde med  

 indsamling af informationer, bearbejdning af emnet, færdiggørelse af deres  

 produkt og forberedelse af fremlæggelsen af det samlede arbejde.  

 Fremlæggelsen  

 sker enkeltvis eller gruppevis i umiddelbar forlængelse af elevernes  

 færdiggørelse af deres arbejde.
Projektopgaven skal være bedømt senest 1 uge,  

 før de skriftlige prøver finder sted.
 § 6.  

  

 Projektopgaven skal resultere i en fremlæggelse, hvor produkt og  

 formidlingsform vælges af eleverne inden for de rammer, som skolen kan stille  

 til rådighed.
 § 7.  

  

 Projektopgaven bedømmes med en skriftlig udtalelse og med en karakter.
Stk. 2.  

  

 Den skriftlige  

 udtalelse og karakteren gives ud fra en vurdering af 1)  

 	  

 opgavens faglige  

 indhold, herunder i hvilken udstrækning eleven kan demonstrere kundskaber og  

 færdigheder og vise overblik over centrale stofområder inden for både  

 samfundsfag og historie samt andre fag, der indgår i opgaven, 2)  

 	  

 arbejdsprocessens  

 forskellige faser, herunder elevens fordybelse i emnet, elevens samarbejde  

 med  

 andre samt elevens bidrag til planlægning, indsamling af informationer og  

 bearbejdning af emnet, 3)  

 	  

 fremlæggelsen,  

 herunder produktet og elevens formidlingsform, 4)  

 	  

 sammenhængen mellem  

 den valgte problemstilling og det faglige indhold, elevens arbejdsproces,  

 produktet og formidlingen heraf.
 Stk. 3.  

  

 En samlet  

 vurdering af de fire områder ligger til grund for både den skriftlige  

 udtalelse  

 og karakteren.
 § 8.  

  

 Senest den 1. juni skal eleven meddele skolen, om udtalelsen og/eller  

 karakteren skal påføres afgangsbeviset.
 § 9.  

  

 Skolens leder er ansvarlig for, at projektopgaven afholdes efter gældende  

 bestemmelser.
 Stk. 2.  

  

 Skolens leder  

 beslutter i tilfælde af en elevs sygdom eller andet fravær, om denne skal  

 gives  

 mulighed for at afvikle arbejdet uden for det af skolen fastsatte tidsrum for  

 afvikling af projektopgaven.
 § 10.  

  

 Undervisningsministeriet kan i særlige tilfælde fravige reglerne i  

 bekendtgørelsen f.eks. i forbindelse med forsøgs- og udviklingsarbejder.
 § 11.  

  

 Bekendtgørelsen træder i kraft den 1. august 2005.
 Stk. 2.  

  

 Samtidig ophæves  

 bekendtgørelse nr. 496 af 31. maj 2000 om projektopgaven i 9. klasse.
