Bekendtgørelse om netvirksomhedernes  

 forsknings- og udviklingsaktiviteter vedrørende effektiv  

 energianvendelse I medfør af § 22, stk. 5, § 69, stk. 2, § 85 a, stk. 1 og 3, § 88  

 og § 92 i lov om elforsyning, jf. lovbekendtgørelse nr. 767 af 28.  

 august 2001, fastsættes:
Kapitel 1 Generelt om netvirksomhedernes forsknings- og  

 udviklingsaktiviteter § 1. Netvirksomhederne skal planlægge og  

 iværksætte forskning og udvikling med henblik på at fremme  

 effektiv energianvendelse hos forbrugerne.
Stk. 2. Netvirksomhederne skal udføre deres  

 aktiviteter i medfør af denne bekendtgørelse i et fælles,  

 landsdækkende samarbejde.
Netvirksomhederne skal udpege et  

 samarbejdsorgan, der repræsenterer dem i forhold til  

 Energistyrelsen.
 Stk. 3. Samarbejdsorganet skal etableres inden for en  

 frist, som fastsættes af Energistyrelsen.
 Stk. 4. Ved netvirksomheder forstås i denne  

 bekendtgørelse virksomheder med bevilling i medfør af  

 bestemmelserne i kapitel 4 i lov om elforsyning, der driver  

 distributionsnet.
 § 2. Forsknings- og udviklingsprojekter, som er  

 omfattet af denne bekendtgørelse, er projekter om forskning, udvikling  

 eller demonstration, som har til formål at fremme en effektiv  

 anvendelse af elektricitet i overensstemmelse med miljømæssige  

 og samfundsøkonomiske hensyn gennem udbredelse af  

 energieffektive produkter, anlæg, bygninger, processer eller metoder og  

 energibevidst brugeradfærd.
Stk. 2. Det er endvidere en betingelse for, at projektet  

 omfattes af denne bekendtgørelse, 1)	at projektet må anses for nødvendigt for at fremme en  

 effektiv anvendelse af elektricitet, 2)	at netvirksomhedernes deltagelse i projektet må anses for  

 nødvendig for varetagelsen af deres opgaver og 3)	at projektet er af ikkekommerciel karakter.
Stk. 3. Resultaterne af gennemførte projekter skal  

 stilles til rådighed for offentligheden.
Energistyrelsen kan dog i  

 særlige tilfælde tillade, at resultater ikke skal stilles til  

 rådighed for offentligheden, eller at alene et resumé af  

 resultaterne skal stilles til rådighed for offentligheden.
Kapitel 2 Planlægning og godkendelse af aktiviteter § 3. Energistyrelsen træffer beslutning om,  

 hvilke indsatsområder netvirksomhederne skal behandle i deres  

 planlægning af forsknings- og udviklingsprojekter som nævnt i §  

 4, og hvilke økonomiske rammer netvirksomhederne skal lægge til  

 grund for planlægningen.
 Stk. 2. Inden Energistyrelsen træffer beslutning  

 som nævnt i stk.1, indhenter styrelsen en indstilling fra  

 netvirksomhederne om indsatsområder og økonomiske rammer.  

 Netvirksomhederne skal herunder lægge vægt på  

 indsatsområder, som de har påvist i deres planlægning af  

 energibesparelsesaktiviteter.
 Stk. 3. Energistyrelsen kan indhente en udtalelse fra  

 Energistyrelsens Rådgivende Energiforskningsudvalg om udvælgelsen  

 af indsatsområder.
 § 4. Netvirksomhederne skal planlægge deres  

 forsknings- og udviklingsprojekter inden for de fastlagte  

 indsatsområder, jf. § 3, stk. 1.
Stk. 2. Netvirksomhederne skal udarbejde en rapport om  

 deres planlægning med beskrivelse af projekter inden for de fastlagte  

 indsatsområder.
Rapporten fremsendes til Energistyrelsen.
Stk. 3. Inden udarbejdelsen af rapporten skal  

 netvirksomhederne ved offentlig indkaldelse give alle relevante parter lige  

 mulighed for at indsende forslag til forsknings- og udviklingsprojekter inden  

 for de udpegede indsatsområder.
Parterne skal tillige kunne indgive  

 forslag til andre projekter, som anses for i særlig høj grad at  

 være egnede til at fremme effektiv energianvendelse.
 Stk. 4. Netvirksomhederne skal koordinere  

 planlægningen med andre virksomheder, som er pålagt offentlig  

 forpligtelse til forskning og udvikling vedrørende energiforsyning og  

 effektiv energianvendelse.
Stk. 5. Energistyrelsen træffer beslutning om,  

 hvilken periode planlægningen skal omfatte.
Energistyrelsen kan  

 endvidere fastsætte retningslinier for udarbejdelsen af den i stk. 2,  

 nævnte rapport.
 § 5. Hvis Energistyrelsen finder, at der ikke i  

 den i § 4, stk. 2, nævnte rapport er fremkommet relevante forsknings-  

 og udviklingsprojekter inden for et udpeget indsatsområde, kan  

 styrelsen beslutte, at netvirksomhederne skal udarbejde et nærmere  

 angivet projekt inden for dette område og fremsende dette til  

 styrelsen.
 Stk. 2. Hvis netvirksomhederne finder det af  

 væsentlig betydning, at et projekt, som ikke er blevet behandlet i den  

 i § 4, stk. 2, nævnte rapport, bliver iværksat uden ugrundet  

 ophold, kan virksomhederne fremsende projektet til Energistyrelsen.
 § 6. De i § 4, stk. 2, og § 5 nævnte  

 forsknings- og udviklingsprojekter skal indeholde en nøje beskrivelse  

 af projektets indhold, herunder beskrivelse af projektets faglige forhold,  

 økonomiske rammer, tidsfrister og deltagere, og en redegørelse  

 for, at projektet opfylder betingelserne i § 2, stk. 2.
 Stk. 2. Netvirksomhederne skal udarbejde en procedure for  

 planlægningen og behandlingen af projekter som nævnt i §§ 4 og 5.  

 Netvirksomhederne skal efter anmodning fra Energistyrelsen fremsende en  

 beskrivelse af deres procedure til Energistyrelsens godkendelse.
 § 7. Energistyrelsen træffer  

 afgørelse om godkendelse af iværksættelsen af de  

 fremsendte forsknings- og udviklingsprojekter.
 § 8. Miljø- og energiministeren orienterer  

 et af Folketinget nedsat udvalg om de godkendte projekter.
Kapitel 3 Iværksættelse af aktiviteter § 9. Netvirksomhederne er fagligt og  

 økonomisk ansvarlige for gennemførelsen af godkendte  

 forsknings- og udviklingsprojekter.
 Stk. 2. Netvirksomhederne skal udarbejde en procedure for  

 kontrol med den faglige og økonomiske udvikling i projekterne.  

 Netvirksomhederne skal efter anmodning fra Energistyrelsen fremsende en  

 beskrivelse af deres kontrolprocedure til Energistyrelsens godkendelse.
Stk. 3. Netvirksomhederne skal efter nærmere  

 beslutning fra Energistyrelsen indsende 1)	en periodisk rapport om den faglige og økonomiske udvikling i  

 igangværende projekter, herunder eventuelle ændringer i  

 projektets indhold som nævnt i § 6, stk. 1, og 2)	en afsluttende rapport om resultaterne af et gennemført  

 projekt.
 Stk. 4. Netvirksomhederne skal efter anmodning fra  

 Energistyrelsen fremlægge revisorpåtegnede regnskaber for  

 projekterne.
 § 10. Energistyrelsen skal godkende et projekts  

 ophør før gennemførelsen og væsentlige  

 ændringer i øvrigt i et projekts indhold som nævnt i § 6,  

 stk. 1.
Kapitel 4 Regnskab § 11. Netvirksomhederne skal udarbejde budget og  

 regnskab for deres omkostninger ved gennemførelsen af bestemmelserne i  

 denne bekendtgørelse.
 Stk. 2. Netvirksomhederne sender budget og  

 revisorpåtegnet regnskab for de i stk. 1 nævnte omkostninger til  

 de systemansvarlige virksomheder med henblik på fordeling af  

 omkostningerne i priserne til forbrugerne i de sammenhængende  

 elforsyningssystemer.
 Stk. 3. Hver netvirksomhed skal bogføre sine  

 omkostninger i medfør af denne bekendtgørelse i et  

 særskilt regnskab og budget.
Kapitel 5 Bestemmelser om straf § 12. Med bøde straffes den netvirksomhed,  

 som 1)	undlader at deltage i et samarbejde som nævnt i § 1, stk.  

 2, 2)	tilsidesætter Energistyrelsens beslutning om udarbejdelse af  

 et projekt, jf. § 5, stk.1, 3)	undlader at indhente Energistyrelsens godkendelse af  

 iværksættelsen eller ændringen af et projekt, jf. §§ 7 og  

 10, 4)	tilsidesætter Energistyrelsens godkendelse som nævnt i  

 nr. 3 eller vilkår i godkendelsen eller 5)	overtræder bestemmelserne i § 11 om udarbejdelse af regnskaber  

 og budgetter.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 6 Ikrafttrædelse § 13. Bekendtgørelsen træder i kraft den 10.  

 oktober 2001.
