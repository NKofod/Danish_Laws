 Under henvisning til Udenrigsministeriets bekendtgørelse nr. 127 af 8.  

 december 1994, Lovtidende C, har Danmark i henhold til godkendelsesinstrument  

 af 20. december 1994 accepteret ændringer til Den Internationale  

 Telekommunikations Unions konstitution og konvention.
 Danmarks godkendelsesinstrument deponeredes den 5. januar 1995 hos  

 generalsekretæren for Den Internationale Telekommunikations Union, som i  

 henhold til konstitutionens artikel 52 er depositar.
 Ændringerne til konstitutionen og konventionen trådte i kraft den 1.  

 januar 1996 mellem de medlemslande, som på det tidspunkt havde deponeret  

 deres ratifikations-, accept-, godkendelses- eller tiltrædelsesinstrumenter.
 Oplysninger om ændringerne til konstitutionen og konventionen fås ved  

 henvendelse til Telestyrelsen.
