Betænkning afgivet af Kommunaludvalget den 8. maj 2014 Betænkning over Forslag til lov om ændring af forskellige lovbestemmelser om ansøgninger, anmeldelser, meddelelser, anmodninger og erklæringer til offentlige myndigheder (Overgang til obligatorisk digital selvbetjening, for så vidt angår ansøgning om byggetilladelse, ansøgning om forældremyndighed, barnets bopæl, samvær m.v., anmodning om separation og skilsmisse, ansøgning om børne- og ægtefællebidrag, ansøgning om lån til beboerindskud, ansøgning om parkeringslicens og anmodning om attestationer efter lov om Det Centrale Personregister m.v.) [af finansministeren (Bjarne Corydon)]:
1. Ændringsforslag Finansministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 18. marts 2014 og var til 1. behandling den 25. marts 2014. Lovforslaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring.
Den 18. marts 2014 sendte finansministeren de indkomne høringssvar og et notat herom til udvalget.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Dansk Folkepartis medlemmer af udvalget kan støtte lovforslaget, men er af den opfattelse, at forslaget gør det meget bureaukratisk tungt at opnå en fritagelse fra brugen af digital selvbetjening.
Således skal man søge hver enkelt myndighed om fritagelse, og denne gælder kun 2 år, hvorefter man skal søge den enkelte myndighed igen.
Dansk Folkaparti vil derfor opfordre regeringen til at overveje, om det ikke vil være hensigtsmæssigt at skabe mulighed for, at fritagelse for digital selvbetjening udstedes centralt og derefter er gældende i forhold til samtlige myndigheder, således at man kan opnå fritagelse for digital selvbetjening ét sted én gang for alle.
Et mindretal i udvalget (EL) indstiller lovforslaget til forkastelse ved 3. behandling.
Mindretallet kan dog stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af finansministeren, tiltrådt af udvalget:
 1) Efter nr. 1 indsættes som nye numre:
 »01. I § 16, stk. 3, der bliver stk. 7, ændres »stk. 5 og 8« til: »stk. 9 og 12«.
 02. I § 16, stk. 5, der bliver stk. 9, ændres »stk. 3, nr. 3 og 4« til: »stk. 7, nr. 3 og 4«, og »stk. 4« ændres til: »stk. 8«.
 03. I § 16, stk. 9, der bliver stk. 13, ændres »stk. 3« til: »stk. 7«, og »stk. 4« ændres til: »stk. 8«.
 04. I § 16, stk. 10, der bliver stk. 14, ændres »stk. 1 og 6« til: »stk. 1 og 10«.
05. I § 16 c, stk. 1, ændres »§ 16, stk. 3« til: »§ 16, stk. 7«.« [Konsekvensændring som følge af nye stk. 3-6 i byggelovens § 16] Til § 15 2) Nr. 2 affattes således:
 »2. I § 29 indsættes som stk. 3:
»Stk. 3. § 28, stk. 2 og 4, finder tillige anvendelse ved anmodning om lokalvejviserbeskyttelse efter stk. 1 og markedsføringsbeskyttelse efter stk. 2 og anmodning om ophævelse af lokalvejviserbeskyttelse og markedsføringsbeskyttelse.«« [Konsekvensændring som følge af ophævelsen af § 29, stk. 2, i lov om Det Centrale Personregister] 3) I det under nr. 4 foreslåede § 46, stk. 2, 2. pkt., ændres »5. pkt.« til: »4. pkt.« [Korrektion] Bemærkninger Til nr. 1 De foreslåede ændringer i nr. 01 til 05 er en konsekvens af lovforslagets § 2, nr. 1, hvor der foreslås fire nye stykker i byggelovens § 16. De fire nye stykker indsættes som stk. 3-6. Dette medfører, at de eksisterende stk. 3-10 herefter bliver stk. 7-14.
 Ændringen medfører, at de henvisninger, der fremgår af bestemmelserne i de stykker, der ændrer nummer som følge af lovforslaget, skal konsekvensændres, således at der sikres en korrekt henvisning i alle bestemmelserne.
Til nr. 2 Som konsekvens af vedtagelsen af lov nr. 311 af 29. marts 2014, hvorved den tidligere bestemmelse i CPR-lovens § 29, stk. 2, om forskerbeskyttelse blev ophævet, er bestemmelsen om markedsføringsbeskyttelse, der ved fremsættelsen af lovforslaget fremgik af § 29, stk. 3, blevet til § 29, stk. 2.
 Idet § 29 ikke længere indeholder et stk. 3, indebærer ændringsforslaget som konsekvens heraf, at den i nr. 2 foreslåede bestemmelse om obligatorisk digital selvbetjening indsættes som § 29, stk. 3, i stedet for stk. 4, samt at der i den foreslåede bestemmelse henvises til markedsføringsbeskyttelse efter stk. 2 i stedet for stk. 3.
Til nr. 3 Ved den foreslåede ændring til lovforslaget henvises der i § 46, stk. 2, 2. pkt., til § 46, stk. 2, 4. pkt., der er den korrekte henvisning.
Simon Kollerup (S) Annette Lind (S) Jan Johansen (S) Peder Christensen (S) Anne Sina (S) Torben Hansen (S) Rasmus Prehn (S) Liv Holm Andersen (RV) Marlene Borst Hansen (RV) fmd.
Nadeem Farooq (RV) Lisbeth Bech Poulsen (SF) Pernille Vigsø Bagge (SF) Lars Dohn (EL) Rosa Lund (EL) Finn Sørensen (EL) Erling Bonnesen (V) Michael Aastrup Jensen (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Finn Thranum (V) Hans Christian Thoning (V) Morten Marinus (DF) Mikkel Dencker (DF) Jørn Dohrmann (DF) Mette Hjermind Dencker (DF) Ole Birk Olesen (LA) Mike Legarth (KF) nfmd.
 Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 158 Bilagsnr.
