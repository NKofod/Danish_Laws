Vejledning til bekendtgørelse om besøgslandbrug (Til samtlige praktiserende dyrlæger) Afsnit I Formål med bekendtgørelsen Bekendtgørelse af 28. september 2000 formål er, at  

 sikre, at dyr der opholder sig på en ejendom hvortil der mod betaling  

 tillades  

 publikumsadgang ikke udsættes for smitterisiko i forbindelse med  

 anmeldepligtige sygdomme, samt at besøgende beskyttes bedst muligt mod smitte  

 med zoonotiske infektioner.
På besøgslandbrug med dyrehold kan den større  

 persontrakfik indebære risiko for indslæben af alvorlige smitsomme  

 husdyrsygdomme.
Det er derfor fundet nødvendigt at fastsætte særlige  

 bestemmelser om smittebeskyttende foranstaltninger for disse bedrifter.
Afsnit II Definition af besøgslandbrug og almindelige  

 produktionsdyr Ved besøgslandbrug forstås både traditionelle bedrifter,  

 hvor hovedindtægten kommer fra produktionen, men også andre former for  

 dyrehold  

 hvor hovedformålet er fremvisning af dyr og ejendom, eventuelt med tilhørende  

 underholdningsaktiviteter (fx legeland, kiosk- og restaurationsvirksomhed,  

 gårdbutik og lignende).
Ved almindelige produktionsdyr forstås i denne sammenhæng  

 dyrearter, der kan opdrættes landbrugsmæssigt uden, at der forud skal  

 indhentes  

 tilladelse i henhold til lov om opdræt af visse dyrearter.
Det er i  

 øjeblikket administrativ  

 praksis, at dette omfatter følgende dyrearter: tamheste, tamæsler, muldyr,  

 mulæsler, tamkvæg, yakokser, zebu, vandbøfler, bison, rensdyr, kamel,  

 dromedar,  

 lama, alpaca, tamsvin, vildsvin, hængebugsvin, tamfår, muflon tamgeder,  

 tamkaniner, mink (tamform), ilder (tamform), fritte, mårhund, nutria,  

 chinchilla, tamhøns, perlehøns (tamform), påfugl, vagtler (tamform),  

 tamænder,  

 herunder moskusænder, tamgæs, kalkuner (tamform), tamduer, honningbier,  

 vinbjergsnegle, regnorm og ferskvandsfisk (landbrugsmæssigt opdræt).
 Det er endvidere på nuværende tidspunkt tilladt i henhold  

 til lov om opdræt af visse dyrearter, at have landbrugsmæssigt opdræt af  

 hjortedyr, ræve, fjervildt og strudsefugle på betingelse af, at man  

 overholder  

 reglerne i de gældende bekendtgørelser herom.
 Et mindre hobbyhold af almindelige kæledyr fx hunde, katte,  

 små gnavere, småfugle, krybdyr, insekter, prydfisk og lignende kan holdes  

 uden,  

 at der kræves særlig tilladelse efter § 1, stk. 3, i bekendtgørelse om  

 besøgslandbrug.
Ved større hold af almindelige kæledyr skal besøgslandbrug  

 søge om dispensation hos fødevareregionen.
Eventuel dispensation gives af  

 fødevareregionen på baggrund af en konkret vurdering.
Der vil ikke kunne  

 gives  

 tilladelse til hold af primater (aber og halvaber) og større rovdyr.
Afsnit III Registrering af besøgslandbrug og dyrlægetilsyn Den skriftlige anmodning om registrering som  

 besøgslandbrug inklusiv navn og adresse på den tilsynsførende dyrlæge stiles  

 til fødevareregionen.
Det findes mest hensigtsmæssigt, at den tilsynsførende  

 dyrlæge samtidig er bedriftens besætningsdyrlæge.
 Fødevareregionen  

 kan forlange, at der foretages ændringer i dyreholdet og/eller indretningen  

 af  

 ejendommen før anmodningen imødekommes.
Den  

 tilsynsførende dyrlæge skal umiddelbart efter den årlige inspektion  

 skriftligt  

 underrette fødevareregionen herom.
Dyrlægens fortegnelser over  

 sygdomstilfælde  

 skal gemmes i mindst 5 år.
Afsnit IV Betingelser for drift Opslag om  

 at besøgende ikke må fodre dyrene på besøgslandbruget skal være tydeligt og  

 placeres på et iøjefaldende sted og bør opsættes med dansk, engelsk, tysk og  

 fransk tekst.
Skiltene skal opsættes ved adgangen til bedriften, men bør  

 tillige opsættes ved adgangen til et eventuelt svinehold.
Fødevareregionen  

 kan  

 forlange at opslagene ændres eller placeres på et andet sted.
Hold af  

 frilandsgrise skal ske efter gældende regelsæt.
Dette vil omfatte samtlige  

 dyr  

 af svinearten.
Anmodning  

 om godkendelse af aftaler om overførsler af smågrise til en  

 slagtesvinebesætning stiles skriftligt til fødevareregionen.
Dette gælder  

 også  

 for anmodning om dispensation fra reglerne om fraførelse af svin.
Eventuel  

 dispensation gives af fødevareregionen efter en konkret vurdering.
 Det er  

 ikke tilladt at afholde markeder, dyrskuer, dyreauktioner eller andre  

 samlinger  

 af dyr, der ikke i forvejen er hjemmehørende på bedriften.
 Optegnelse  

 over dyrs til- og afgang fra besøgslandbruget skal gemmes i mindst 5 år.
Særlig  

 opmærksomhed skal rettes mod besøgende, der for nylig har været i kontakt med  

 klovbærende dyr eller fjerkræ i udlandet.
Personer, der inden for de sidste  

 48  

 timer har været i kontakt med husdyr i udlandet bør ikke komme i kontakt med  

 husdyr.
Afsnit V Undgå smitte fra dyr til mennesker Generelt  

 er børn og ældre mest følsomme for sygdomme overført fra dyr til mennesker.  

 Under besøg i stalde bør direkte kontakt med dyr og gødningsforurenet  

 inventar  

 undgås.
Børn under 5 år, må kun under fornødent opsyn gives adgang til  

 staldområde, eller gives mulighed for at komme i kontakt med  

 gødningsforurenede  

 genstande eller områder på gården.
Til brug for de besøgende bør der findes  

 overtrækstøj som kan rengøres eller kasseres efter hvert besøg.
Den  

 ansvarlige  

 for bedriften skal påse, at besøgende vasker hænder efter kontakt med dyr  

 eller  

 gødningsforurenet inventar.
Besøgende må ikke tilbydes eller have adgang til  

 upasteuriseret mælk eller produkter heraf.
 Direktoratets meddelelse af 7. juni 1996  

 ophæves.
