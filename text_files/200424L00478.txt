Betænkning afgivet af Udvalget for Udlændinge- og  

 Integrationspolitik den 3. maj 2005 Betænkning over Forslag til lov om ændring af lov om  

 danskuddannelse til voksne  

  

 udlændinge m.fl., integrationsloven og udlændingeloven (Styrkelse af familiesammenførtes danskindlæring, fremrykket og intensiveret  

 danskuddannelse til flygtninge, ændret udvælgelse af og styrket  

 integrationsindsats over for kvoteflygtninge m.v.) [af  

 integrationsministeren (Rikke Hvilshøj)] 1. Ændringsforslag Der er stillet 2 ændringsforslag til lovforslaget.  

 Integrationsministeren har stillet ændringsforslag nr. 1 om deling af  

 lovforslaget, og Det Radikale Venstres, Socialistisk Folkepartis og  

 Enhedhedslistens  

 medlemmer af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 4. marts 2005. Lovforslaget blev efter 1. behandling henvist  

 til  

 behandling i Udvalget for Udlændinge- og Integrationspolitik.
Møder Udvalget har behandlet lovforslaget i 5 møder.
Tidligere behandling Lovforslaget er i hovedtræk en genfremsættelse af lovforslag nr.  

 L 97 fra folketingsåret 2004-05, 1. samling.
Udvalget har fået omdelt de  

 høringssvar og det høringsnotat, som integrationsministeren sendte til  

 udvalget  

 i forbindelse med behandlingen af L 97.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Rehabiliterings- og Forskningscentret for  

 Torturofre  

 (RCT). Integrationsministeren har over for udvalget kommenteret den  

 skriftlige  

 henvendelse til udvalget.
Deputationer Dokumentations- og Rådgivningscentret om Racediskrimination  

 (DRC) har mundtligt over for udvalget redegjort for sin holdning til  

 lovforslaget.
Spørgsmål Udvalget har stillet 53 spørgsmål til integrationsministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med det af integrationsministeren stillede ændringsforslag om deling af  

 lovforslaget.
 Et  

  

 mindretal  

  

 i  

 udvalget (S) indstiller lovforslaget til  

  

 vedtagelse  

  

 med de stillede ændringsforslag, herunder det af integrationsministeren  

 stillede ændringsforslag om deling af lovforslaget.
 Socialdemokratiets medlemmer af udvalget vil gerne kvittere for  

 ministerens samarbejdsvilje under behandlingen af lovforslaget, herunder at  

 forslaget deles i to, idet der er tale om to vidt forskellige emner.
For så vidt angår det under A nævnte lovforslag, støtter  

 Socialdemokratiet alle bestræbelser på at opnå en hurtig og god  

 integration til gavn for nytilkomne og for samfundet i øvrigt.
Tilegnelse af  

 sproget og viden om det danske samfund er vigtige forudsætninger for en god  

 integration,  

 hvorfor alle udlændinge, der bosætter sig i Danmark over længere tid, skal  

 have  

 ret og pligt til at deltage i denne undervisning.
 Socialdemokratiet forventer, at lovforslaget vil få stor  

 betydning for især de mange kvinder, der i dag ellers kan se frem til at leve  

 et isoleret familieliv med kun få muligheder for en personlig integration.
Handicaporganisationerne har i høringssvar udtrykt  

 bekymring for, om personer med handicap kan få en god adgang til  

 danskundervisning, så også de kan deltage i samfundslivet på samme vilkår som  

 ellers ligestillede.
Socialdemokratiet formoder, at regeringen i udviklingen  

 af  

 metoder i danskuddannelsen vil sikre relevante tilbud til personer med  

 handicap.
 For så vidt angår det under B nævnte lovforslag, finder Socialdemokratiet  

 det naturligt, at Danmark på forskellige måder bidrager til at forbedre  

 forholdene for verdens flygtninge, herunder at Danmark årligt fortsat  

 modtager 500 såkaldte kvoteflygtninge blandt de anerkendte UNHCR-flygtninge.
Socialdemokratiet har betænkeligheder ved, at der  

 opstilles supplerende særlige kriterier for, at UNHCR-flygtninge kan tilbydes  

 genbosætning i Danmark, men vi er enige i, at målet om integra-tion  

 naturligvis  

 også skal gælde denne gruppe flygtninge.
Dog har vi som betingelse, at nye  

 kriterier  

 ikke udmøntes på en måde, så det i endnu højere  

 grad bliver  

 de fattige lande, som får overladt ansvaret for de flygtninge, hvis  

 personlige forhold gør det svært for dem at kunne blive integreret fuldt ud i  

 et hvilket som helst nyt land.
Som et rigt land har vi en forpligtigelse til at bære  

 vores del af et globalt ansvar over for de mange flygtninge, der er henvist  

 til  

 at leve i flygtningelejre uden mulighed for lokalt at kunne få en bare  

 rimelig  

 livskvalitet.
Vi er opmærksomme på, at genbosætning ikke er det primære  

 instrument til at yde beskyttelse til verdens flygtninge, og at langt de  

 fleste  

 flygtninge uanset skelen til egne ressourcer må forblive i nærområdet.
Derfor  

 er det vigtigt, at Danmark både støtter arbejdet i nærområderne og tager sin  

 andel af de flygtninge, som UNHCR udvælger til at skulle forlade en lejr.
 Derfor er det tilfredsstillende, at ministeren i svar under  

 udvalgsbehandlingen har oplyst, at lovforslaget ikke udelukker, at f.eks.  

 personer med handicap, unge uden netværk eller ældre tilbydes genbosætning i  

 Danmark.
 Ministeren har desuden oplyst, at personer omfattet af  

 kategorierne »hastesager« og »Twenty or More« ikke vil blive vurderet ud fra  

 de  

 supplerende genbosætningskriterier, og ministeren har givet tilsagn om, at  

 gruppen af hastesager vil blive øget til 75 personer, således at ca. 1/5 af  

 de  

 500 flygtninge fritages for de supplerende kriterier.
Socialdemokratiet har noteret sig, at Dansk Flygtningehjælp  

 fortsat kan deltage i kvoterejserne, hvilket vi finder uundværligt både af  

 hensyn til den rådgivning, de kan give, og fordi vi finder det vigtigt, at  

 der  

 med de ændringer, der bliver på udvælgelseskriterierne, fortsat er nogen  

 udefra,  

 der med et kritisk øje kan følge med i, hvordan lovændringerne kommer til at  

 fungere i praksis.
Vi forventer, at Dansk Flygtningehjælp fortsat sikres  

 økonomi til at deltage i rejserne.
 Socialdemokratiet forventer, at kommunernes nye muligheder for  

 at deltage i kvoterejserne vil øge kommunernes vilje til at bistå med en  

 bedre  

 integration af de modtagne flygtninge.
 Endelig finder vi det meget tilfredsstillende, at ministeren nu  

 har givet tilsagn om en årlig redegørelse til Folketinget, således at der  

 hvert  

 år bliver en politisk drøftelse af ordningerne omkring kvoteflygtningene og  

 deres videre forhold i Danmark.
Et  

  

 andet  

 mindretal  

  

 i udvalget (RV) vil stemme for  

 ændringsforslag nr. 1 om deling af lovforslaget og indstiller det under A  

 nævnte lovforslag til  

  

 vedtagelse  

  

 med  

 det stillede ændringsforslag.
Såfremt ændringsforslaget ikke vedtages ved 2.  

 behandling, vil mindretallet stemme hverken for eller imod lovforslaget ved  

 3.  

 behandling.
Mindretallet indstiller det under B nævnte lovforslag til  

  

 forkastelse  

  

 ved 3. behandling.
For så vidt angår det under A nævnte lovforslag, mener Det  

 Radikale Venstre, det er en fejl, at der aldrig er blevet stillet krav til  

 integrationen af familiesammenførte, som ikke er flygtninge.
Baggrunden for,  

 at  

 Folketingets partier, i alt fald Det Radikale Venstre, har undladt at kræve,  

 at  

 familiesammenførte gik til dansk, har været, at staten principielt ikke bør  

 blande sig i, hvordan en familie organiserer sig.
Allerede i folketingsåret  

 2002-03 stillede Det Radikale Venstre forslag om at ændre denne praksis.
Vi  

 fremlagde et beslutningsforslag, hvor vi opfordrede regeringen til at sikre,  

 at  

 alle familiesammenførte som udgangspunkt skal gå til dansk som forudsætning  

 for  

 at få deres midlertidige opholdstilladelse forlænget.
Baggrunden for  

 forslaget  

 var, at vi kunne se, at det gik ud over en stor gruppe børns  

 integrationsmuligheder,  

 at deres mor eller far, eventuelt begge, ikke kunne tale dansk og ikke kendte  

 det danske samfund.
Hertil kommer, at familiesammenførte udenlandske kvinder  

 ofte er meget afhængige af, at det omgivende samfund stiller krav om deres  

 integration.
Deres mænd og deres familie har nemlig til tider intet ønske om,  

 at de får et socialt netværk, som rækker ud over den nærmeste familie, og at  

 de  

 kommer til at kende deres rettigheder.
Problematikken er meget åbenlys, når  

 det  

 drejer sig om voldsramte udenlandske kvinder.
Desværre blev Det Radikale Venstres forslag nedstemt af  

 regeringen, hvorfor der stadig i 2005 ikke stilles krav om integration til  

 familiesammenførte.
Det beklager Det Radikale Venstre, men selvfølgelig skal  

 regeringen roses for, at der nu er fremsat et lovforslag, som forhåbentlig  

 vil  

 sikre, at flere familiesammenførte kommer til danskundervisning.
Problemet  

 med  

 den model, som regeringen har valgt, er, at der ikke er nogen reelle  

 sanktionsmuligheder at bringe i anvendelse, hvis de familiesammenførte bliver  

 væk fra undervisningen.
For nogle familier er det måske ligegyldigt, om  

 bankgarantien  

 nedskrives.
Derfor frygter vi, at loven ikke vil have den nødvendige effekt i  

 forhold til familier, som ikke har noget ønske om integration.
Vi tillader os  

 derfor at opfordre regeringen til at overvåge, hvordan lovgivningen vil virke  

 og hvor mange flere, som kommer til dansk som følge af denne ændring.
Det Radikale Venstre har stillet et ændringsforslag, således at  

 bankgarantien gradueres efter indkomst.
Baggrunden for forslaget er Institut  

 for Menneskerettigheders kritik af, at bankgarantien har en social slagside.  

 Rige mennesker har nemmere ved at få familiesammenføring end mindre  

 velstillede.  

 På den baggrund ønsker Det Radikale Venstre bankgarantien indkomstgradueret.
Folketingets Lovsekretariat har vurderet, at det ville forbedre  

 lovkvaliteten, hvis ændringsforslaget blev fremsat som et selvstændigt  

 lovforslag.
Hertil skal Det Radikale Venstre bemærke, at hvis dette  

 ændringsforslag ikke kan stilles som netop et ændringsforslag, vil det  

 generelt  

 blive yderst vanskeligt at stille ændringsforslag.
Efter vores opfattelse vil  

 en vigtig dimension i lovgivningsarbejdet således gå tabt.
Det vil blive  

 umuligt at forbedre og ændre et fremsat lovforslag  f.eks. fordi man  

 bliver  

 klogere undervejs.
Det Radikale Venstre vil tage denne problemstilling op i  

 det  

 rette forum.
Det Radikale Venstre skal endvidere gøre opmærksom på, at ideen  

 om, at familiesammenførte skal underskrive en erklæring om diverse forhold,  

 ikke er vokset i den radikale have.
Det er en tom gestus, som kun har  

 symbolværdi.
Med disse bemærkninger kan Det Radikale Venstre støtte loven,  

 hvis ændringsforslaget vedtages.
Sker det ikke, vil Det Radikale Venstre  

 undlade at stemme, idet vi  som beskrevet  er varme tilhængere af  

 obligatorisk danskundervisning, men vi kan ikke lægge stemmer til en  

 lovgivning, som ikke med sikkerhed overholder menneskerettighederne.
Det under B nævnte lovforslag kan Det Radikale Venstre ikke  

 støtte.
Vi mener ikke, at det er kvoteflygtningenes integrationspotentiale,  

 men  

 deres beskyttelsesbehov, som skal spille den afgørende rolle ved udvælgelsen  

 af  

 flygtninge, som skal til Danmark.
Et  

  

 tredje mindretal  

  

 i  

 udvalget (SF) vil stemme for ændringsforslag nr. 1 om deling af lovforslaget  

 og  

 indstiller det under A nævnte lovforslag til  

  

 vedtagelse  

  

 med det stillede ændringsforslag.
Mindretallet  

 indstiller det under B nævnte lovforslag til  

  

 forkastelse  

  

 ved 3. behandling.
For så vidt angår det under A nævnte lovforslag, har  

 Socialistisk Folkeparti i mange år presset på for at sikre danskundervisning  

 også til familiesammenførte.
Den manglende vilje til at  

 sikre kvalificeret  

 danskundervisning er en medvirkende årsag til, at den danske  

 integrationsindsats ikke er tilfredsstillende.
Derfor er det et klart  

 fremskridt, at der nu bliver satset på danskundervisning også til  

 familiesammenførte.
Idéen om, at familiesammenførte skal underskrive en erklæring  

 om en række forskellige forhold, er efter Socialistisk Folkepartis  

 opfattelse imidlertid en noget særpræget måde at give familiesammenførte  

 information om spilleregler i det danske samfund på.
Idéen er ikke vokset  

 frem  

 hos Socialistisk Folkeparti.
Andre metoder ville være bedre og  

 mere værdige.
 Socialistisk Folkeparti ønsker en indtægtsgraduering af bankgarantien.
 Socialistisk Folkeparti vil stemme imod det under B nævnte  

 lovforslag.
Den grundlæggende fejl i regeringens lovforslag er, at  

 udvælgelsen af kvoteflygtninge nu får et andet fokus end tidligere.
Netop  

 kvoteflygtninge bør fortsat udvælges efter deres behov for beskyttelse, mens  

 lovforslaget ændrer dette i retning af større fokus på kvoteflygtningens  

 integrationspotentiale.
 Et  

  

 fjerde mindretal  

  

 i  

 udvalget (EL) vil stemme for ændringsforslag nr. 1 om deling af lovforslaget.  

 Mindretallet vil ved 3. behandling stemme hverken for eller imod det under A  

 nævnte lovforslag, men vil ved 2. behandling stemme for ændringsforslag nr.  

 2.  

 Mindretallet indstiller det under B nævnte lovforslag til  

  

 forkastelse  

  

 ved 3. behandling.
Enhedslisten støtter ændringsforslag nr. 1 om en opdeling af det  

 fremsatte lovforslag, da der reelt er tale om to uafhængige forslag.
I den  

 forbindelse er det værd at fremhæve, at det i det hele taget er en uskik, som  

 går igen i en del af regeringens lovforslag, at flere meget forskellige  

 elementer  

 bunkes sammen i ét lovforslag.
 Enhedslisten støtter ændringsforslag nr. 2, da det kun kan være  

 ret og rimeligt, at der tages sociale hensyn i forhold til den økonomiske  

 sikkerhedsstillelse ved familiesammenføringer, som det også fremgår af  

 begrundelsen  

 for ændringsforslaget.
Vedrørende det under A nævnte lovforslag går Enhedslisten ind  

 for forbedringer, som kan gøre det lettere for familiesammenførte at lære  

 dansk.
Det handler jo om menneskers muligheder for at fungere i det danske  

 samfund og på arbejdsmarkedet.
Men vi er mere end almindeligt skeptiske over  

 for,  

 om de foreslåede tiltag, der præciserer kontrol og pligter for de  

 familiesammenførte, vil have positive effekter.
Derfor undlader vi at stemme  

 til dette forslag.
Vedrørende det under B nævnte lovforslag er der tale om et  

 grundlæggende utiltalende forslag.
Forslagets essens er, at kvoteflygtninge i  

 fremtiden skal sorteres, så de svageste og mest udsatte sorteres fra.
Er man  

 syg, ældre, helt ung eller psykisk handicappet, så kan man efter regeringens  

 opfattelse få lov til at rådne op i flygtningelejrene.
Forslaget rejser på  

 den  

 måde nogle afgørende spørgsmål: Når et af verdens rigeste lande ikke vil tage  

 imod analfabeter, hvem skal så gøre det? Når et af de lande i verden, der er  

 bedst til at behandle torturtraumer osv., ikke vil tage imod dem, hvem er det  

 så, der skal behandle dem? Svarene blæser i vinden og viser, hvor usympatisk  

 lovfor-slaget  

 er.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 integrationsministeren,  

  

 tiltrådt af  

  

 udvalget:
a Ændringsforslag om deling  

 af lovforslaget 1)  

  

 Lovforslaget deles i to lovforslag  

 med følgende titler og indhold:
 A. »Forslag til lov om ændring af lov  

 om danskuddannelse til voksne udlændinge m.fl., integrationsloven og  

 udlændingeloven. (Styrkelse af familiesammenførtes danskindlæring og  

 fremrykket  

 og intensiveret danskuddannelse til flygtninge m.v.)« omfattende § 1, § 2, §  

 3,  

 indledningen og nr. 2, 3 og 10-16, § 4 og § 5.
 B.  

  

 »Forslag til lov om ændring af  

 udlændingeloven. (Ændret udvælgelse af og styrket integrationsindsats over  

 for kvoteflygtninge)«  

 omfattende § 3, indledningen og nr. 1, 4-9 og 17, § 4, stk. 1, og § 5.
[Forslag om deling af lovforslaget] Af  

 	  

 et  

  

 mindretal  

  

 (RV, SF og EL), tiltrådt af et  

  

 mindretal  

  

 (S):
b Ændringsforslag til det  

 under A nævnte forslag Til § 3 2)  


  

 Nr.  

 3  

  

 affattes således:
 »3.  


  

 § 9, stk. 4,  

  

 affattes således:
»Stk. 4.  

  

 Opholdstilladelse efter stk. 1, nr. 1, skal, medmindre ganske særlige grunde  

 afgørende taler derimod, betinges af, at den herboende person, som det  

 påhviler  

 at forsørge ansøgeren, stiller økonomisk sikkerhed for 25.000 kr., såfremt personen har en årlig  

 bruttoindkomst på op til 150.000 kr., 40.000 kr., såfremt personen har en årlig bruttoindkomst  

 på mellem 150.000 kr. og 250.000 kr., og 50.000 kr., såfremt personen har en årlig  

 bruttoindkomst på 250.000 kr. eller derover, til dækning af eventuelle  

 fremtidige offentlige udgifter til hjælp efter lov om aktiv socialpolitik  

 eller  

 integrationsloven til ansøgeren, jf. stk. 20.
Økonomisk sikkerhed efter 1. pkt. kan  

 efter anmodning nedsættes med halvdelen af det beløb, der er stillet  

 sikkerhed  

 for efter 1. pkt., når udlændinge, der er meddelt opholdstilladelse efter  

 stk.  

 1, nr. 1, har bestået en afsluttende prøve i dansk, jf. § 9 i lov om  

 danskuddannelse til voksne udlændinge m.fl., eller modtaget bevis for aktiv  

 deltagelse  

 ved uddannelsens afslutning, jf. § 5, stk. 5, i lov om danskuddannelse til  

 voksne udlændinge m.fl.
Ministeren for flygtninge, indvandrere og integration  

 fastsætter nærmere regler for, hvordan økonomisk sikkerhed efter 1. pkt. skal  

 stilles.
De i 1. pkt. angivne beløb er fastsat i 2002-niveau og reguleres fra  

 og med 2003 en gang årligt den 1. januar efter satsreguleringsprocenten, jf.  

 lov  

 om en satsregulering.«« [Forslag om diffentieret sikkerhedsstillelse  

  

 ] Bemærkninger Til nr. 1 Det foreslås, at lovforslaget deles, således at forslagene om  

 styrkelse af familiesammenførtes danskindlæring og fremrykket og intensiveret  

 danskuddannelse til flygtninge m.v. samles i et selvstændigt lovforslag, og  

 at  

 forslagene om ændret udvælgelse af og styrket integrationsindsats over for  

 kvoteflygtninge samles i et andet lovforslag.
Til nr. 2 Det følger af udlændingelovens § 9, stk. 4, 1. pkt., at  

 ægtefællesammenføring skal betinges af, at referencen stiller økonomisk  

 sikkerhed på ca. 50.000 kr. til dækning af eventuelle fremtidige offentlige  

 udgifter til hjælp efter lov om aktiv socialpolitik eller integrationsloven  

 til  

 ansøgeren.
Det fremgår af bemærkningerne til lovforslag nr. 152,  

 folketingsåret  

 2001-02, 2. samling, at kravet om sikkerhed stilles, uafhængigt af om  

 referencen er blevet undtaget fra at godtgøre sin forsørgelsesevne, det vil  

 sige at også f.eks. lavtlønnede skal stille den økonomiske sikkerhed.
I  

 bemærkningerne tilføjes det endvidere, at der kun vil kunne undtages fra  

 kravet  

 om økonomisk sikkerhedsstillelse i de tilfælde, hvor ægtefællesammenføring  

 skal  

 tillades som følge af Danmarks internationale forpligtelser.
Som eksempel  

 herpå  

 henvises til flygtninge, der har giftet sig inden flugten.
I 2004 blev der  

 meddelt afslag på ægtefællesammenføring til 37 personer, med henvisning  

 til at kravet om sikkerhedsstillelse ikke var opfyldt.
Forslagsstillerne finder det urimeligt, at rige og fattige  

 borgere skal stille den samme sikkerhedsstillelse for at få  

 ægtefællesammenføring.
Med den nuværende lovgivning er det alt andet lige  

 vanskeligere  

 for fattige borgere at få familiesammenføring end for velhavende.
 Institut for Menneskerettigheder argumenterer således for, at  

 det er muligt for et par, som søger familiesammenføring, at leve op til  

 samtlige krav i forbindelse med ægtefællesammenføring, og alligevel blive  

 nægtet familiesammenføring, med henvisning til at den herboende reference  

 ikke  

 kan stille den økonomiske sikkerhed (Institut for Menneskerettigheder,  

 Ægtefællesammenføring i Danmark, udredning nr. 1, side 68).
Derfor stilles ændringsforslag om at differentiere kravet om  

 økonomisk sikkerhedsstillelse i forhold til den herboende references  

 indtægtsstørrelse.
Dette strider ikke mod det overordnede formål med  

 lovforslag  

 nr.
L 79, nemlig »  

 at styrke  

 ægtefællesammenførte kvinders integration i det danske samfund«  

 og  

 gennem øget dansktilegnelse at sikre, at de pågældende kvinder opnår »  

 øget viden om de forhold, der gælder i  

 Danmark, for så vidt angår ligestilling mellem kønnene«.
For både velstående  

 og mindre velstående borgere vil det være en økonomisk gulerod at få halveret  

 sikkerhedsstillelsen som følge af bestået danskprøve.
Måske især for de  

 økonomisk dårligst stillede borgere.
Forslagsstillerne har fået teknisk bistand til at udforme  

 ændringsforslaget.
I det oprindelige forslag til ændringsforslaget, som vi  

 modtog fra integrationsministeren, var kravet om økonomisk  

 sikkerhedsstillelse  

 gradueret i både opad- og nedadgående retning, således at der ville blive  

 krævet et mindre beløb af lavtlønnede og et endnu højere beløb af højtlønnede  

 (årlig bruttoindkomst over 250.000 kr.). Forslagsstillerne har i stedet valgt  

 udelukkende at graduere kravet om økonomisk sikkerhedsstillelse »nedad«, idet  

 der dermed ikke er borgere, som stilles dårligere som følge af  

 ændringsforslaget.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Anne‑Marie Meldgaard (S)  

  

  nfmd.  

  

 Christine Antorini (S)   

 Morten Bødskov (S)  

 Karen J.
Klint (S)   

 Elsebeth Gerner Nielsen (RV)   

 Morten Østergaard (RV)   

 Kamal Qureshi (SF)   

 Jørgen Arbo‑Bæhr (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 79 Bilagsnr.
Titel 1 Høringssvar og notat samt andet materiale vedrørende lovforslag  

 nr.
L 97 fra folketingsåret 2004-05, 1. samling.
2 Høringsnotat, fra integrationsministeren 3 Henvendelse af 12/11-04 fra Rehabiliterings- og  

 Forskningscentret for Torturofre (RCT) 4 Udkast til tidsplan for udvalgets behandling af  

 lovforslaget 5 Tidsplan for udvalgets behandling af lovforslaget 6 1. udkast til betænkning Oversigt over spørgsmål og svar vedrørende L 79 Spm.nr.
Titel 1 Spm. om, hvor stor en besparelse der påregnes ved at  

 lægge vægt på, at en kvoteflygtning skal være integrerbar, til  

 integrationsministeren, og ministerens svar herpå 2 Spm. om garanti for, at der ikke sker besparelser på  

 andre konti til støtte til flygtninge, til integrationsministeren, og  

 ministerens svar herpå 3 Spm. om konsekvenser for bevillingerne til Dansk  

 Flygtningehjælp, til integrationsministeren, og ministerens svar herpå 4 Spm. om, i hvor stort omfang Dansk Flygtningehjælp udtræder  

 af opgaver/samarbejder, som de i dag deltager i, til integrationsministeren,  

 og ministerens svar herpå 5 Spm. om begrundelsen for at nedlægge kvoteudvalget, til  

 integrationsministeren, og ministerens svar herpå 6 Spm. om betydningen af centralisering i lovforslaget, til  

 integrationsministeren, og ministerens svar herpå 7 Spm. om sikring af, at de svageste kvoteflygtninge ikke  

 frasorteres, men at Danmark fortsat modtager samme antal som fastlagt i dag,  

 til integrationsministeren, og ministerens svar herpå 8 Spm. om fremlæggelse af en årlig statusredegørelse for  

 Folketinget, til integrationsministeren, og ministerens svar herpå 9 Spm. om, med hvilke begrundelser det er de mest  

 integrerbare kvoteflygtninge, der skal udvælges via besøg, til  

 integrationsministeren, og ministerens svar herpå 10 Spm. om fordeling af den første gruppe som  

 »skrivebordssag«, til integrationsministeren, og ministerens svar herpå 11 Spm. om specialbehandling af gruppen »Twenty or more«,  

 til integrationsministeren, og ministerens svar herpå 12 Spm. om, hvilke initiativer regeringen vil tage for at  

 hjælpe kvoteflygtninge, som ønsker at vende tilbage, til  

 integrationsministeren, og ministerens svar herpå 13 Spm. om teknisk bistand til udformning af  

 ændringsforslag, der indsætter en evalueringsbestemmelse, til  

 integrationsministeren,  

 og ministerens svar herpå 14 Spm. om en kvoteflygtning, der pga. enten sygdom, traume  

 eller lignende har en så reduceret arbejdsevne, at den pågældende ifølge  

 dansk lovgivning vil være berettiget til førtidspension, ikke bliver  

 frasorteret, til integrationsministeren, og ministerens svar herpå 15 Spm. om, hvordan en genbosat kvoteflygtning vil være  

 stillet økonomisk ved en tilbagevenden, til integrationsministeren, og  

 ministerens svar herpå 16 Spm. om, i hvilket omfang ministeren finder det  

 sandsynligt, at kvoteflygtninge vil kunne genbosættes i deres  

 oprindelsesland, til integrationsministeren, og ministerens svar herpå 17 Spm. om, hvordan ministeren vil sikre, at kommunernes  

 deltagelse i kvoterejserne ikke negativt forstærker ønsket om kun at modtage  

 integrationsegnede set ud fra et »selvforsørgerprincip«, til  

 integrationsministeren,  

 og ministerens svar herpå 18 Spm. om, hvordan det sikres, at merudgiften til  

 danskuddannelse finansieres af andre konti og ikke via besparelser på  

 kvoteområdet, til integrationsministeren, og ministerens svar herpå 19 Spm. om, hvordan ministeren vil sikre åbenhed omkring  

 fordelingsnøglen i tallet 500, til integrationsministeren, og ministerens  

 svar herpå 20 Spm. om, hvorfor unge uden familie eller andet netværk  

 ikke besidder det fornødne integrationspotentiale, til  

 integrationsministeren, og ministerens svar herpå 21 Spm. om, hvordan ministeren vil sikre, at andelen af  

 personer, der tages på kvoten under kategorierne »Twenty or More« og  

 »Hastesagerne«,  

 ikke falder, til integrationsministeren, og ministerens svar herpå 22 Spm. om, hvor mange lande på verdensplan der modtager  

 UNHCR-kvoteflygtninge, til integrationsministeren, og ministerens svar herpå 23 Spm., om regeringen vil arbejde for, at flygtninge genbosættes  

 tæt på deres bopæl, til integrationsministeren, og ministerens svar herpå 24 Spm. om redegørelse for, hvilke kriterier der er anvendt  

 ved udvælgelsen af kvoteflygtninge, til integrationsministeren, og  

 ministerens svar herpå 25 Spm. om, hvilken funktion Dansk Flygtningehjælp får, når Dansk  

 Flygtningehjælp er repræsenteret i det udvalg, der rejser til  

 flygtningelejrene,  

 til integrationsministeren, og ministerens svar herpå 26 Spm. om en konkret beskrivelse af anvendelsen af det nye  

 kriterium ved udtagningen af kvoteflygtninge, til integrationsministeren, og  

 ministerens svar herpå 27 Spm. om kommentar til henvendelse af 12/11-04 fra  

 Rehabiliterings- og Forskningscentret for Torturofre, til  

 integrationsministeren, og ministerens svar herpå 28 Spm. om deling af lovforslaget, til  

 integrationsministeren, og ministerens svar herpå 29 Spm. om, at kvoteflygtninge, der betragtes som »hastesager«,  

 vil blive begrænset pga. kravet om et integrationspotentiale, til  

 integrationsministeren,  

 og ministerens svar herpå 30 Spm. om at friholde andre særgrupper for kravet om et  

 integrationspotentiale, til integrationsministeren, og ministerens svar herpå 31 Spm. om, hvorfor flygtninge skal underskrive en erklæring  

 om vilkårene for genbosætning, til integrationsministeren, og ministerens  

 svar herpå 32 Spm. om, hvilke begrænsninger for familiesammenføring  

 ministeren vil fremhæve i den erklæring, som flygtninge skal underskrive, til  

 integrationsministeren, og ministerens svar herpå 33 Spm. om, hvordan ministeren vil beskrive niveauet for den  

 hjælp, den danske stat tilbyder flygtninge, til integrationsministeren, og  

 ministerens svar herpå 34 Spm., om ministeren vil sikre, at det er uddannede  

 psykiatere, der diagnosticerer psykiske lidelser, til integrationsministeren,  

 og ministerens svar herpå 35 Spm., om ministeren mener, at læger uden en overbygning i  

 psykiatri kan stille en psykiatrisk diagnose, til integrationsministeren, og  

 ministerens svar herpå 36 Spm. om forskellen mellem et menneske med en psykisk  

 lidelse og et menneske, der har levet en tilværelse på flugt, til  

 integrationsministeren, og ministerens svar herpå 37 Spm. om, hvor mange timers undersøgelse der skal til, før  

 der kan stilles en sikker psykiatrisk diagnose, til integrationsministeren,  

 og ministerens svar herpå 38 Spm. om, hvordan ministeren vil screene lejrene for  

 mennesker, der havde en psykisk sygdom før deres flugt, til  

 integrationsministeren, og ministerens svar herpå 39 Spm. om oversendelse af faktiske tal for  

 kvoteflygtningenes beskæftigelsesgrad, til integrationsministeren, og  

 ministerens svar herpå 40 Spm. om, hvilke lande ministeren vil anbefale som særligt  

 egnede til at hjælpe de frasorterede flygtninge, til integrationsministeren,  

 og ministerens svar herpå 41 Spm. om, hvilke konkrete tiltag i nærområderne ministeren  

 vil iværksætte for at hjælpe og beskytte de syge, til integrationsministeren,  

 og ministerens svar herpå 42 Spm. om uddybning af, hvornår man henholdsvis er »ældre«  

 og »helt ung« uden familie, til integrationsministeren, og ministerens svar  

 herpå 43 Spm. om, hvilke oplysninger om flygtninge der må  

 videregives på orienteringsmøder, til integrationsministeren, og ministerens  

 svar herpå 44 Spm. om, hvilke oplysninger der ikke må videregives på  

 orienteringsmøder, til integrationsministeren, og ministerens svar herpå 45 Spm. om fastsættelse af regler for, hvem der må komme til  

 orienteringsmøder, til integrationsministeren, og ministerens svar herpå 46 Spm. om årsagen til, at arbejdsgruppen bag redegørelsen,  

 som ligger til grund for lovforslaget, udelukkende består af ministeriets  

 egne embedsfolk, til integrationsministeren, og ministerens svar herpå 47 Spm. om ministeriets enighed i arbejdsgruppens  

 anbefalinger, til integrationsministeren, og ministerens svar herpå 48 Spm. om, hvor længe Dansk Flygtningehjælp har deltaget i  

 udvælgelsesarbejdet af kvoteflygtninge, til integrationsministeren, og  

 ministerens  

 svar herpå 49 Spm. om, hvad der skal forstås ved, at Dansk  

 Flygtningehjælps deltagelse i udvælgelsesarbejdet kan finde sted inden for en  

 nærmere fastsat økonomisk ramme, til integrationsministeren, og ministerens  

 svar herpå 50 Spm. om, at der indføres et økonomisk incitament til at  

 gennemføre dansk- og introduktionskurser, til integrationsministeren, og  

 ministerens svar herpå 51 Spm. om udarbejdelse af udkast til integrationserklæring,  

 til integrationsministeren, og ministerens svar herpå 52 Spm. om bankgarantiens størrelse uanset indtægtsgrundlag,  

 til integrationsministeren, og ministerens svar herpå 53 Spm. om teknisk bistand til udformning af et  

 ændringsforslag, til integrationsministeren, og ministerens svar herpå Bilag 2 Nogle af udvalgets spørgsmål til  

 integrationsministeren og dennes svar herpå Spørgsmålene og ministerens svar er optrykt efter ønske fra S.
 Spørgsmål 3:
 Ministeren bedes oplyse, hvilke konsekvenser lovforslaget har  

 for bevillingerne til Dansk Flygtningehjælp.
 Svar:
 Der er på finansloven for 2005 afsat følgende bevilling til  

 Dansk Flygtningehjælp:
 Bevilling på finanslovkonto 18.34.05, mio. kr.
Sekretariatsbevilling 4,1 Informations-,  

 oplysnings- og frivilligarbejde 15,2 Deltagelse i  

 kvotearbejde, tilrettelæggelse af rejser m.v.
2,0 Dokumentation og  

 rådgivning 2,5 I alt 23,8 Kilde: Forslag til Finanslov for finansåret 2005 De 15,2 mio. kr. til informations-, oplysnings- og  

 frivilligarbejde er bevilget som led i udmøntning af satsreguleringspuljen.
Som konsekvens af lovforslaget vil  

 Dansk Flygtningehjælps bevilling på 2 mio. kr. til deltagelse i  

 kvotearbejde m.v. på finanslovkonto 18.34.05 bortfalde.
Da lovforslaget  

 foreslås at træde i kraft den 1. juli 2005, vil Dansk Flygtningehjælp i 2005  

 dog  

 modtage en bevilling på 1.000.000 kr. fra denne konto for deltagelse i  

 kvotearbejde, rejseplanlægning og modtagelse frem til den 1. juli 2005.
Såfremt lovforslaget vedtages, vil der  

 for perioden fra den 1. juli til den 31. december 2005 blive indgået en  

 rammeoverenskomst mellem Dansk Flygtningehjælp og Udlændingestyrelsen  

 vedrørende  

 Dansk Flygtningehjælps opgaver i forbindelse med booking og afhentning af  

 familiesammenførte flygtninge samt deltagelse i kvoterejser.
Det forventes,  

 at  

 Dansk Flygtningehjælp som led i denne aftale vil modtage 400.000 kr. til  

 deltagelse i visse kvoterejser.
De nærmere vilkår samt økonomiske  

 konsekvenser  

 til rejseplanlægning og modtagelse af familiesammenførte er endnu ikke  

 aftalt.
 Spørgsmål 7:
Hvordan vil ministeren sikre, at de svageste  og ikke oplagte  

 integrationsegnede  kvoteflygtninge ikke frasorteres, men at Danmark  

 fortsat  

 modtager samme antal som fastlagt i dag? Svar:
Jeg kan oplyse, at Danmark årligt modtager ca. 20  

 kvoteflygtninge med særlige behandlingskrævende sygdomme efter den særlige  

 Twenty or More-kategori og ca. 50 kvoteflygtninge som hastesager.  

 Både  

 personer med fysiske og psykiske sygdomme kan være omfattet af kategorien  

 Twenty or More.
Med det fremsatte lovforslag vil der fortsat  

 tilbydes  

 genbosætning til ca. 20 kvoteflygtninge under kategorien Twenty or  

 More.
Jeg  

 er indstillet på at øge antallet af kvoteflygtninge, der tilbydes  

 genbosætning  

 under kategorien hastesager fra ca. 50 til ca. 75. Jeg kan i øvrigt henvise  

 til  

 besvarelsen af spørgsmål nr. 30.
Med hensyn til personer, som skal tilbydes genbosætning uden at  

 være omfattet af de nævnte kategorier, vil der blive lagt vægt på de  

 pågældendes mulighed for at slå rod i Danmark og få glæde af at være her.
Der  

 vil være tale om en samlet vurdering af de pågældendes sproglige  

 forudsætninger, uddannelse og erhvervserfaring, familieforhold, netværk,  

 alder  

 og motivation.
Det forhold, at de nævnte kriterier skal indgå i en samlet  

 vurdering, indebærer, at også såkaldte svage flygtninge vil kunne tilbydes  

 genbosætning.
Der vil i den forbindelse være særligt fokus på, at personer  

 med  

 fysiske handicap, der ikke er særlig behandlingskrævende, ofte vil kunne få  

 glæde af genbosætning i Danmark som følge af Danmarks muligheder for at  

 afhjælpe sådanne handicap.
Det vil f.eks. kunne være personer med funktionsnedsættelse som  

 følge af nedsat bevægelsesfunktion, manglende eller nedsat talefunktion,  

 manglende eller svagt syn eller manglende eller nedsat hørelse.
Sådanne  

 personer vil i Danmark bl.a. kunne modtage diverse hjælpemidler, tilbud om  

 uddannelse,  

 kurser og beskæftigelse, herunder fleksjob og skånejob, der kan medvirke til  

 at  

 styrke de pågældendes personlige og sociale færdigheder og aktive  

 livsudfoldelse.
 Den foreslåede bestemmelse i § 8 udelukker således på ingen  

 måde, at personer med handicap tilbydes genbosætning i Danmark.
 Spørgsmål 8:
Når kvoterne fremover skal ses over en 3-årig periode, vil  

 ministeren så være parat til at fremlægge en årlig statusredegørelse for  

 Folketinget, således at Folketinget kan følge med i, hvordan genbosætningen  

 forløber, og hvor stor en restkvote der ser ud til at blive? Svar:
 Jeg vil fremover ved udgangen af hvert kalenderår over for  

 Folketinget redegøre for det forløbne års genbosætning af kvoteflygtninge i  

 Danmark.
 Spørgsmål 14:
Kan ministeren garantere, at en kvoteflygtning, der enten pga.  

 sygdom, traume eller lignende, har en så reduceret arbejdsevne, at den  

 pågældende ifølge dansk lovgivning åbenbart vil være berettiget til  

 førtidspension, ikke bliver frasorteret med henvisning til et nyt kriterium  

 om,  

 at den pågældende skal være integrationsegnet? Hvis en sådan  

 person modtages,  

 vil vedkommende så være henvist til mange år på starthjælp? Svar:
 Den omstændighed, at en person enten på grund af sygdom, traume  

 eller lignende har en så reduceret arbejdsevne, at den pågældende ifølge  

 dansk  

 lovgivning åbenbart vil være berettiget til førtidspension, vil ikke i sig  

 selv  

 udelukke fra tilbud om genbosætning.
 I det omfang, den pågældende ikke må antages at have mulighed  

 for at slå rod i Danmark og få glæde af at være her, er det dog en  

 forudsætning, at den pågældende tilbydes genbosætning under enten kategorien  

 Twenty or More eller kategorien Hastesager.
Den månedlige introduktionsydelse, der ydes til flygtninge og  

 indvandrere med lovligt ophold her i landet i op til tre år, svarer til den  

 starthjælp, der kan ydes efter reglerne i lov om aktiv socialpolitik.
Retten  

 til kontanthjælp efter lov om aktiv socialpolitik er betinget af, at  

 ansøgeren  

 har opholdt sig her i riget i sammenlagt syv år inden for de seneste otte år.  

 Dette gælder for alle kontanthjælpsansøgere  også kvoteflygtninge og  

 danske  

 statsborgere.
Reglerne om starthjælp har imidlertid ikke indflydelse på  

 reglerne om tilkendelse og udbetaling af førtidspension.
Starthjælpsreglerne  

 gælder således ikke i forhold til kvoteflygtninge, hvis det ved ankomsten til  

 Danmark erklæres, at de pågældende har en så reduceret arbejdsevne, at de  

 ifølge dansk lovgivning åbenbart vil være berettiget til fuld førtidspension.  

 Den fulde førtidspension udgør 170.076 kr. om året for en enlig  

 (2005-niveau).
 Spørgsmål 20:
Regeringen har i andre udlændingeforhold pointeret, at jo yngre,  

 man er ved indrejsen i Danmark, jo større er chancerne for at opnå en  

 vellykket  

 integration.
Hvorfor er unge uden familie eller andet netværk så nævnt under  

 punktet om personer, der ikke besidder det fornødne integrationspotentiale?  

 Gælder det også for unge, som eventuelt har mistet hele deres familie eller  

 netværk pga. krig eller lignende? Svar:
Jeg mener, at jo yngre man er ved indrejsen i Danmark, jo større  

 er chancerne for at opnå en vellykket integration.
Noget andet er, at unge,  

 der  

 har familie eller andet netværk et andet sted i verden, som udgangspunkt må  

 forventes at ville få mere glæde af at være sammen med deres familie eller  

 andet netværk end at være i Danmark.
Dette forhold kan tale imod tilbud om  

 genbosætning.
Omvendt vil det forhold, at unge har familie i Danmark eller  

 har  

 mistet hele deres familie eller netværk i udlandet tale for, at de tilbydes  

 genbosætning i Danmark.
Særligt med hensyn til unge, der måtte have mistet  

 deres familie eller netværk på grund af krig eller lignende, vil disse netop  

 kunne tilbydes genbosætning efter det nye udvidede udvælgelseskriterium, der  

 åbner op for genbosætning til uledsagede mindreårige.
 Spørgsmål 21:
Hvordan vil ministeren sikre, at andelen af personer, der tages  

 på kvoten under kategorierne Twenty or More og  

 Hastesagerne ikke falder? Svar:
Danmark har gennem mange år afsat 20 pladser på den årlige kvote  

 til personer omfattet af Twenty or More-kategorien.
Der har  

 ligeledes været  

 afsat et antal pladser til hastesagerne  dette tal  

 varierede tidligere fra  

 år til år, men har i de senere år ligget fast på 50 pladser årligt.
Antallet  

 af  

 personer, der efterfølgende modtages under de enkelte kategorier afhænger af,  

 i  

 hvilket omfang UNHCR inden for det enkelte år har anmodet om genbosætning af  

 disse persongrupper.
Det kan dog oplyses, at Danmark i en årrække har taget  

 ca.  

 20 personer under Twenty or More-kategorien og gennemsnitlig 50  

 personer  

 under kategorien hastesager om året.
Der vil ikke blive ændret på antallet af pladser under  

 kategorien Twenty or More.
Jeg vil samtidig være indstillet på,  

 at Danmark  

 fremover modtager ca. 75 personer under kategorien hastesager.  

 Udlændingestyrelsen vil som hidtil sikre sig, at der, i det omfang UNHCR  

 anmoder  

 om det, udvælges det nævnte antal flygtninge under kategorierne Twenty  

 or  

 More og hastesager.
 Spørgsmål 25:
 Hvilken funktion får Dansk Flygtningehjælp, når Dansk  

 Flygtningehjælp er repræsenteret i det udvalg, der rejser til  

 flygtningelejrene  

 for at hente kvoteflygtninge.
 Svar:
Dansk Flygtningehjælp vil fremover blive tilbudt at deltage i  

 kvoterejserne.
Ministeriet har afsat en økonomisk ramme til Dansk  

 Flygtningehjælp for 2005 til deltagelse i kvoterejser.
I dag består Dansk Flygtningehjælps opgaver på rejserne i, at de  

 deltager i de samtaler, som Udlændingestyrelsen afholder med  

 UNHCR-flygtningene.
Til brug for styrelsens afgørelse i de enkelte sager  

 tilkendegiver Dansk Flygtningehjælp, om den enkelte flygtning  efter  

 Flygtningehjælpens opfattelse  bør tilbydes genbosætning.
I den  

 forbindelse  

 bidrager Flygtningehjælpen til vurderingen af, om de pågældende flygtningene  

 må  

 antages at kunne få glæde af opholdet i Danmark.
Flygtningehjælpen har ingen  

 bestemmende rolle på rejserne.
 I det omfang Dansk Flygtningehjælp deltager i fremtidige  

 kvoterejser, vil deres rolle under rejserne i store træk have samme karakter  

 som i dag, dvs. at Dansk Flygtningehjælp fortsat vil kunne bidrage med deres  

 ekspertise i forhold til integrationsspørgsmål, og de vil fortsat blive hørt  

 vedrørende spørgsmålet, om flygtningene må forventes at have mulighed for at  

 slå rod i Danmark og få glæde af at være her.
