Påbud om sikring mod  

 kvælning/forgiftning Arbejdsmiljøklagenævnet har på møde den 28. maj  

 2002 behandlet vandværkets klage over påbud om foranstaltninger  

 mod kvælnings-/forgiftningsrisici ved arbejde/ophold i bygværker  

 (brønde).
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at det  

 før og under arbejde og ophold i bygværkerne skal sikres, at  

 risiko for forgiftning, kvælning mv. effektivt er forebygget.
Nævnet er endvidere enig med tilsynet i, at niveauet for  

 forebyggelsen er målinger af luften i bygværkerne før og  

 under arbejde og ophold, som det fremgår af vejledningen til  

 påbudet.
Påbudet kan dog også efterkommes på anden  

 måde.
Nævnet finder således ikke grundlag for at anfægte  

 tilsynets vurdering af, at der kan trænge giftige gasser ind i  

 bygværkerne fra den omgivende jord til skade for de ansattes liv eller  

 helbred.
Bygværkerne er efter det oplyste ikke så tætte, at  

 dette ikke kan forekomme.
Endvidere finder nævnet ikke den etablerede udluftning  

 tilstrækkelig, da den kan være tilstoppet, uden at den ansatte  

 kan konstatere det.
Efter det oplyste er der offentlig adgang til  

 bygværkerne.
 Nævnet skal bemærke, at det ikke er sandsynliggjort, at  

 påbudet strider mod Arbejdstilsynets praksis i tilsvarende  

 situationer.
 Der henvises til §§ 38 og 42 i arbejdsmiljøloven samt til § 5 i  

 Arbejdsministeriets bekendtgørelse nr. 290 af 5. maj 1993 om skiftende  

 arbejdssteders indretning og §§ 4 og 13 i Arbejdsministeriets  

 bekendtgørelse nr. 867 af 13. oktober 1994 om arbejdets  

 udførelse.
 Arbejdsmiljøklagenævnet fastholder således  

 Arbejdstilsynets påbud af 1. august 2001.
 Fristen for efterkommelse af påbudet fastsættes til den 1.  

 juli 2002.
Nævnet finder således ikke faren så alvorlig, at den  

 bør imødegås straks.
Arbejdet har efter det oplyste  

 været udført i længere tid uden uheld.
Endvidere var  

 Arbejdstilsynets første påbud udstedt med en frist, og der ses  

 ikke at være fremkommet væsentlige, nye oplysninger, som giver  

 anledning til en anden vurdering af faren.
 Tilbagemelding skal ske til Arbejdstilsynet senest den 8. juli 2002.
På klagenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
Arbejdstilsynet xxx Sagsforløb Det fremgår af sagen, at Arbejdstilsynet den 1. marts 2001  

 besøgte XXX Vandværk.
Følgende beskrivelse fremgår  

 af Arbejdstilsynets påbud:
 "Arbejdstilsynet har under besøg på vandværket  

 foretaget en rundering til diverse brønde og bygværker, hvor de  

 beskæftigede udfører forskellige arbejdsopgaver.
De fleste brønde er opført som underjordiske  

  bygværker af betonringe og er mere end 2 meter dybe.
Flere af disse  

 bygværker var på inspektionstidspunktet fyldt med vand i op til  

 50 cm over bund.
Det blev oplyst, at der bliver udført arbejdsopgaver i disse  

 bygværker, som kræver nedstigning.
Der foretages også  

 pejlinger, uden der foregår nedstigning.
Arbejdsopgaverne  

 udføres som regel kun af en person.
Der foretages ikke målinger  

 før nedstigning, der er ingen udarbejdet APV for området og  

 ingen instruktion om anvendelse af redningsudstyr og vagtmand.
Der er ikke  

 adgang til måleudstyr, som kan måle, om de ansatte kan arbejde  

 under forhold, hvor der er tilstrækkelig med ilt og advi-sere om  

 eventuelle farer fra indtrængende jordgasser.
De fleste stiger er permanent opsat i brøndene.
Stigerne er  

 løse og udformet med runde eller smalle glatte trin.
Dette giver ikke  

 en sikker nedgang i brøndene.
En enkelt stige var så defekt, at  

 den måtte fjernes omgående for imødegåelse af en  

 eventuel arbejdsulykke.
Denne stige, som var udført i aluminium, var  

 totalt deformeret i vangerne." Arbejdstilsynet udstedte den 2. april 2001 påbud om, at der inden  

 nedstigning og løbende under arbejdet i brønde skulle sikres  

 mod kvælning.
Endvidere skulle adgangsvejene sikres, stiger  

 fast-gøres og forsynes med brede og skridsikre trin.
 Påbudet skulle efterkommes senest 1. maj 2001.
 Tilsynet vejledte om, at påbudet fx kunne efterkommes ved at  

 måle for indholdet af ilt og sundheds-skadelige gasser under  

 nedstigning og ophold i brønde.
Ved tilbagemelding dateret 8. maj 2001 oplyste XXX Vandværk, at nye  

 alu-stiger var hjemkøbt, og fastgøringsbøjler var under  

 fremstilling.
Udskiftning af stiger forventedes færdiggjort medio maj  

 2001.
 Arbejdstilsynet besøgte den 1. august 2001 XXX  Vandværk.  

 Følgende beskrivelse fremgår af påbud af samme dato.
"Beskrivelse I XXX,  XXX park, i bygværket/brønden til vandværkets  

 Boring 11, konstateredes, at assistent XXX var beskæftiget med at pejle  

 vandstanden i boringen under drift, idet han ved undertegnedes ankomst  

 befandt sig nede i brønden.
 Han medbragte ikke måleudstyr til-, og havde ikke under sit arbejde  

 foretaget, målinger for at sikre sig mod risiko for, at der kunne  

 være kvælende eller giftige luftarter i atmosfæren nede i  

 brønden.
Han var alene på stedet og bekræftede, at det plejer han.
Han  

 skulle efter planen pejle mindst 7-8 boringer.
Nogle dog oppefra uden at  

 stige ned i en brønd.
Brønden skønnes at være ca. 2,3 m dyb, idet han  

 sagtens kunne stå og arbejde under dækslet, og ca. 2 m i  

 diameter.
Dækslet til ned- og opstigning er firkantet, ca. 60 X 60 cm.  

 Dækslet/brønden var udstyret med 2 stk. ca. Ø 10 cm  

 "svanehalsrør". Det ene til bunden, og det andet til toppen,  

 åbenbart for at sikre naturlig ventilation og holde brønden  

 fugt- og kondensfri.
 Den er i øvrigt opbygget i betonringe med tæt bund for at  

 sikre mod vandindtrængning, der kan løbe ned langs  

 betonrøret, oplyste XXX (vandværksbestyrer; sekretariatet).
 Det blev oplyst, at Arbejdstilsynet har afgivet påbud til  

 vandværket om forsvarlige op- og nedstig-ningsforhold, samt om sikring  

 mod kvælningsrisici før nedstigning og under arbejdet i  

 brønde/byg-værker.
 I den forbindelse er der også etableret forsvarlige stiger.
Desuden mente XXX, at der er etableret sikring mod kvælningsrisici,  

 idet den naturlige ventilation (som vistnok følger  

 ingeniørnormerne om vandingsbygværker) med "svanehalsrør"  

 skaber tilstræk-keligt luftskifte, hvis gasarter trænger ind  

 f.eks. gennem i bund eller vægge.
Han mente også, at det omtalte  

 påbud var givet et sted, hvor vand stod over ventilationrøret  

 ved brøndens bund, så denne ikke virkede efter hensigten.
Alle  

 brønde er ventileret på denne måde.
Vandværket har mere end 10 lignende boringer/brønde.
Nogle  

 kan dog pejles oppefra uden ned-stigning (undertegnede besigtigede ikke andre  

 brøndes opbygning/konstruktion).
Der foretages pejling under drift én gang hver måned.  

 Opholdet i brønden varer ca. 3-5 minutter pr. gang.
Det udføres  

 af én mand.
Andre opgaver er flere-mands.
I disse tilfælde foretages heller ikke  

 måling af atmosfæren i brøn-dene/bygværkerne.
Vandværket har ikke måleudstyr til at måle  

 atmosfæren i brøndene med; men man har anskaffet brochure over  

 udstyr.
Jørn Due er ikke vidende om, at andre vandværker  

 foretager målinger eller ventilerer bygværker/brønde  

 mekanisk i forbindelse med arbejde i dem." 1. Arbejdstilsynets afgørelse Arbejdstilsynet traf den 1. august 2001 følgende  

 afgørelse:
"Vurdering Bygværket/brønden til boring 11 er ikke, via den indbyggede  

 naturlige ventilation, med tilstræk-kelig sikkerhed ventileret  

 effektivt mod risici for at indeholde kvælende/giftig atmosfære,  

 idet luft-arter kan trænge ind gennem betonen eller dennes samlinger,  

 og der ikke altid vil være trækvirkning i svanehalsrørene.  

 Der er heller ikke på anden måde sikret mulighed for at  

 konstatere/kontrollere at atmosfæren er forsvarlig til at udføre  

 arbejde/foretage ophold i brønden.
D.v.s. det er forbundet med stor  

 risiko for kvælning eller tilsvarende alvorlige helbredsskader at  

 foretage nedstigning/ophold i bygværket/brønden - og tilsvarende  

 underjordiske anlæg/bygværker/brønde - når der ikke  

 er etableret foranstaltninger mod kvælningsrisici.
Påbud Ved arbejde/ophold i bygværket/brønden til boring 11 og  

 tilsvarende anlæg skal det, forinden og under det  

 pågældende arbejde/ophold, sikres, at fare for kvælning,  

 forgiftning m.v. er effektivt forebygget.
 Påbudet skal efterkommes straks.
 ...
Hjemmel for påbud - 	Arbejdsministeriets bekendtgørelse nr. 290 af 5. maj 1993 om  

 skiftende arbejdssteders indretning, § 5 - 	Arbejdsministeriets bekendtgørelse nr. 867 af 13. oktober  

 1994 om arbejdets udførelse som ændret ved bekendtgørelse  

 nr. 1017 af 17. december 1997 og bekendtgørelse nr. 195 af 20. marts  

 2000, § 4 & 13,2 - 	Arbejdsministeriets lovbekendtgørelse nr. 784 af 11. oktober  

 1999 af lov om arbejdsmiljø, som ændret ved lov nr. 331 af 16.  

 maj 2001, § 77, stk. 1 og § 38 samt § 42 Vejledning Til orientering vedlægges Arbejdsmiljøvejviser nr. 30.  

 Bemærk specielt side 6, afsnit kvælning, drukning m.v.  

 Påbudet kan f.eks. efterkommes ved at måle for indholdet af ilt  

 og sundhedsskadelige gasser før og under nedstigning/ophold.
Luftforsynet åndedrætsværn kan accepteres, men kun som  

 midlertidig løsning, hvis der er meget vigtigt arbejde - og vil  

 endvidere indebære grundig instruktion m.v.
Derfor vedlægges  

 At-medde-lelse nr. 4.09.1 om åndedrætsværn.
 ...
2. Klagen til Arbejdsmiljøklagenævnet XXX Vandværk anførte den 2. august 2001, at man fandt det  

 uforståeligt, at der med kun 4 måne-ders mellemrum blev givet to  

 påbud om udførelse og sikring ved samme arbejdsopgave.
Vandværket fandt endvidere strakspåbudet irrelevant, da der  

 hverken var fare for liv eller helbred.
Den samme person havde udført  

 arbejdet hver måned i 30 år.
 Indvindingsbygværkerne var udført med naturlig ventilation  

 gennem svanehalsrør til top og bund.
 Vandværket anførte, at der ikke var tale om en brønd,  

 men om et bygværk, som var gjort tæt i bund og sider som en  

 kælder for at beskytte grundvandet mod indtrængende vand.
 Vandværket fandt, at Arbejdstilsynets vurdering alene hvilede  

 på subjektive skøn og ikke var dokumenteret.
 Vandværket anførte videre, at det samme arbejde blev  

 udført på landets øvrige vandværker under samme  

 forhold, men at kun XXX Vandværk havde modtaget påbud.  

 Vandværket fandt sagen principiel og havde inddraget sin  

 landsdækkende organisation.
 Vandværket påpegede en uoverensstemmelse mellem  

 besøgsmeddelelsen samt udkastet til påbud og de to påbud.  

 De to første angav således målinger, mens de to sidste  

 angav sikring mod kvælning, hvilket allerede var sket ved  

 ventilation.
 Vandværket fandt endelig, at Arbejdstilsynets påbud  

 medførte usikkerhed blandt personalet og for-hindrede vandværket  

 i at udføre pejlinger og prøveudtagninger, som var påbudt  

 i miljøloven.
3. Arbejdstilsynets udtalelse Ved oversendelsen til Arbejdsmiljøklagenævnet den 24. august  

 2001 udtalte Arbejdstilsynets følgende:
"Arbejdstilsynets vurdering Ifølge § 13 pkt. 2 i Arbejdsministeriets bekendtgørelse nr.  

 867 af 13. oktober 1994 om arbejdets udførelse, som ændret ved  

 bekendtgørelse nr. 195 af 20. marts 2000, skal det ved  

 udførelsen af arbejdet sikres, at fare for eksplosion, brand,  

 forgiftning og kvælning m.v. er effektivt forebygget.
 Arbejdstilsynets praksis for så vidt angår brøndarbejde  

 fremgår af de anvisninger, der er givet i Arbejdstilsynets publikation  

 nr. 17 fra 1996 (skal være 1966:ref) om brøndarbejde, og som  

 særligt tager sigte på den ved arbejdet forbudne kvælnings-  

 og forgiftningsfare m.m. - Publikationen er formelt ophævet pr. 1.  

 oktober 1987 i forbindelse med Arbejdstilsynets tilslutning til den statslige  

 lovdatabase, men de anvisninger, der gives heri, er fortsat udtryk for  

 Arbejdstilsynets praksis på området.
Af publikationen (side 6) fremgår det om arbejde i fritliggende,  

 åbne brønde indtil 8 m dybde følgende: "Ingen person  

 må stige ned i en brønd, før luften i brønden er  

 undersøgt for indhold af kvælende luftarter (iltmangel). Kan det  

 befrygtes, at luften kan indeholde eksplosive og giftige luftarter, skal  

 brønden udluftes ved mekanisk indblæsning af frisk luft." Af anmærkning 1 til dette punkt fremgår bl.a., at iltfattig  

 luft, der kan trænge ud i brønden fra de omgivende jordlag, vil  

 reducere brøndluftens iltindhold, så den er livsfarlig for  

 mennesker at opholde sig i.
Endvidere fremgår det, at iltindholdet, der  

 kan bestemmes med et særligt iltmåle-apparat, skal ligge omkring  

 21%, og at selv meget små barometerfald kan bevirke iltmangel,  

 forårsaget af indtrængende iltfattig luft.
Endelig fremgår  

 det, at iltundersøgelsen derfor skal foretages jævnligt under  

 personers ophold i brønden.
* Arbejdstilsynet har ved sin afgørelse lagt til grund, at der efter  

 almindelige forståelse af ordet "brønd" er tale om brønde  

 i nærværende sag.
* Arbejdstilsynet må medgive, at to påbud om samme forhold med 4  

 måneders mellemrum ikke er i overensstemmelse med de interne  

 retningslinier vedrørende kontrolfunktionens udøvelse.
 Herefter afgives normalt kun påbud én gang om samme forhold,  

 og ved manglende efterkommelse af påbud indstilles normalt til retslig  

 tiltale.
 Arbejdstilsynet har i den konkrete sag valgt det mindre i det mere,  

dels under hensyn til, at det først afgivne påbud var  

 efterkommet for så vidt angår etablering af forsvarlige  

 adgangsveje til brøndene, og dels under hensyn til det oplyste  

 om, at der var indhentet brochurer på måleudstyr. -  

 Arbejdstilsynet ville på det foreliggende ikke udelukke, at XXX  

 Vandværk havde til hensigt at efterkomme den resterende del af  

 påbudet og valgte på den baggrund at "nøjes" med et nyt  

 påbud.
* Til klagen over, at der er uoverensstemmelse mellem den afleverede  

 besøgsrapport og det fremsendte påbud, bemærkes, at  

 besøgsmeddelelsen udfærdiges af den tilsynsførende  

 på stedet og er at betragte som en foreløbig underretning til  

 virksomheden og de ansatte, hvorimod tilsynsrapporten fremsendes efter  

 nærmere overvejelse og vurdering i Arbejdstilsynet. - såvel i den  

 omhandlede besøgsmeddelelse som i den efterfølgende  

 tilsynsrapport med påbud er der vejledt om, at faren for kvælning  

 kan imødegås ved målinger.
* Det er Arbejdstilsynets vurdering, at det ikke kan udelukkes, at der kan  

 trænge kvælende og giftige luftarter ind i brøndene, og at  

 den indbyggede ventilation med udluftningssvanehalse ikke giver sikkerhed for  

 tilstrækkelig udluftning heraf.
Arbejdstilsynets indstilling På den baggrund indstilles, at Arbejdstilsynets afgørelse af  

 1. august 2001 om, at der straks skal træffes foranstaltninger mod  

 kvælnings-/forgiftningsrisici ved arbejde i brønde,  

 fastholdes." 4. Nyt efter klagen Sikkerhedsrepræsentant XXX anførte den 12. september 2001  

 på vegne af de ansatte på XXX Vandværk, at  

 "brøndene, boringerne, bygværkerne" eller, hvad man ellers kunne  

 kalde dem, var opbygget i betonringe som dem, man bygger kloakbrønde  

 af.
De var samlet med brøndskum eller beton, og bunden var af  

 beton.
De ansattes indtryk var, at bygværkerne ikke var tætte, da  

 nogle af dem skulle pumpes tørre, før det var muligt at  

 gå ned i dem.
Svanehalsene, som skulle sikre udluftningen, var  

 offentligt tilgængelige og kunne tilstoppes, uden at det var muligt at  

 opdage.
 Endelig anførte de ansatte, at vandværkets svar til  

 Arbejdsmiljøklagenævnet måtte stå for bestyrerens og  

 bestyrelsens regning.
 XXX Vandværk fastholdt den 13. september 2001, at der ikke var tale  

 om brønde, men om bygvær-ker, som for nogles vedkommende var  

 totalt nedgravet og for andres delvis over terræn, men med opfyldning  

 af jord af hensyn til frost.
 Bygværkernes indvendige højde skyldtes alene hensynet til en  

 fornuftig arbejdshøjde for de ansatte.
Vandværket havde i mange år udført samme arbejde, og  

 bygværkerne var udført efter DS 442 for  

 indvindingsbygværker.
Vandværket fandt udluftningen fuldt  

 effektiv.
 Vandværket fandt Arbejdstilsynets reaktion baseret på  

 ukendskab til faktiske forhold og sammen-blanding med bygværker til  

 andre forhold.
 Vandværket fandt det ikke helbredstruende at gå ned i en  

 kælder og anførte, at andre vandfor-syninger i denne og andre  

 tilsynskredse  ikke havde modtaget tilsvarende påbud.
 Endelig anførte vandværket, at vandforsyningen ved et  

 eventuelt  pumpenedbrud kunne risikere at skulle indstilles.
 På Arbejdsmiljøklagenævnets forespørgsel oplyste  

 Arbejdstilsynet den 26. februar 2002 følgende:
"Det er Arbejdstilsynets erfaring, at der i brønde og  

 bygværker til vandindvinding kan samle sig sumpgas, som trænger  

 ind gennem betonvæggene fra den omgivende jord.
Sumpgassen vil normalt  

 undvige ved naturlig ventilation, når dækslet fjernes, men det  

 kan kun ved måling konstateres, om der er gas tilbage i  

 brønden/bygværket.
 Ud over sumpgas kan der fra den omgivende jord trænge vagabonderende  

 gas (bygas, benzindampe og lignende) ind i en brønd/bygværk.
 Riskoen gælder i princippet i alle lukkede rum, hvor der på  

 grund af manglende ventilation kan samles gasser, som trænger gennem  

 væggene fra den omgivende jord.
 ...
Arbejdstilsynet kan oplyse, at kvælningsrisikoen har været  

 kendt i mange år, jfr.
Arbejdstilsynets publikation nr. 17 fra 1966,  

 "Brøndarbejde", hvori der vejledes om foranstaltninger mod risikoen i  

 form af målinger.
Formentlig har man også endnu tidligere vejledt  

 om forholdet i andet materiale.
Vejledning om måling af indholdet af  

 ilt og andre gasarter før og under arbejdet er endvidere beskrevet i  

 Arbejdstilsynets Arbejdsmiljø-vejviser nr. 30, "Vandforsyning, kloak,  

 lossepladser og forbrænding" Arbejdstilsynet kan ikke henvise til ulykker, da det er almindeligt kendt  

 inden for branchen, at der skal træffes foranstaltninger mod  

 ulykkesrisikoen, hvorfor  der kun sjældent forekommer ulykker i  

 forbindelse med det omhandlede arbejde.
 ...
 I modsætning til påbud med frist anvendes straks-påbud  

 bl.a., når det vurderes, at faren er så alvorlig, at den skal  

 imødegås straks, men der ikke er tale om, at faren er  

 overhængende, betydelig (forbud).
 Som nævnt i udtalelsen af 24. august 2001 valgte Arbejdstilsynet i  

 den konkrete situation det mindre i det mere, og afgav et straks-påbud  

 i stedet for at foretage politianmeldelse, da det ved besøget den 1.  

 august 2001 konstateredes, at XXX Vandværk ikke havde efterkommet det  

 tidligere påbud.
Det beror således på en konkret vurdering i det enkelte  

 tilfælde, om der skal nedlægges forbud eller afgives påbud  

 med frist eller straks-påbud.
I en sag som den foreliggende burde der  

 således - efter en konkret vurdering - ikke være afgivet et  

 påbud med frist.
 Arbejdstilsynet vurderer ud fra tilbagemeldingen på påbud, om  

 der er behov for kontrolbesøg. - Ved forbud og andre påbud, der  

 skal efterkommes straks, aflægges kontrolbesøget 1-2 dage  

 efter.
Arbejdstilsynet er bekendt med, at der ikke dagligt udføres arbejde  

 i brøndene på XXX Vandværk's område, men at dette  

 kun forekommer med visse tidsintervaller.
Derfor var det ikke muligt at  

 følge op på strakspåbudet umiddelbart.
 Efter modtagelsen af klagen af 3. august 2001 gjorde Arbejdstilsynet  

 derimod telefonisk XXX Vandværk opmærksom på, at klagen  

 ikke havde opsættende virkning, og at der skulle arbejdes under  

 effektiv overholdelse af påbudet.
På den baggrund og i forventning om, at XXX Vandværk herefter  

 ville efterkomme påbudet, har Arbejdstilsynet ikke fundet anledning til  

 at aflægge kontrolbesøg." XXX Vandværk anførte den 5. april 2002, at bygværkerne  

 var indrettet med naturlig ventilation i henhold til Danske  

 Ingeniørforeningerne Norm, og at Arbejdstilsynets vurdering af  

 indtrængende gasarter var hypotetisk gætværk, som  

 dækkede over manglende indsigt i forholdene.
I bygværkerne blev  

 der indvundet vand, hvorfor der hverken forekom benzindampe, bygas eller  

 lignende.
 Bygværkerne var med overlæg gjort vandtætte, og nogle af  

 dem var udført helt i glasfiber.
 Vandværket anførte endvidere, at Arbejdstilsynet henviste til  

 en 36 år gammel bekendtgørelse, og at man ikke længere  

 indvandt vand fra gravede brønde.
Indvindingen foregik i dag fra bygværker, som af hensyn til frost og  

 arbejdshøjde skulle have en vis dybde.
Der forekom således ingen  

 fri væskeoverflader eller forbindelse til den omkringliggende jord.
 Bygværkerne kunne sammenlignes med en kælder uden  

 afløb, og derfor var Arbejdstilsynets henvisninger til  

 bekendtgørelse for arbejde i brønde ved vandforsyning,  

 kloakbrønde og lignende irrelevante.
 Arbejdstilsynets forskellig påbud viste ukendskabet til de faktiske  

 forhold samt manglende evne til at lytte til arbejdspladsens vurdering, idet  

 samme arbejde gennem 33 år var udført af samme person.
 Vandværket anførte videre, at man havde efterkommet  

 påbudet, idet ventilationen var etableret ved opførelsen af  

 bygværkerne.
 Endelig anførte vandværket, at ved efterfølgende  

 måling af luftens kvalitet i indvindingsboringerne var der ingen  

 forskel på luften inden for og uden for bygværket.
 Sikkerhedsrepræsentant XXX henviste i brev af 14. april 2002 til sit  

 tidligere brev af 12. september 2001.
 Herudover anførte sikkerhedsrepræsentanten, at der sivede  

 vand ind i glasfiberbrønden, hvorfor denne heller ikke var  

 tæt.
 Sikkerhedsrepræsentanten beklagede, at virksomheden krævede  

 påbud, som kunne ankes i stedet for at samarbejde med Arbejdstilsynet.  

 Han fandt det besynderligt, at de ansattes velfærd betød  

 så lidt, at det relevante udstyr først blev købt,  

 når man blev tvunget, om ikke andet så for at kunne fjerne  

 tvivlen om en eventuel risiko.
 Sikkerhedsrepræsentanten anførte endelig, at han ikke var  

 klar over, om et apparat til måling af indåndingsluften var det  

 rette til formålet, idet han ikke havde medvirket ved indkøbet  

 eller var orienteret om brugen.
5. Regler Lov om arbejdsmiljø, jf lovbekendtgørelse nr. 784 af 11.  

 oktober 1999 § 38. Arbejdet skal planlægges, tilrettelægges og  

 udføres således, at det sikkerheds- og sundhedsmæssigt er  

 fuldt forsvarligt.
Stk. 2. Anerkendte normer eller standarder, som har sikkerheds- eller  

 sundhedsmæssig betydning, skal følges.
 § 42. Arbejdsstedet skal indrettes således, at det  

 sikkerheds- og sundhedsmæssigt er fuldt forsvarligt.  

  Stk. 2. Anerkendte normer og standarder, som har sikkerheds- eller  

 sundhedsmæssig betydning skal følges.
 § 77. Arbejdstilsynet kan påbyde, at forhold, der strider mod  

 loven eller mod regler eller afgørelser i medfør af loven,  

 bringes i orden straks eller inden en frist.
 ...
Arbejdsministeriets bekendtgørelse nr. 290 af 5. maj 1993 om  

 skiftende arbejdssteders indretning § 5. Arbejdsgiveren skal, inden et arbejde iværksættes og  

 under arbejdet, vurdere, om forholdene er sikkerheds- og  

 sundhedsmæssigt forsvarlige under hensyn til det arbejde, der skal  

 foregå, og hvis dette ikke er tilfældet, sørge for, at  

 forholdene i det omfang, det er muligt og rimeligt, ændres, så  

 arbejdsstedet er forsvarligt indrettet.
Stk. 2. Gener og risici, som arbejdet kan medføre, skal  

 imødegås med passende foranstaltninger, så forholdene er  

 forsvarlige for såvel dem, der udfører arbejdet, som for andre,  

 der er beskæftiget på stedet.
Stk. 3. Er det ikke muligt eller rimeligt at gøre indretningen  

 af arbejdsstedet forsvarlig, skal der træffes andre forholdsregler,  

 således at arbejdet kan udføres på forsvarlig måde,  

 jf. navnlig Arbejds-ministeriets bekendtgørelse om arbejdets  

 udførelse og Arbejdsministeriets bekendtgørelse om brug af  

 personlige værnemidler Arbejdsministeriets bekendtgørelse nr. 867 af 13. oktober 1994  

 om arbejdets udførelse § 4. Arbejdet skal i alle led planlægges og tilrettelægges  

 således, at det kan udføres sikkerheds- og sundhedsmæssigt  

 fuldt forsvarligt.
Planlægningen og tilrettelæggelsen af arbejdet  

 skal ske under hensyntagen til de forebyggelsesprincipper, der er angivet i  

 bilag 3. Det skal iagttages, at der ikke foreskrives eller forudsættes  

 anvendt konstruktioner, planudformninger, detailløsninger og  

 arbejds-metoder, der kan være farlige for eller i øvrigt  

 forringe sikkerhed eller sundhed ved arbejdets udførelse.
Endvidere  

 skal det sikres, at de samlede påvirkninger i arbejdsmiljøet  

 på kort eller lang sigt ikke forringer de ansattes sikkerhed eller  

 sundhed.
Stk. 2. Den under planlægningen og tilrettelæggelsen af  

 arbejdet foretagne vurdering skal, i den udstrækning den har  

 særlig betydning for sikkerhed og sundhed under arbejdet, foreligge i  

 skriftlig form, jf. dog stk. 3. 
Stk. 3. Direktøren for Arbejdstilsynet fastsætter  

 retningslinier for det nærmere indhold af den vurdering, der skal  

 foretages efter stk. 2, og der tages herunder hensyn til virksomhedernes art  

 og størrelse.
Stk. 4. På grundlag af den efter stk. 2 foretagne vurdering  

 træffer arbejdsgiveren de foranstalt-ninger, som er nødvendige,  

 jf. de angivne forebyggelsesprincipper i bilag 3. Iværksættelsen  

 skal ske, inden arbejdet påbegyndes.
§ 13. Ved udførelsen af arbejdet skal det sikres, 1) 	at der er truffet effektive foranstaltninger til at forebygge  

 risiko for sammenstyrtning, nedstyrt-ning, sammenskridning, ulykker  

 hidrørende fra elektrisk strøm, rystelser og lignende, 2) 	at fare for eksplosion, brand, forgiftning og kvælning m.v.  

 er effektivt forebygget, 3) 	at der træffes effektive foranstaltninger for at forhindre  

 udslip, lækage samt udvikling af støv, røg, damp, lugt,  

 gas m.v., hvor dette kan medføre fare for sikkerhed eller sundhed, 4) 	at der træffes effektive foranstaltninger for at beskytte de  

 ansatte, hvor arbejdsprocessen eller de forhold, hvorunder arbejdet  

 foregår, rummer mulighed for sygdomssmitte, 5) 	at klima- og belysningsforholdene er sikkerheds- og  

 sundhedsmæssigt fuldt forsvarlige, under hensyntagen til det arbejde,  

 der skal udføres.
Der skal herunder træffes foranstaltninger til  

 at beskytte de ansatte mod stærk hede eller kulde.
 6. AT-anvisninger, AT-meddelelser m.v.
 Intet medtaget.
