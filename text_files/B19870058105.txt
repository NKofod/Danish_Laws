Ved aktstykke 249, tiltrådt af finansudvalget den 3. juni 1987, er der  

 taget stilling til udbetaling af kulancemæssig godtgørelse til HIV-smittede  

 blødere.
Finansudvalget har ved aktstykket tiltrådt følgende  

 tekstanmærkninger:
§ 1.  Indenrigsministeren bemyndiges til af  

 statskassen at yde kulancemæssig godtgørelse til de hæmofilipatienter  

 (blødere), der efter behandling med blodprodukter ved danske sygehuse er  

 konstateret HIV-smittede.
Godtgørelsen udgør et fast beløb på 100.000 kr.  

 HIV-smitten skal være konstateret ved en af Sundhedsstyrelsen anerkendt  

 metode inden 1. november 1987, og den enkelte bløder skal have fremsat  

 anmodning om godtgørelse over for Sundhedsstyrelsen senest 1. januar 1988.
 § 2.  Godtgørelsen til HIV-smittede blødere medregnes  

 ikke ved opgørelsen af den skattepligtige indkomst, jf. lov om indkomst- og  

 formueskat til staten (statsskatteloven).
 § 3.  Godtgørelsen og afkastet af godtgørelsen til  

 HIV-smittede blødere indgår ikke i husstandsindkomsten, jf. § 7 i lov om  

 individuel boligstøtte.
 § 4.  Godtgørelsen til HIV-smittede blødere og  

 afkastet af godtgørelsen medfører ikke reduktion i ydelser, som måtte  

 tilkomme den pågældende efter lovgivningen inden for Socialministeriets  

 område, jf. lov om social pension og lov om social bistand.
