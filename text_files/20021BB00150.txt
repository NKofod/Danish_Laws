Fremsat den 11. april 2003 af Tove Videbæk (KRF),  

 Bodil Kornbek (KRF),  

 Mogens Nørgård Pedersen (KRF) og Jann&nbsp  

 ;Sjursen (KRF) Forslag til folketingsbeslutning om styrkelse af indsatsen for familien i sager om truede børn Folketinget opfordrer regeringen til i folketingsåret  

 2003-04 at fremsætte lovforslag og foretage de nødvendige ændringer i  

 administrative forskrifter m.v. med henblik på at styrke indsatsen for  

 familier, herunder særligt forældre, når en kommune iværksætter forebyggende  

 foranstaltninger eller et barn bliver anbragt uden for hjemmet efter lov om  

 social service kapitel 8. Indsatsen skal styrkes ved at sikre, at kommunerne altid  

 inddrager ressourcerne i det nære miljø og lokalsamfundet ved vurderingen af,  

 hvordan barnets eller den unges vanskeligheder kan løses, at kommunerne skal  

 tilbyde forældrene at udarbejde en handleplan, når der træffes beslutning om  

 at  

 iværksætte forebyggende tiltag over for et barn eller en familie, at forældrene skal  

 have tilbud om, at der udarbejdes en plan for støtte til forældrene under  

 barnets anbringelse uden for hjemmet, inden der træffes afgørelse om at  

 anbringe et barn eller en ung.
Bemærkninger til forslaget Almindelige bemærkninger 1. Formålet med beslutningsforslaget Beslutningsforslaget skal ses i sammenhæng med og som  

 supplement til socialministerens lovforslag nr.
L 137 om selvstændig  

 handlekommune for anbragte børn samt høring og inddragelse af børn i  

 sagsbehandlingen og forespørgsel nr.
F 36 af SF, V, S, KF, RV, EL og KRF om  

 børn anbragt uden for eget hjem.
Lovforslaget og forespørgslen sætter fokus på børns  

 rettigheder.
Det er der behov for.
Dette beslutningsforslag udvider  

 imidlertid  

 fokus til hele familien, særligt forældrene   ikke fordi forslagsstillerne  

 ønsker forældrenes rettigheder styrket på bekostning af børnenes  

 retsbeskyttelse, men fordi det er i børns interesse, at deres forældre får  

 hjælp.
2. Beslutningsforslagets indhold Beslutningsforslaget går ud på at sikre, at kommunerne  

 altid udnytter de ressourcer, der er i barnets familie og nære miljø, sådan  

 som  

 kommunerne allerede i dag bør gøre   uanset om der er tale om forebyggende  

 foranstaltninger eller anbringelse uden for hjemmet.
Det kan for eksempel ske  

 ved, at der gøres øget brug af familierådslagningsmodellen.
Det kan desuden  

 ske  

 ved, at det i selve lovteksten bliver præciseret, at kommunerne altid skal  

 vurdere, om barnet kan anbringes hos familie eller andre, som barnet i  

 forvejen  

 kender og har tillid til.
Efter forslaget skal kommunerne   i modsætning til i dag  

 altid tilbyde forældrene en handleplan, når der iværksættes forebyggende  

 foranstaltninger over for et barn eller en familie.
Handlingsplanens indhold  

 bør følge anvisningerne i servicelovens generelle bestemmelse om  

 handleplaner,  

 jf. lov om social service § 58 a, stk. 5. Planen skal således angive formålet  

 med indsatsen, og hvilken indsats der er nødvendig for at opnå formålet.
Den  

 skal også angive indsatsens forventede varighed og den støtte, som kommunen  

 vil  

 tilbyde barnet og familien, herunder forældrene.
Dog skal planen i øvrigt  

 udarbejdes ud fra barnets og forældrenes ønsker og karakteren og omfanget af  

 det pågældende tilbud, jf. lov om social service § 58 a, stk. 1. Se også de  

 almindelige bemærkninger punkt 2.6.1.
Forslaget skal desuden sikre forældre hjælp til løsning af  

 de problemer, som helt eller delvis er årsag til, at deres barn er anbragt  

 uden  

 for hjemmet.
Dette skal ske ved, at der stilles krav om en særlig plan til  

 forældrene under barnets anbringelse uden for hjemmet.
I dag skal hjælpen til  

 forældrene være en integreret del af barnets handleplan.
Der bør være de  

 samme  

 regler for revurdering af forældrenes handleplan som til barnets handleplan,  

 dvs. første gang senest 3 måneder efter anbringelsen og siden med højst 6  

 måneders mellemrum.
Formålet med planen er at identificere og afhjælpe  

 årsagerne til barnets eller den unges anbringelse uden for hjemmet.
Planen  

 skal  

 kunne indeholde tilbud om f.eks. behandling, arbejde, uddannelse og  

 undervisning.
Hvis der er særlige betingelser for hjemgivelse af barnet eller  

 den unge, skal det fremgå af planen.
3. Baggrunden for forslaget Det har vist sig, at det i 97 pct. af børnesagerne er  

 forældrenes forhold, der er årsag til, at børnene bliver anbragt uden for  

 hjemmet.
Det vurderede sagsbehandlerne i undersøgelsen  

 »  

 Når børn og unge anbringes  

 «  

 fra 1997 (Anne-Dorthe Hestbæk, Socialforskningsinstituttet 97:6, side 158,  

 tabel 8.1.). Derfor er det vigtigt, at indsatsen for de særlig truede børn og  

 unge også bliver en indsats for deres forældre og familien betragtet som en  

 helhed.
Det er i høj grad også intentionen i lovgivningen, men det har hidtil  

 vist sig svært at få gennemført de gode tanker i praksis.
Dette var en af grundene til, at forslagsstillerne i  

 oktober 1999 stillede en forespørgsel i Folketinget om indsatsen for de  

 socialt  

 truede familier (F10, folketingsåret 1999-2000), og den mundede ud i en  

 næsten  

 enstemmig vedtagelse, V 11, der fokuserede på forebyggelsen og indsatsen for  

 familien som helhed.
Det blev blandt andet vedtaget, at regeringen skulle  

 sikre  

 en målrettet indsats for forældre til anbragte børn med henblik på løsning af  

 årsagerne til anbringelsen, og at regeringen skulle tilskynde kommunerne til  

 at  

 bruge den nære families og lokalsamfundets ressourcer ved foranstaltninger  

 over  

 for truede børn og unge.
Siden er der indført ordninger med fast kontaktperson til  

 hele familien, jf. lov om social service § 40, stk. 2, nr. 7. Forældre har  

 også  

 fået ret til en støtteperson, når deres barn er  

    

 anbragt uden for hjemmet, jf. lov om social service § 40 a.
Endelig er  

 det forsøgt tydeliggjort, at kommunerne ikke kun skal søge at udnytte  

 ressourcerne hos personer i hjemmet, men også overveje, om der er andre  

 pårørende og nærstående personer i øvrigt, som vil kunne bidrage til løsning  

 af  

 problemerne (lov om social service § 32, stk. 2, 1. pkt.). På trods af disse  

 gode initiativer mener forslagsstillerne alligevel, at der er behov for en  

 ekstra indsats for de truede familier, hvilket Socialforskningsinstituttets  

 udgivelser i 2002 (se nedenfor) vedrørende børnesager støtter.
 Selv om det næsten altid er forældres forhold, der er årsag  

 til et barns problemer, kunne Socialforskningsinstituttet i 1997 oplyse, at  

 forældre kun fik hjælp under barnets anbringelse uden for hjemmet i 38 pct.  

 af  

 tilfældene (  

 »  

 Når børn og unge anbringes  

 «  

 , side 175 f., af Anne-Dorthe Hestbæk,  

 Socialforskningsinstituttet 97:6). Mangelen på hjælp til forældre hang  

 sandsynligvis sammen med, at den lovpligtige plan for indsatsen ifølge  

 sagsbehandlerne i undersøgelsen under barnets anbringelse ofte manglede at  

 tage  

 stilling til støtten til familien (undersøgelsens side 133).
 I en undersøgelse fra 2002 skønnede sagsbehandlerne, at ca.  

 en tredjedel af de problemer, der gav anledning til sagens start, var løst  

 efter en indsats på ca. 4 år (  

 »  

 Børnesager  

   Evaluering af den forebyggende indsats  

 «  

 ,  

 side 139, af Else Christensen og Tine Egelund, 2002,  

 Socialforskningsinstituttet 02:10). I to tredjedele af sagerne blev  

 problemerne  

 altså ikke løst.
Under halvdelen af kommunerne udarbejder den undersøgelse  

 af barnets forhold, som de har pligt til efter lov om social service § 38 (  

 »  

 Børnesager   Evaluering af den forebyggende  

 indsats  

 «,  

 side 132, af Else Christensen  

 og Tine Egelund, 2002, Socialforskningsinstituttet 02:10). Formålet med  

 undersøgelsen er at kvalificere grundlaget for eventuelle tilbud om  

 foranstaltninger til familien.
Undersøgelsen skal blandt andet resultere i,  

 at  

 man tager stilling til, hvilke forhold i familien og omgivelserne der kan  

 hjælpe med at klare problemerne.
En af konsekvenserne af en enten manglende  

 eller mangelfuld undersøgelse er, at man ikke fra myndighedernes side får  

 identificeret de problemer hos forældrene, som helt eller delvis er årsag til  

 barnets problemer.
Når problemerne ikke er identificeret, bliver de heller  

 ikke  

 løst efterfølgende.
En anden konsekvens af manglende eller mangelfulde  

 undersøgelser er desuden, at man heller ikke fra kommunens side får  

 identificeret de forhold i familien eller dennes omgivelser, som kan være med  

 til at løse problemerne.
 Før et barn anbringes uden for hjemmet skal der laves en  

 handleplan, jf. lov om social service § 58 a, stk. 2. Hvis et barn eller en  

 ung  

 under 18 år har begået voldskriminalitet eller anden alvorlig kriminalitet  

 skal  

 kommunen lave en handleplan, selv om barnet ikke skal anbringes uden for  

 hjemmet (jf. lov om social service § 58 a, stk. 3).
 En handleplan skal ifølge § 58 a, stk. 5, angive formålet  

 med indsatsen, og hvilken indsats der er nødvendig for at opnå formålet.  

 Handleplanen skal oplyse om indsatsens forventede varighed og særlige forhold  

 vedrørende barnet eller den unge (f.eks. uddannelse og behandling). Når et  

 barn  

 er anbragt uden for hjemmet, skal handleplanen desuden oplyse, hvilken form  

 for  

 støtte, der selvstændigt skal iværksættes over for familien.
Kommunen skal senest 3 måneder efter, at et barn er blevet  

 anbragt uden for hjemmet, vurdere, om handleplanen bør revideres, jf. lov om  

 social service § 56, stk. 1. Derefter skal kommunen foretage denne vurdering  

 minimum hver sjette måned.
Det gælder også indsatsen over for familien.
Der er ikke krav om handleplaner for de forebyggende  

 foranstaltninger.
I disse tilfælde skal kommunerne i modsætning til  

 anbringelsessagerne selv vurdere, om det vil være hensigtsmæssigt at tilbyde  

 forældrene en handleplan, jf. lov om social service § 58 a, stk. 1. Der er  

 således ikke krav om, at man skal sætte selvstændige initiativer i værk over  

 for familien, hvis barnet ikke er anbragt uden for hjemmet   uanset om  

 årsagerne til anbringelsen findes helt eller delvis hos forældrene.  

 Kommunernes  

 vurdering skal ske ud fra barnets, den unges eller familiens ønske og  

 karakteren og omfanget af det pågældende tilbud.
I en fjerdedel af  

 kommunernes  

 sager er der udarbejdet en handleplan for det forebyggende forløb.
En  

 handleplan for den forebyggende indsats over for de truede børn og deres  

 familier kan imidlertid  

 »  

 skærpe  

 målsætningen med foranstaltningen og forventningerne til dens varighed og  

 virkninger, styrke kontinuiteten i sagsbehandlingen og inddragelsen af børn  

 og  

 forældre i handleplansovervejelserne samt fastlægge, hvornår og hvordan  

 foranstaltningen skal evalueres  

 «  

 (  

 »  

 Børnesager   Evaluering af den forebyggende  

 indsats  

 «  

 , side 73, af Else Christensen  

 og Tine Egelund, 2002, Socialforskningsinstituttet 02:10).
Else Christensen og Tine Egelund skriver således om  

 forældres og børns opfattelse af handleplaner i forebyggelsessager (  

 »  

 Børnesager   Evaluering af den forebyggende  

 indsats  

 «  

 , side 23, 2002,  

 Socialforskningsinstituttet 02:10):  

 »  

 Både  

 forældre og børn savner tilbagemeldinger på vurderingen af dem, indsatsens  

 formål, indhold og forventede varighed (dvs. oplysninger, som normalt ville  

 forefindes i en handleplan ved anbringelser). Nogle familier har via  

 familiebehandling været præsenteret for behandlingskontrakter og opfatter  

 disse  

 som positive i og med, at de giver familien et overblik over, hvad der skal  

 ske.
Dette taler for, at man i forebyggelsessager i højere grad arbejder med  

 handleplaner udarbejdet sammen med familien.  

 «  

 Det kan undre, at kommunerne ikke udarbejder handleplaner i flere sager, når  

 både forældre og børn opfatter dem så positivt.
Forslagsstillerne mener  

 derfor,  

 at det er hensigtsmæssigt at stramme reglerne, så kommunerne altid skal  

 tilbyde  

 familien at udarbejde en handlingsplan.
Vojens Kommune har indført familiekontrakter som et  

 arbejdsredskab og et tilbud til forældre med det formål at sikre, at børn og  

 unge i kommunen får det bedre, er mindre truede, og at anbringelse af  

 børnene/  

 de unge så vidt muligt undgås.
Parterne i den frivillige kontrakt er  

 forældrene  

 og kommunen.
Kontrakten kan indeholde aftaler om, at forældrene skal være  

 arbejdssøgende, søge anden bolig, reparere nuværende lejlighed, sørge for god  

 hygiejne og fornuftigt tøj til børnene, følge anvisning om misbrugsbehandling  

 m.v., at familien skal samarbejde med et nærmere bestemt netværk, at børnene  

 skal deltage i bestemte fritidsaktiviteter osv.
Kontrakten indeholder ud over  

 kravene til forældrene som noget meget væsentligt et afsnit om økonomisk,  

 praktisk og/eller anden støtte fra kommunen, der skal hjælpe med til, at  

 børnenes problemer bliver mindre og kontrakten overholdes.
Der kan være tale  

 om  

 støtte til rengøring, støtte til samarbejde med netværk, støtte til at søge  

 anden bolig, familiebehandling m.m.
Hvis forældrene bryder en eller flere  

 aftaler i kontrakten, står der udtrykkeligt i kontrakten, at kommunen  

 omgående  

 vil se på, om der er grundlag for at iværksætte støtte alene i forhold til  

 børnene.
Forslagsstillerne mener familiekontrakter kan være en  

 rigtig god måde at samarbejde med forældrene og give dem bedre muligheder for  

 at løse problemerne.
Desuden forpligter kontrakten på en særlig måde kommunen  

 til at hjælpe forældrene med at nå målene i den fælles aftale.
Kommunerne kan for eksempel bruge den såkaldte  

 familierådslagningsmodel i arbejdet med at sikre, at den nære families og  

 lokalsamfundets  

 ressourcer inddrages ved foranstaltninger over for truede børn og unge.
Ved  

 familierådslagning inddrages familien og barnet på en sådan måde, at familien  

 selv tager ansvar, hvis der er problemer.
Udgangspunktet er, at det er  

 familien  

 og det nære miljø, der har de bedste forudsætninger for at komme med forslag  

 til, hvad der er det bedste for barnets fremtid.
Rådslagningen foregår ved et  

 møde, hvor familien samles med slægt og andre vigtige personer.
På mødet  

 diskuterer og planlægger man, hvilke indsatser der er nødvendige for, at  

 barnets situation kan forbedres, og hvad den enkelte implicerede eventuelt  

 kan  

 bidrage med.
Resultatet er en plan for barnets fremtid.
Planen skal godkendes  

 af sagsbehandleren.
Et forsøg med familierådslagning i 17 kommuner er blevet  

 meget positivt evalueret i rapporten  

 »  

 En  

 beslutningsmodel med meget mere  

 «,  

 udgivet maj 2002 af Bo Morthorst Rasmussen og Thomas Haldbo Hansen, UFC Børn  

 og  

 Familier, Aabenraa.
Både forældre og socialrådgivere vurderer i langt de  

 fleste  

 tilfælde, at barnet har fået en bedre handleplan end ellers.
Forsøget er  

 gennemført i perioden juli 1999 til december 2001 og omfatter 40  

 familierådslagninger.
Anden del af evalueringen bliver afleveret i april  

 2003.
Skriftlig fremsættelse Tove Videbæk  

  

 (KRF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrkelse af indsatsen for familien i sager om truede  

 børn .
(Beslutningsforslag nr.
B 150).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
