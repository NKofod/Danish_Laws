Landsskatteretskendelse vedr. momspligt.
Leveringssted for  

 stormfældet træ.
 Klagen skyldes, at selskabet A AB er  

 anset for at have drevet momspligtig virksomhed i Danmark, idet  

 leveringsstedet  

 for dets udførelse af skovarbejde/oprydning er anset for at være her i landet  

 i  

 medfør af momslovens § 16.
Landsskatterettens afgørelse Landsskatteretten ændrer regionens  

 afgørelse.
Sagens oplysninger Selskabet, der er momsregistreret i  

 Sverige, driver virksomhed inden for skovdrift.
Selskabet har i perioden  

 januar  

  august 2000 udført arbejde med skovrydning af stormfaldstræ for en  

 maskinstation,  

 der udlejer større skovmaskiner.
Maskinstationen er ejet af Skov- og  

 Naturstyrelsen.
 Skov- og Naturstyrelsen indgik en  

 hovedentreprenøraftale med B GmbH, Tyskland, om oprydning i skoven efter  

 orkanen i 1999. Det tyske selskab er momsregistreret ved herværende  

 repræsentant.  

 I kontrakten med det tyske selskab blev det aftalt, at det tyske selskab  

 købte  

 det skovede træ og selv transporterede det bort.
B GmbH indgik aftale om skovning med C  

 AB, Sverige, der entrerede med flere underentreprenører, herunder det  

 klagende  

 selskab.
Der blev ikke indgået en skriftlig aftale mellem selskabet og C AB.  

 Selskabet har et fast samarbejde med C AB, der formidler skovarbejde til  

 forskellige underentreprenører.
Om det af selskabet udførte arbejde er  

 det nærmere oplyst, at dette bestod i afgrening og opsavning i mindre stykker  

 af allerede fældet træ. I nogle tilfælde udførtes arbejdet i skoven, og i  

 andre  

 tilfælde var træet samlet på en plads.
Andre forestod fældning og bortkørsel  

 mv.
Selskabet har fremlagt erklæring fra Skov- og Naturstyrelsen hvoraf  

 fremgår, at træet forinden afgrening og opsavning blev fritskåret ved roden  

 af  

 skovdistriktets medarbejdere.
Selskabet medbragte selv maskiner og forestod  

 selv indkøb af dieselolie.
Da oprettelse af dieselkonto trak ud, købte  

 selskabet i begyndelsen dieselolie på maskinstationens regning, hvilket  

 senere  

 blev viderefaktureret selskabet.
I overensstemmelse med sædvanlig  

 forretningsgang i Sverige foretog selskabet ikke fakturering til C AB.
Ultimo  

 måneden kontaktede selskabet C AB telefonisk med oplysning om månedens mængde  

 behandlet  

 træ, hvorefter selskabet modtog betaling.
Selskabet modtager en fast pris pr.  

 mængde behandlet træ. Fsva. det i Danmark udførte arbejde foretog C AB  

 afregning  

 til selskabet uden tillæg af moms i overensstemmelse med et af D udarbejdet  

 notat.
C AB forestod fakturering til B GmbH, der fakturerede Skov- og  

 Naturstyrelsen.
Selskabet har fremlagt et af D til C AB  

 den 6. april 2000 udarbejdet notat hvoraf bl.a. fremgår, at under  

 forudsætning  

 af at den tyske kunde er momsregistreret i Tyskland, og at alt træet bliver  

 sendt ud af Danmark, efter selskabet har bearbejdet det, er det  

 revisionsfirmaets  

 opfattelse, at det svenske selskab ikke er pligtig at lade sig registrere for  

 moms i Danmark.
Selskabet vil således kunne fakturere den tyske kunde uden  

 moms.
 Som dokumentation for at det af  

 selskabet skovede træ blev eksporteret, har selskabet fremlagt målelister fra  

 Skov- og Naturstyrelsen hvoraf fremgår, at træet blev solgt til B GmbH.  

 Endvidere er fremlagt bekræftelse af 16. juni 2003 fra den daværende leder og  

 koordinator for skovningen, hvoraf fremgår, at træet blev eksporteret.
 Selskabet har til Told- og  

 Skatteregionen den 25. maj 2001 indgivet ansøgning om at få tilbagebetalt  

 12.420,54 kr. i moms af udgifter afholdt i Danmark i perioden 1. april   

 30.  

 juni 2000. Udgifterne vedrører hovedsagelig transportdiesel til skovmaskine.  

 Virksomheden erklærer i ansøgningen, at den ikke i nævnte periode har udøvet  

 registreringspligtig virksomhed i Danmark.
ToldSkats afgørelse Selskabet er anset for at have drevet  

 momspligtig virksomhed i Danmark som underentreprenør, idet leveringsstedet  

 for  

 de af selskabet foretagne ydelser vedrørende skovarbejde/oprydning i henhold  

 til momslovens § 16, som omhandler ydelser på fast ejendom, er fastlagt til  

 Danmark.
Da selskabet ikke har efterkommet regionens anmodning om at indsende  

 efterangivelse med opgørelse af periodens indgående og udgående afgift, er  

 afgiftstilsvaret for perioden 1. april  30. juni 2000 foreløbigt  

 fastsat til  

 125.000 kr.
Regionen har i en til sagen afgivet  

 udtalelse anført, at de omhandlede ydelser er omfattet af momslovens § 16.  

 Det  

 er lagt til grund, at selskabet har udført skovarbejde, dvs. udført arbejde  

 på  

 fast ejendom.
Når der fældes træer, f.eks. for at udtrynde et skovareal, er  

 der  

 tale om almindeligt skovarbejde (forstpleje), ligesom der også er tale om  

 skovarbejde, når der fældes træer med henblik på salg og senere tilplantning  

 af  

 et skovareal.
I lighed hermed er der også tale om skovarbejde, når der ryddes  

 op efter en naturkatastrofe, f.eks. brand eller orkan.
Ved skovarbejde på en fast ejendom, skov  

 eller plantage, forstås arbejdet med fældning af træer, afgrening,  

 afbarkning,  

 flisning, jordarbejde, tilplantning, gødning og pasning af et skov- eller  

 plantageareal.  

 Der er først tale om løsøre, når træerne er fældet, afgrenede, skåret i  

 passende salgsklare længder, målt, eventuelt nummereret og lagt i stakke.
Det  

 samme kan siges om grenene og barken, der eventuelt kan være samlet og kørt  

 igennem en flismaskine og lagt i stakke, målt og udbudt til salg som flis  

 eller  

 dæk- og pyntebark.
Der er henvist til EF-Domstolens dom i  

 sagen C-346/96  Card Protection Plan Ltd., hvor fremgår, at man ved  

 sammensatte ydelser skal se på, om det drejer sig om flere sammesatte  

 ydelser,  

 eller om der er tale om en hovedydelse med sekundære transaktioner.
Er der  

 tale  

 om en hovedydelse følger de andre transaktioner momsreglerne for  

 hovedydelsen.  

 En ydelse skal anses for sekundær i forhold til en hovedydelse, når den ikke  

 for kunderne udgør et mål i sig selv, men er et middel til at udnytte  

 tjenesteyderens hovedydelse på de bedst mulige betingelser.
Ydelsen  

 oprydning  

 i skoven efter orkanen i efteråret 1999 må anses for en hovedydelse og  

 arbejde  

 på fast ejendom.
Det er derfor underordnet, om de stormfældede træer forinden  

 er blevet fritskåret ved roden af skovdistriktets medarbejdere.
Dette er en  

 sekundær ydelse ligesom ydelserne afgrening og opskæring af det klagende  

 selskab ligeledes er sekundære ydelser og var ikke for Skov- og  

 Naturstyrelsen  

 et mål i sig selv, men midler til at udnytte B hovedydelse på bedst  

 mulig  

 måde.
Såfremt de omhandlede ydelser ikke kan  

 anses for ydelser vedrørende fast ejendom er det regionens sekundære  

 opfattelse, at selskabet alligevel må anses for at have drevet momspligtig  

 virksomhed i Danmark i medfør af momslovens § 4, stk. 1, med deraf følgende  

 registreringspligt efter hhv. momslovens §§ 46 og 47, da § 17, stk. 2, ikke  

 finder anvendelse.
At de pågældende løsøregenstande sendes eller  

 transporteres  

 ud af det land, hvor ydelserne rent faktisk blev udført, er en betingelse for  

 at flytte beskatningsstedet til aftagerens land i medfør af momslovens § 17,  

 stk. 2, jf. 6. momsdirektiv artikel 9, stk. 2, litra c, samt artikel 28b,  

 punkt  

 F.
Efter det klagende selskab har leveret sine ydelser i form af afgrening og  

 opskæring af træet, er træet afleveret i skov, og selskabet har således ingen  

 indflydelse på eller sikkerhed for, at træet på et senere tidspunkt af ejeren  

 eller køberen eventuelt sendes eller transporteres ud af Danmark.
Klagerens påstand og argumenter Selskabets repræsentant har fremsat  

 påstand om, at det ikke har drevet momspligtig virksomhed i Danmark.
Det er gjort gældende, at de leverede  

 ydelser med bearbejdet af allerede fældet træ ikke er omfattet af  

 bestemmelsen  

 i momslovens § 16 vedrørende fast ejendom.
De af selskabet leverede ydelser  

 må  

 i stedet karakteriseres som arbejde udført på løsøregenstande, jf. momslovens  

 §  

 17, stk. 1, nr. 3, for hvilke leveringsstedet i stedet skal fastsættes i  

 henhold til momslovens § 17, stk. 2. Af denne bestemmelse fremgår, at  

 leveringsstedet ikke er her i landet, når aftageren af ydelsen er registreret  

 for merværdiafgift i et andet EU-land, og varerne forsendes eller  

 transporteres  

 til udlandet.
Da træet blev eksporteret, jf. den fremlagte dokumentation, er  

 leveringsstedet derfor ikke i Danmark.
Vedrørende den momsretlige  

 kvalifikation  

 af de leverede ydelser er videre henvist til det udarbejdede notat.
Det er videre anført, at man er enig med  

 Told- og Skattestyrelsen i, at den svenske underentreprenør C AB har handlet  

 som afgiftspligtig person i Danmark og dermed burde have været  

 momsregistreret.  

 Dette må imidlertid indebære, at det er den svenske underentreprenør   

 og ikke  

 det klagende selskab  der er afgiftspligtig person vedrørende de  

 omhandlede  

 ydelser, jf. momslovens § 46, stk. 1, nr. 3. Det er anført, at aftageren af  

 selskabets ydelse har været den svenske underentreprenør, med hvem det  

 klagende  

 selskab har indgået aftalen.
På grundlag heraf har EF-domstolens sag C-349/96  

   

 Card Protection Plan Ltd.  ingen relevans, idet spørgsmålet om  

 hovedydelser  

 alene er relevant i forholdet mellem den svenske underentreprenør og den  

 tyske  

 hovedentreprenør.
Såfremt det ikke kan lægges til grund at  

 C AB burde have været momsregistreret i Danmark, er leveringsstedet i medfør  

 af  

 momslovens § 17, stk. 2, ikke her i landet, og der skal følgelig ikke  

 beregnes  

 dansk moms af den omhandlede ydelse.
Dette fremgår tillige klart af artikel  

 9,  

 stk. 2, litra c, samt artikel 28b, punkt F, i 6. momsdirektiv.
Told- og Skattestyrelsens udtalelse Styrelsen har over for Landsskatteretten  

 indstillet, at regionens afgørelse stadfæstes.
Styrelsen har som begrundelse  

 herfor anført, at  

 ifølge momslovens §  

 18, stk. 2 (dagældende § 17, stk. 2) og artikel 28 b, punkt F, i 6.  

 momsdirektiv er betingelsen for at leveringsstedet ikke er her i landet, at  

 aftageren  

 af ydelsen i forbindelse med de aftagne ydelser ikke handler som  

 afgiftspligtig  

 person her i landet.
Hovedentreprenøren (B GmbH) var  

 momsregistreret her i landet, ligesom det må anses for utvivlsomt, at den af  

 hovedentreprenøren benyttede underentreprenør (Ct AB) har handlet som  

 afgiftspligtig  

 person her i landet, idet hovedentreprenøren har aftaget det svenske selskabs  

 ydelser i sin egenskab af afgiftspligtig person her i landet.
Der er herved  

 henvist til, at den tyske hovedentreprenør har anvendt de aftagne ydelser til  

 brug for leverancer af ydelser, der har leveringssted her i landet efter  

 momslovens § 17 (dagældende § 16).
 For så vidt angår de ydelser, som  

 underentreprenøren (C AB) har aftaget fra underunderentreprenøren (det  

 klagende  

 selskab) så har også disse ydelser leveringssted her i landet, idet aftageren  

 har anvendt de aftagne ydelser til brug for levering af ydelser, der har  

 leveringssted  

 her i landet.
Landsskatterettens bemærkninger og  

 begrundelse I henhold til momslovens § 4, stk. 1,  

 skal der betales afgift af varer og ydelser, der leveres mod vederlag her i  

 landet.
 Af momslovens § 16 fremgår følgende:
Leveringsstedet for ydelser er her i  

 landet, når ydelsen vedrører fast ejendom, der er beliggende her, herunder  

 ydelser fra ejendomsmæglere, ejendomshandlere og sagkyndige, samt arkitekters  

 og tilsynsførendes ydelser vedrørende forberedelse eller samordning af  

 byggearbejder.
Leveringsstedet for ydelser vedrørende fast ejendom, der er  

 beliggende i udlandet, er ikke her i landet. Endvidere fremgår følgende af momslovens  

 § 17:
 Leveringsstedet  

 for følgende ydelser er her i landet, når  

 ydelsen faktisk præsteres her, og ikke her i landet, når ydelsen faktisk  

 præsteres i udlandet:
( ) 3) Arbejde udført på løsøregenstande,  

 jf. dog stk. 2.
Stk. 2. Leveringsstedet for sagkyndig  

 vurdering af løsøregenstande samt arbejde udført på løsøregenstande er ikke  

 her  

 i landet, når aftageren af ydelsen er registreret for merværdiafgift i et  

 andet  

 EU-land og varerne forsendes eller transporteres til udlandet.  

 Leveringsstedet  

 er dog her i landet, når ydelsen præsteres i et andet EU-land og varen  

 forsendes eller transporteres ud af det pågældende EU-land, når aftageren af  

 ydelsen er registreret her. Bestemmelserne implementerer artikel 9,  

 stk. 2, litra a og litra c, samt artikel 28b, punkt F, i 6. momsdirektiv.
I henhold til direktivets artikel 9,  

 stk. 2, litra c, er leveringsstedet ved arbejde udført på løsøregenstande,  

 det  

 sted, hvor disse tjenesteydelser faktisk udføres.
For så vidt angår bl.a.  

 sådanne ydelser fremgår dog af artikel 28b, punkt F, følgende:
 Uanset artikel 9, stk. 2, litra c),  

 anses leveringsstedet for tjenesteydelser vedrørende sagkyndig vurdering af  

 eller arbejde udført på løsøregenstande, som udføres for aftagere, der er  

 momsregistrerede i en anden medlemsstat end den, ydelsen rent faktisk udføres  

 i, for at ligge i den medlemsstat, som har tildelt aftageren det  

 momsregistreringsnummer, hvorunder ydelsen blev udført.
Denne undtagelse finder ikke anvendelse,  

 når goderne ikke sendes eller transporteres uden for den medlemsstat,  

 ydelserne  

 rent faktisk blev udført i. Selskabets ydelser har bestået i  

 afgrening og opskæring af allerede fældede træer.
Det forhold, at træerne,  

 medens dette arbejde fandt sted, stadig befandt sig på det skovareal, hvor de  

 var fældet, kan ikke antages at medføre, at der er tale om ydelser vedrørende  

 fast ejendom som omhandlet i momslovens § 16.
 Ydelserne må i stedet anses som arbejde  

 udført på løsøregenstande som omhandlet i momslovens § 17, stk. 1, nr. 3.
 Af præmis 25 i EF-Domstolens dom i sagen  

 C-438/01  Design Consept SA- fremgår følgende:
Det følger heraf, at i et tilfælde som  

 det, der foreligger i hovedsagen, hvor tjenester ydes indirekte, og som  

 involverer en første tjenesteyder, en formidlende aftager og en annoncør, der  

 aftager tjenester for den formidlende aftager, skal hver transaktion  

 vedrørende  

 tjenesteydelser leveret af den første tjenesteyder til den formidlende  

 aftager,  

 bedømmes særskilt med henblik på at fastlægge afgiftsstedet for denne  

 transaktion.
Sjette direktivs artikel 9, stk. 2, litra e), andet led, finder  

 i  

 princippet anvendelse, hvis den formidlende aftager, som aftager af  

 reklameydelser, er en afgiftspligtig person, som er etableret i en anden  

 medlemsstat end den første tjenesteyder. ( ) Da aftageren af ydelsen (Ct AB) er  

 momsregistreret i et andet EU-land, og da varerne er transporteret til  

 udlandet, er leveringsstedet for de omhandlede ydelser ikke her i landet, jf.  

 momslovens § 17, stk. 2. Det bemærkes herved, at der iht. momslovens § 17,  

 stk.  

 2, og artikel 28b, punkt F i 6. momsdirektiv alene er hjemmel til at lægge  

 vægt  

 på den pågældende aftagers momsregistreringsforhold.
Det er således ikke  

 afgørende, hvorvidt denne har handlet som afgiftspligtig person, i det land  

 hvori ydelsen er udført, i tilfælde hvor den pågældende rent faktisk ikke har  

 været momsregistreret i dette land.
 Der gives derfor medhold i den nedlagte  

 påstand om, at der ikke er grundlag for opkrævning af dansk moms.
