Leasing af bil  fradrag for  

 leasingydelse Spørgsmål Vil den betalte  

 engangsydelse på 229.960 kr. ekskl. depositum på 120.000 kr. kunne fratrækkes  

 i  

 år 1 med den fordelingsprocent, der fremkommer ifølge den førte kørebog? Svar Ja, se dog  

 sagsfremstilling og begrundelse.
Beskrivelse af de faktiske forhold Spørgeren er  

 praktiserende læge og anvender kalenderårsregnskab.
Han påtænker for en  

 1-årig  

 periode at lease en stationcar af mærket Audi, model A6 Avant 2,4, fra  

 november  

 2005 af et tysk leasingselskab.
I den forbindelse har spørgerens revisor  

 fremlagt et konkret tilbud fra selskabet.
 Tilbuddet, der  

 er dateret 25. november 2006, vedrører perioden fra 1. januar 2007 til 31.  

 december  

 2007.
 Det er meningen,  

 at bilen både skal anvendes privat og erhvervsmæssigt, og at forespørgeren  

 skal  

 føre kørebog.
 Ifølge hans  

 revisor udgør spørgerens årlige kørsel cirka følgende:
 Erhvervsmæssig kørsel:
18.000 km Privat kørsel:
12.000 km I alt 30.000 km Ifølge tilbuddet  

 skal der ved påbegyndelsen af leasingforløbet betales 229.960 kr., hvorefter  

 der hver måned skal betales 774 kr.
Idet de 229.960 kr. inkluderer et  

 depositum  

 på 120.000 kr., andrager betalingen for den aftalte leasingperiode på 1 år:
1. gangsydelse 229.960 kr.
 12 måneder a 774 kr.
 9.288 kr.
- depositum 239.248 kr.
Betaling for leasing af bilen i 1 år 119.248 kr.
Efter udløbet af  

 1-års-perioden har spørgeren ifølge det fremlagte tilbud pligt til at anvise  

 en  

 tredjemand som køber af bilen for 532.245 kr.
Købsprisen opgøres således:
 "Restværdi":
 240.000 kr.
+ skønnet registreringsafgift 364.124 kr.
 604.125. kr.
- foreløbig registreringsafgift 71.880 kr.
Købspris for bilen 532.245 kr.
Spørgerens  

 revisor har dog oplyst, at denne forpligtelse også kan opfyldes ved, at  

 spørgeren selv køber bilen.
Hvis der ikke anvises en tredjemand som køber,  

 eller hvis spørgeren ikke vil købe bilen, er selskabet berettiget til selv at  

 sælge bilen bedst muligt, således at spørgeren hæfter for en eventuel  

 difference mellem den opnåede pris og den pris, som spørgeren eller en anvist  

 tredjemand skulle have betalt.
Efter revisorens  

 vurdering er det ikke realistisk, at spørgeren kan finde en tredjemand, der  

 er  

 villig til at betale en så høj pris for bilen.
Ifølge revisoren må man derfor  

 forvente, at spørgeren vil være nødt til selv at købe bilen.
 Revisoren har  

 forklaret, at baggrunden for, at der anmodes om bindende svar, er, at det  

 ønskes afklaret, hvorvidt den erhvervsmæssige del af leasingydelsen vil kunne  

 fradrages som en driftsudgift, når henses til den forholdsmæssigt store 1.  

 gangsydelse.
SKATs indstilling og begrundelse I det fremlagte  

 tilbud fra det tyske leasingselskab er bestemt følgende:
"Leasingtager  

 er ved leasingperiodens udløb eller ved anden opsigelse af leasingaftalen  

 forpligtet til at tilbagelevere leasinggenstanden  

  

 og  

 er forpligtet til  

 at anvise en  

  

 tredjemand  

 som køber af den leasede genstand til den i  

 leasingaftalen oplyste restværdi.
Såfremt leasingtager ikke måtte kunne  

 anvise  

 en tredjemand til køb af bilen til den i leasingaftalen oplyste restværdi, er  

 leasinggiver berettiget til at bortsælge leasinggenstanden bedst muligt, og  

 en  

 eventuel difference i forhold til restværdien i henhold til leasingaftalen  

 opkræves hos leasingtager." Det forudsættes  

 i det følgende, at der ikke i leasinggivers almindelige betingelser eller i  

 andet supplerende kontraktsmateriale er fastsat yderligere bestemmelser om  

 køberet/købepligt, forkøbsret eller lignende.
 Det forudsættes  

 endvidere, at leasinggiver bærer risikoen for bilens hændelige undergang, og  

 at  

 det påhviler leasinggiver at forsikre bilen.
Efter SKATs  

 opfattelse er det ikke åbenbart, at forespørger ved aftalens udløb vil blive  

 ejer af bilen.  

  

 Dels  

 kan manglende opfyldelse af pligten til at købe  

 bilen eller til at anvise en tredjemand som køber næppe siges at være knyttet  

 til så ugunstige konsekvenser, at det på forhånd er givet, at forpligtelsen  

 vil  

 blive opfyldt,  

  

 dels  

 forekommer den aftalte pris ikke særlig attraktiv,  

 og  

  

 dels  

 kan det tænkes, at leasinggiver på det aktuelle tidspunkt ikke  

 ønsker at sælge bilen for den aftale pris.
Efter SKATs opfattelse må det  

 derfor  

 lægges til grund, at leasinggiver også efter indgåelsen af leasingaftalen har  

 det skattemæssige ejerskab til bilen.
Udgifter, som en  

 selvstændig erhvervsdrivende afholder til erhvervsmæssig kørsel, er  

 fradragsberettigede som driftsudgifter, jf. statsskattelovens § 6, stk. 1,  

 litra a.
Dette betyder, at den del af den samlede leasingydelse, der ifølge  

 kørebogen vedrører erhvervsmæssig kørsel, er fradragsberettiget.
 Den samlede leasingydelse  

 for den aftalte 1-års-periode er på 119.248 kr., der dels erlægges som en 1.  

 gangs betaling på 109.960 kr., dels som månedlige ydelser på 774 kr.
Da spørgeren  

 anvender kalenderårsregnskab, og da forespørgslen vedrører en 1-årig  

 leasingperiode,  

 der strækker sig fra den 1. januar 2007 til den 31. december 2007, er der  

 sammenfald mellem leasingperioden og indkomståret.
Det er derfor ikke aktuelt  

 at periodisere den samlede leasingudgift over de indkomstår, hvortil udgiften  

 kan henføres.
 Efter SKATs opfattelse  

 er det herefter uden betydning for fradragsretten, at den samlede  

 leasingydelse  

 er sammensat af en forholdsmæssig stor 1. gangsbetaling og forholdsvis små  

 månedlige afdrag.
Da  

 leasingydelserne vedrører indkomståret 2007, vil fradrag skulle henføres til  

 dette indkomstår, uanset til hvornår forfaldstidspunktet for leasingydelserne  

 er aftalt.
Dette følger af Landsskatterettens kendelse af 5. oktober 2006,  

 der  

 er refereret som  


  

 SKM2006.683.LSR  


.
 Endelig finder  

 SKAT, at den samlede leasingudgift skal fordeles ligeligt over indkomståret,  

 f.eks. for det tilfælde, at der kun køres erhvervsmæssigt i 2 måneder.
 Det indstilles  

 herefter, at Skatterådet under de nævnte forudsætninger svares "ja"  

 til, at engangsydelsen på 109.960 kr. kan fradrages i indkomsåret 2007 med  

 den  

 fordelingsprocent, der fremkommer ifølge den førte kørebog.
Skatterådets afgørelse og begrundelse Skatterådet tiltrådte  

 SKATs indstilling.
Svaret er bindende for skattemyndighederne i følgende periode 5 år fra  

 afgørelsens dato.
