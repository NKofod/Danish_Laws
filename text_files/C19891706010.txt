Vejdirektoratets cirkulæreskrivelse nr. 92 Vedr.: Orientering om ændrede procedurer vedrørende betalinger og  

 udarbejdelse af årsregnskaber.
Samarbejdspartnerne har hidtil kunnet afholde hovedlandevejsudgifter over  

 specielle girokonti oprettet af Vejdirektoratet til dette formål.
Der har i  

 vidt omfang skullet anvendes forskellige girokonti afhængig af formålet med  

 de afholdte udgifter (drift, anlæg mv.).
Med henblik på at opnå administrative forenklinger stiller Vejdirektoratet  

 derfor fra 1. januar 1990 midlerne til samarbejdspartnernes disposition ved  

 månedlige acontoudbetalinger på samarbejdspartnernes egne girokonti.
Beløbene  

 vil normalt blive udbetalt med 1/12 af den meddelte bevilling, dog således at  

 der vil kunne tages højde for eventuelle sæsonudsving i forbruget.
 Som følge af at Statens Regnskabsdirektorat har afkortet  

 supplementsperiodens længde over for statens institutioner vil  

 Vejdirektoratets bidrag til statsregnskaber for hovedlandevejsarbejder ikke  

 længere kunne baseres på de af samarbejdspartnerne udarbejdede foreløbige  

 årsregnskaber.
Efter drøftelser med bl.a.
Rigsrevisionen er det derfor besluttet, at  

 Vejdirektoratets bidrag i stedet for skal baseres på udgiftsskøn udarbejdet  

 bl.a. på grundlag af de meddelte bevillinger til samarbejdspartnerne  

 suppleret med eventulle reviderede udgiftsskøn fra samarbejdspartnerne.
De  

 reviderede udgiftsskøn for regnskabsåret 1989 udarbejdes efter  

 retningslinierne i vedlagte bilag og indsendes til Vejdirektoratet senest den  

 1. februar 1990.
Som en konsekvens af ovenstående vil Vejdirektoratet ikke længere have  

 behov for at modtage foreløbige årsregnskaber fra samarbejdspartnerne den 15.  

 februar.
Fristen for indsendelse af foreløbige årsregnskaber udsættes derfor  

 til 15. april og for så vidt der på dette tidspunkt kan indsendes endelige  

 årsregnskaber med revisionspåtegning bortfalder de foreløbige årsregnskaber  

 helt.
 Hensigten med denne cirkulæreskrivelse er at give en foreløbig orientering  

 om ovennævnte administrative ændringer. Ændringerne vil snarest blive  

 indarbejdet i meddelelse nr. 020. Bestemmelser og vejledning vedrørende  

 budgettering, regnskab m.m. for hovedlandeveje, inklusive motorveje.
Med venlig hilsen Johannes Sloth Bilag Vedr.: Indrapportering af udgiftsskøn.
 Såfremt der for regnskabsåret 1989 forventes væsentlige afvigelser mellem  

 de forventede regnskabstal og bevillingerne på nedennævnte områder  

 indrapporteres disse afvigelser til Vejdirektoratet senest den 1. februar  

 1990.
 For hvert af hovedområderne, jf. de enkelte afsnit i meddelelse nr. 020,  

 indrapporteres der med følgende specifikationsgrad:
 Planlægning.
 Der indrapporteres et beløb omfattende summen af de forventede afvigelser  

 for samtlige arbejder.
 Drift og vedligehold, veje.
 Den samlede forventede afvigelse indrapporteres særskilt med et beløb for  

 henholdsvis hovedlandeveje ekskl. motorveje og motorveje.
 Drift og vedligehold, bygværker.
 De samlede forventede afvigelser indrapporteres specificeret på drift og  

 vedligehold samt reparationer på henholdsvis hovedlandeveje, ekskl. motorveje  

 og motorveje.
 Anlægsarbejder.
 * Motorveje (inkl. arealerhvervelse).
 * Hovedlandeveje (inkl. arealerhvervelse og anlæg med særlig  

 sikkerhedsmæssig betydning).
 * Cykelstier (inkl. arealerhvervelser).
