BEKENDTGØRELSE  

 OM ÆNDRING AF DETAILFORSKRIFTER FOR KØRETØJER 2006  

1) I Færdselsstyrelsens bekendtgørelse af 3. marts 2006 om  

 detailforskrifter for køretøjers indretning og udstyr som senest ændret ved  

 bekendtgørelse af 20. juni 2006 erstattes pkt. 9.06.005 af vedlagte pkt.  

 9.06.005 og i bilag 5 tilføjes vedlagte om safarigitre m.v.
 Ændringer:
 Bekendtgørelsen indfører regler om godkendelse og  

 mærkning af safarigitre m.v. på person- og varebiler med en tilladt totalvægt  

 på højst  

 3.500 kg  

 i overensstemmelse med EF-direktiv 2005/66/EF.
 Gyldighedsområde:
 Bekendtgørelsen gælder for køretøjer, der registreres,  

 godkendes eller tages i brug første gang på ikrafttrædelsesdatoen eller  

 senere.
 Ethvert køretøj kan dog straks indrettes i  

 overensstemmelse med bekendtgørelsen.
 Ældre køretøjer:
 De hidtidige bestemmelser gælder fortsat for køretøjer,  

 der er registreret, godkendt eller taget i brug inden ikrafttrædelsesdatoen.
 Ikrafttræden:
 Bekendtgørelsen træder i kraft den 25. november 2006.
Færdselsstyrelsen, den 23. august  

 2006 Carsten Falk Hansen /Ib Rasmussen 9.06.005 Safarigitre m.v.
(1) Bil må kun være forsynet med safarigitter, frontbøjle,  

 lygtebøjle eller lignende efter følgende regler:
a) Personbil M1  

 med en tilladt totalvægt på  

 højst  

 3.500 kg  

 og varebil N1  

 kan være forsynet med safarigitter m.v., der er  

 godkendt, mærket og monteret i henhold til EF-direktiv 2005/66/EF, samt  

 lygtebøjle anbragt i en højde af mindst  

 2,00 m  

 over vejbanen.
b) Anden bil kan være forsynet med safarigitter m.v. i  

 eftergiveligt plastmateriale samt lygtebøjle anbragt i en højde af mindst  

 2,00 m  

 over vejbanen.
Bilag 5 Oversigt over udstyr på EF-typegodkendt personbil M1,  

 som skal være godkendt i henhold til EF-direktiver eller ECE-regulativer (kun  

 basisdirektivet/-regulativet er angivet).
Udstyr EF-direktiv/ECE-regulativ Safarigitre m.v. (til frontal beskyttelse) EF-direktiv 2005/66/EF 1)  

 Bekendtgørelsen indeholder bestemmelser, der gennemfører  

 Europa-Parlamentets og Rådets direktiv 2005/66/EF, EU-Tidende 2005 L 309 s.  

 37.
