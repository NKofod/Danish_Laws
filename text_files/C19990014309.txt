Cirkulære om særlige  

 feriefridage Til samtlige ministerier mv.
 1. Finansministeriet og centralorganisationerne har den 20.  

 september 1999 indgået aftale om særlige feriefridage, der er  

 optaget som bilag til cirkulæret.
 Finansministeriet og CFU er endvidere enige om at udsende  

 en supplerende vejledning udbygget med eksempler mv. baseret på  

 erfaringerne med administrationen af ordningen og de eventuelle  

 tvivlsspørgmål, der måtte være opstået i  

 forbindelse hermed.
 2. Aftalen omfatter alle ansatte, der har ret til fuld løn  

 under sygdom, jf. § 1, stk. 2. Ansatte, der ifølge  

 overenskomst, organisationsaftale etc. overgår fra ansættelse  

 på timeløn uden  sygelønsret til  

 månedslønsansættelse med sygelønsret efter  

 en given ansættelsesperiode, omfattes af aftalen fra det tidspunkt,  

 hvor de overgår til månedslønsansættelse.
 3. Aftalen indebærer, at der i overenskomstperioden 1. april  

 1999   31. marts 2002 gradvist indføres 3 særlige feriefridage  

 pr. år.
 I første overenskomstår gives således  

 frihed svarende til en særlig feriefridag, i andet overenskomstår  

 svarende til 2 særlige feriefridage og fra tredje overenskomstår  

 og fremover svarende til 3 særlige feriefridage pr. år.
 De nærmere regler om optjening og afvikling er  

 beskrevet i de følgende punker.
 De særlige feriefridage er ikke omfattet af  

 ferieaftalen/ferieloven.
4. Af administrative grunde er det aftalt, at de særlige  

 feriefridage optjenes i form af særlige feriefritimer.
For  

 fuldtidsansatte svarer en særlig feriefridag således til 7,4  

 timer, og for deltidsansatte reduceres timetallet forholdsmæssigt.  

 Tilsvarende afregnes der i timer ved afvikling af de særlige  

 feriefridage.
Optjeningsreglerne   herunder overgangsordningen i  

 forbindelse med den gradvise indførelse   fremgår af  

 bestemmelserne i aftalens § 2, der indebærer, -	at fuldtidsansatte medarbejdere, der har været ansat  

 siden 1. oktober 1998, har ret til 1 særlig feriefridag = 7,4  

 særlige feriefritimer, som kan afvikles fra det tidspunkt, hvor dette  

 cirkulære udsendes -	at fuldtidsansatte medarbejdere, der er ansat efter 1. oktober  

 1998, i perioden indtil 31. december 1999 optjener 1,233 særlige  

 feriefritimer for hver fulde kalendermåneds uafbrudt  

 beskæftigelse, dog maks. 7,4 timer -	at fuldtidsansatte medarbejdere fra 1. januar til 31. december  

 2000 optjener 1,233 særlige feriefritimer for hver fulde  

 kalendermåneds uafbrudt beskæftigelse -	at fuldtidsansatte medarbejdere fra 1. januar 2001 optjener  

 1,850 særlige feriefritimer for hver fulde kalendermåneds  

 uafbrudt beskæftigelse For deltidsansatte nedsættes timeoptjeningen   samt  

 det i 2. pind nævnte timemaksimum   forholdsmæssigt.
 5. Særlige feriefritimer optjenes   med de i aftalen angivne  

 timefaktorer   for hver måneds uafbrudt beskæftigelse.
 Ved måneder forstås i denne forbindelse  

 kalendermåneder, jf. aftalens § 2. En medarbejder, der  

 eksempelvis ansættes den 15. maj, vil således først  

 optjene særlige feriefritimer fra den 1. juni.
Ved uafbrudt beskæftigelse forstås  

 fortløbende ansættelse i ansættelsesforhold, der er  

 omfattet af aftalens dækningsområde, jf. § 1, men ikke  

 nødvendigvis ved samme institution eller inden for samme  

 ministerområde.
Umiddelbar overgang mellem sådanne  

 ansættelsesforhold bevirker således ikke nogen afbrydelse af  

 optjeningen, og eventuelle dele af en kalendermåned, som ikke har  

 udløst særlige feriefritimer   eksempelvis ved fratræden  

 midt i måneden   indgår i optjeningen i det nye  

 ansættelsesforhold.
Beskæftigelseskravet indebærer, at der  

 skal være tale om kalendermåneder, hvor der ydes fuld eller  

 delvis løn.
Sygefravær, barsels- og adoptionsorlov, suspension  

 etc. indebærer således ikke nogen afbrydelse og indgår  

 fuldt ud i optjeningen.
 Tjenestefrihedsperioder uden løn og andre  

 ulønnede perioder, f.eks. ferie uden løn, afbryder derimod  

 optjeningen og medregnes ikke.
 For børnepasningsorlov gælder dog specielt,  

 at den del heraf, som den ansatte har ret til efter orlovslovens  

 § 11, stk. 1, indgår i optjeningen, jf. samme bestemmelses  

 stk. 6, hvorefter sådanne fraværsperioder medregnes ved  

 beregning af anciennitet i arbejdsforholdet.
Hvis den ansatte derfor alene holder orlov i den periode,  

 hvori der efter loven består et retskrav, sker der ingen afbrydelse, og  

 perioden medregnes i optjeningen.
Hvis orloven forlænges med en  

 aftalebaseret del, medregnes første del fortsat i optjeningen, men  

 optjeningen afbrydes ved overgangen til den aftalte orlovsperiode.
 Med virkning fra 1. april 2001 ændres optjeningen,  

 jf. aftalens § 2, stk. 7, således at der også i  

 den aftalebaserede del af børnepasningsorloven optjenes særlige  

 feriefritimer.
 Der optjenes ikke særlige feriefritimer i perioder,  

 hvor en tjenestemand oppebærer rådighedsløn eller  

 ventepenge.
 6. Den ansatte har ret til sædvanlig løn under  

 afvikling af særlige feriefritimer, jf. aftalens § 3,  

 stk. 5. Ved sædvanlig løn forstås den løn  

 (inkl. eget- og arbejdsgiverpensionsbidrag), som den pågældende  

 på afviklingstidspunktet har ret til i forbindelse med sygefravær  

 i et tilsvarende timetal, herunder eventuelle fast påregnelige  

 arbejdstids- og/eller arbejdsbestemte ydelser samt eventuel optjening af  

 frihed for arbejde i aften/nattimerne.
7. Aftalen angiver ikke nogen frist, inden for hvilken de  

 særlige feriefritimer skal være afviklet.
Sådanne frister  

 skal derimod aftales lokalt mellem ledelsen og de respektive  

 tillidsrepræsentanter, jf. aftalens § 3, stk. 1. Hvis  

 der ikke kan opnås enighed herom, fastsættes afviklingsfristen  

 til udløbet af det kalenderår, der følger efter det  

 kalenderår, hvor retten til de særlige feriefritimer er  

 opnået, jf. aftalens § 3, stk. 2.
 De særlige feriefritimer skal som udgangspunkt  

 afvikles som hele fridage, jf. aftalens § 3, stk. 4. Efter  

 aftale mellem ledelsen og den ansatte kan afviklingen dog ske i form af halve  

 dage eller som enkeltstående timer, jf. i den forbindelse de  

 særlige forhold, der gør sig gældende for ansatte,  

 herunder deltidsansatte, med vekslende dagligt timetal.
 Hvis den ansatte ikke har afviklet de særlige  

 feriefritimer inden fristens udløb, er udgangspunktet, at timerne  

 overføres til den følgende afviklingsperiode, jf. aftalens  

 § 4, stk. 1.
 Efter aftale mellem den enkelte ansatte og den lokale  

 ledelse kan de særlige feriefritimer dog i stedet godtgøres  

 kontant, jf. aftalens § 4, stk. 2. Godtgørelsen  

 udgør pr. ikke-afviklet særlig feriefritime et beløb  

 svarende til nettotimelønnen, dvs. ekskl. eget- og  

 arbejdsgiverpensionsbidrag samt evt. fast påregnelige ydelser, beregnet  

 efter satserne på udbetalingstidspunktet.
Ikke-afviklede særlige feriefritimer, der er  

 overført til den følgende afviklingsperiode, kan ikke udskydes  

 yderligere, medmindre den enkelte ansatte og den lokale ledelse konkret  

 indgår aftale herom.
Hvis der ikke indgås en sådan aftale,  

 godtgøres feriefritimerne kontant, jf. aftalens § 4,  

 stk. 3.
 Ikke-afviklede særlige feriefritimer afregnes  

 endvidere altid med kontant godtgørelse, jf. ovenfor, i de  

 tilfælde, hvor en ansat fratræder uden at overgå direkte  

 til anden ansættelse, der er omfattet af aftalen, jf. aftalens  

 § 5, stk. 1.
 Ved direkte overgang til anden ansættelse omfattet  

 af aftalen sker der ligeledes kontant afregning af optjente særlige  

 feriefritimer, medmindre den modtagende ansættelsesmyndighed  

 imødekommer et ønske fra den ansatte om overførsel,  

 jf. aftalens § 5, stk 2. Til brug for den modtagende institution  

 bør den afgivende institution i disse tilfælde udfærdige  

 en skriftlig dokumentation for optjeningsperioder samt for evt.  

 tilgodehavende særlige feriefritimer, som overføres.
 Ved kontant afregning af tilgodehavende feriefritimer  

 foretages en oprunding af timetallet, således at dette angives med 1  

 decimal.
 8. Opmærksomheden henledes på cirkulære af 15.  

 april 1999 om statistik for sygefravær og særlige feriefridage  

 for statsansatte (Fmst. nr.013-99).
 9. Aftalen har virkning fra 1. april 1999.
 For ansatte, der måtte være fratrådt i  

 tidsrummet mellem 1. april 1999 og dette cirkulæres udsendelse,  

 forholdes med hensyn til de optjente særlige feriefritimer i  

 overensstemmelse med bestemmelserne i aftalens § 5, dvs. at der  

 efterfølgende skal foretages kontant afregning, evt.  

 overførelse, hvis den ansatte er overgået til anden  

 ansættelse omfattet af aftalens dækningsområde.
Finansministeriet, den 20. september  

 1999 P.M.V.E.B.Eva Hoff Sonne Bilag 1 Aftale om særlige feriefridage Aftalens dækningsområde § 1. Aftalen gælder for tjenestemænd og  

 tjenestemandslignende ansatte samt for ansatte omfattet af overenskomster  

 indgået på den ene side af eller efter bemyndigelse fra  

 Finansministeriet og på den anden side af de underskrivende  

 centralorganisationer eller organisationer, der er tilsluttet disse.
 Stk. 2. Undtaget fra aftalen er ansatte, der ikke har ret til  

 fuld løn under sygdom.
 Stk. 3. For ansatte inden for undervisningsområdet, der  

 er omfattet af Lærernes Centralorganisations (eller herunder  

 hørende organisationers) forhandlingsret, kan bestemmelserne i aftalen  

 fraviges, i det omfang de forhandlingsberettigede parter indgår aftale  

 herom.
Optjening af særlige feriefritimer § 2. Ansatte, der pr. 1. april 1999 har været ansat i  

 mindst 6 kalendermåneder med uafbrudt fuldtidsbeskæftigelse inden  

 for aftalens dækningsområde, opnår med virkning fra samme  

 dato ret til 7,4 særlige feriefritimer.
For deltidsansatte  

 nedsættes timetallet forholdsmæssigt.
Stk. 2. Ansatte, der ikke pr. 1. april 1999 opfylder  

 beskæftigelseskravet i stk. 1, optjener for hver  

 kalendermåneds uafbrudt fuldtidsbeskæftigelse inden for aftalens  

 dækningsområde i perioden fra 1. oktober 1998 til 31. december  

 1999 ret til 1,233 særlige feriefritimer, dog maks. 7,4 timer.
For  

 deltidsansatte nedsættes såvel optjening som maksimum  

 forholdsmæssigt.
Stk. 3. Med virkning fra 1. januar 2000 optjenes for hver  

 kalendermåneds uafbrudt fuldtidsbeskæftiglse inden for aftalens  

 dækningsområde 1,233 særlige feriefritimer.
For  

 deltidsansatte nedsættes optjeningen forholdsmæssigt.
Stk. 4. Med virkning fra 1. januar 2001 optjenes for hver  

 kalendermåneds uafbrudt fuldtidsbeskæftigelse inden for aftalens  

 dækningsområde 1,850 særlige feriefritimer.
For  

 deltidsansatte nedsættes optjeningen forholdsmæssigt.
 Stk. 5. For personalegrupper med en fuldtidsnorm, der afviger  

 fra 1924 timer årligt, justeres de i stk. 2   4 nævnte  

 timetal forholdsmæssigt.
Stk. 6. Fravær, hvorunder der udbetales hel eller delvis  

 løn (sygefravær, barsels- og adoptionsorlov, tjenestefrihed med  

 løn, suspension, etc.) medregnes i optjeningen.
Tilsvarende  

 gælder for den del af en børnepasningsorlov, som den ansatte  

 måtte have ret til efter § 11, stk. 1, i lov om  

 orlov.
 Stk. 7. Med virkning fra 1. april 2001 medregnes tillige den  

 del af en børnepasningsorlov, som afholdes efter aftale med  

 arbejdsgiveren.
Afvikling af særlige feriefritimer § 3. Særlige feriefritimer afvikles inden for en frist, der  

 fastsættes ved lokal aftale.
 Stk. 2. Hvis der ikke lokalt kan opnås enighed om  

 fastsættelse af afviklingsfristen, jf. stk. 1, fastsættes  

 denne til det kalenderår, der følger efter det kalenderår,  

 hvor retten til de særlige feriefritimer er opnået.
Stk. 3. Særlige feriefritimer afvikles i  

 overensstemmelse med den ansattes ønsker, i det omfang det er  

 foreneligt med tjenesten.
Den ansatte skal give varsel om afviklingen  

 så tidligt som muligt.
 Stk. 4. De særlige feriefritimer afvikles som  

 udgangspunkt som hele fridage, men efter aftale mellem ledelsen og den  

 enkelte ansatte kan de særlige feriefritimer afvikles som halve dage  

 eller som enkeltstående timer.
 Stk. 5. Ved afvikling af særlige feriefritimer ydes  

 sædvanlig løn, dvs. den løn som den ansatte ville have  

 krav på ved fravær på grund af sygdom i et tilsvarende  

 timetal.
Stk. 6. Hvis en ansat bliver syg før det tidspunkt,  

 hvor en varslet afvikling af særlige feriefridagstimer er  

 påbegyndt, og fortsat er syg på afviklingstidspunktet, betragtes  

 timerne ikke som afviklet.
Hvis den ansatte bliver syg, efter at afviklingen  

 er påbegyndt, betragtes timerne som afviklet.
 § 4. Hvis særlige feriefritimer ikke er afviklet inden  

 udløbet af den i § 3, stk. 1, jf. stk. 2, nævnte  

 frist, overføres feriefritimerne til den følgende  

 afviklingsperiode.
Stk. 2. Efter aftale mellem den enkelte ansatte og den lokale  

 ledelse kan ikke-afviklede særlige feriefritimer i stedet afregnes med  

 en kontant godtgørelse.
Godtgørelsen pr. time svarer til  

 nettotimelønnen, dvs. ekskl. eget- og arbejdsgiverpensionsbidrag samt  

 evt. fast påregnelige ydelser, beregnet på grundlag af de satser,  

 der gælder på udbetalingstidspunktet.
 Stk. 3. Hvis særlige feriefritimer, der efter  

 stk. 1 er overført til den følgende afviklingsperiode,  

 ikke er afviklet inden dennes udløb, foretages kontant afregning efter  

 reglerne i stk. 2, medmindre ledelsen og den ansatte i det konkrete  

 tilfælde indgår aftale om yderligere udskydelse.
Afvikling af særlige feriefritimer i forbindelse med  

 fratræden § 5. Hvis en ansat fratræder, udbetales kontant  

 godtgørelse, jf. § 4, stk. 2, for de optjente særlige  

 feriefritimer.
 Stk. 2. Hvis den modtagende ansættelsesmyndighed  

 indvilliger heri, kan ikke-afviklede særlige feriefritimer dog i stedet  

 overføres til det nye ansættelsesforhold.
Aftalens ikrafttræden og opsigelse § 6. Aftalen træder i kraft den 1. april 1999 og kan  

 opsiges med 3 måneders varsel til en 1. april, dog tidligst 1. april  

 2002.
København, den 20. september 1999 Statsansattes Kartel Niels Juul Statstjenestemændenes  

 Centralorganisation II Tommy Agerskov Thomsen Akademikernes Centralorganisation Svend M.
Christensen Lærernes Centralorganisation Anni Herfort Andersen Overenskomstansattes  

 Centralorganisation Finn Busse Jensen Finansministeriet  

 P.M.V.  

 E.B.
