 Herved bekendtgøres lov nr. 59 af 15. februar 1974 om  

 priser og avancer med de ændringer, der følger af lov nr. 252 af 8. juni  

 1977, lov nr. 87 af 14. marts 1979, lov nr. 530 af 28. december 1979 og lov  

 nr. 547 af 18. oktober 1982.
Lovens formål § 1.  Loven har til formål gennem tilsyn med priser at  

 bidrage til den økonomiske stabilisering samt gennem tilsvarende  

 foranstaltning over for takster, honorarer og avancer at bidrage til  

 gennemførelse af en indkomstregulering inden for de berørte erhverv på linie  

 med den indkomstpolitiske målsætning for samfundet som helhed.
Indseende med priser og avancer § 2.  Det påhviler monopoltilsynet at overvåge  

 udviklingen i priser og avancer.
Monopoltilsynet skal navnlig føre tilsyn med  

 udviklingen inden for konkurrencebeskyttede erhverv.
 Stk. 2.  Monopoltilsynet kan give indberetning til  

 vedkommende minister om forhold, herunder bestemmelser i lovgivningen, som må  

 antages at kunne virke hæmmende på konkurrencen.
 § 3.  Monopoltilsynet kan for bestemte vare-,  

 tjeneste- og transportydelsesområder eller for enkelte virksomheder  

 foreskrive, at prisændringer skal indberettes til tilsynet.
§ 4.  Monopoltilsynet kan orientere offentligheden om  

 priser og prisforskelle for vigtige forbrugsvarer, investeringsgoder og  

 tjenesteydelser.
Offentliggørelsen sker uden nævnelse af enkeltvirksomheders  

 navne.
 § 5.  Monopoltilsynet kan undersøge priser og avancer  

 i private erhvervsvirksomheder, brugsforeninger og andre andelsforeninger på  

 områder, hvor tilsynet finder, at der er et behov for en offentlig  

 redegørelse for prisdannelsen.
 Stk. 2.  Forinden undersøgelsen i henhold til stk. 1  

 iværksættes, skal monopoltilsynet forhandle med vedkommende  

 enkeltvirksomheder, foreninger eller brancheorganisationer om grundlaget for  

 undersøgelsen.
Stk. 3.  Forinden der gives meddelelse til  

 offentligheden om resultatet af undersøgelser i henhold til stk. 1, skal  

 monopoltilsynet give de pågældende enkeltvirksomheder, foreninger eller  

 brancheorganisationer lejlighed til at udtale sig herom.
Efter anmodning  

 offentliggøres de således indhentede udtalelser i forbindelse med meddelelsen  

 fra monopoltilsynet.
 Fastsættelse af priser m.v.
 § 6.  For erhvervsmæssigt salg af varer her i landet  

 og for erhvervsmæssig levering af tjeneste- og transportydelser her i landet  

 kan monopoltilsynet for indtil 6 måneder for bestemte vare- og  

 ydelsesområder, hele brancher eller enkeltvirksomheder bestemme:
1. at de på en bestemt dato gældende priser, takster,  

 honorarer eller avancer ikke må forhøjes, eller 2. at de på en bestemt dato gældende priser, takster,  

 honorarer eller avancer ikke må forhøjes med mere end nærmere angivne beløb  

 eller procenter, eller 3. at nærmere angivne priser, takster, honorarer eller  

 avancer ikke må overskrides.
 Stk. 2.  Monopoltilsynet kan inden for det af stk. 1  

 omfattede område efter forhandling med de pågældende enkeltvirksomheder,  

 brancheorganisationer eller foreninger bestemme, at der ved beregningen af  

 priser, takster, honorarer og avancer skal anvendes bestemte  

 kalkulationsregler.
 Stk. 3.  Monopoltilsynet kan, efter at de pågældende  

 enkeltvirksomheder, brancheorganisationer eller foreninger har haft lejlighed  

 til at udtale sig herom, forlænge eller ændre de i henhold til stk. 1  

 fastsatte bestemmelser for indtil 6 måneder ad gangen.
 Stk. 4.  Stk. 1-3 finder tilsvarende anvendelse for  

 priser og avancer, der fastsættes eller tilkendegives for videresalg i  

 efterfølgende omsætningsled.
 Stk. 5.  Denne paragraf gælder ikke priser, takster og  

 honorarer, der fastsættes eller godkendes af staten eller af en kommune.
§ 7.  Ved fastsættelse af forskrifter i henhold til §  

 6 lægges kostprisprincippet i almindelighed til grund.
Desuden tages der  

 hensyn til virksomhedernes:
1. effektivitet, således at effektive virksomheder får  

 dækning for nødvendige direkte omkostninger og et rimeligt bidrag til dækning  

 af indirekte omkostninger og nettoavance, og 2. kapacitetsudnyttelse, således at unormalt lav  

 kapacitetsudnyttelse ikke kan begrunde prisforhøjelse.
 Stk. 2.  For tjenesteydelser inden for liberale erhverv  

 tilstræbes, at indkomsterne inden for den berørte branche ikke udvikler sig i  

 strid med de principper og indkomstpolitiske mål, der ligger til grund for  

 det for varer og tjenesteydelser ved lov om stop for priser m.v. gennemførte  

 prisstop.
 § 8.  Såfremt monopoltilsynet inden for et vare- eller  

 ydelsesområde eller en branche konstaterer urimelige priser, takster eller  

 honorarer, påhviler det tilsynet at bringe forholdet til ophør ved  

 foranstaltninger i medfør af § 6.
 Stk. 2.  Et forhold anses i almindelighed som omfattet  

 af stk. 1, hvis der foreligger priser, takster og honorarer, som overstiger,  

 hvad der kan fastsættes efter § 7.
 Stk. 3.  Foranstaltninger i henhold til stk. 1 kan  

 undlades, såfremt varens eller ydelsens karakter eller betydning i  

 omsætningen taler derfor.
 § 9.  Ved kalkulation af priser m.v. skal virksomheder  

 i de omkostninger, som indgår i kalkulationen, modregne tilskud fra det  

 offentlige, som tilkommer virksomhederne i henhold til lov om  

 omkostningsdæmpende ydelse.
Videresalgspriser og -avancer § 10.  Virksomheder inden for industri, håndværk og  

 handel, som for salg af varer her i landet fastsætter eller tilkendegiver  

 priser eller avancer for videresalg i efterfølgende omsætningsled, skal  

 anmelde disse og ændringer heri til monopoltilsynet.
Anmeldelse skal ske  

 snarest muligt og senest samtidig med, at priserne meddeles de efterfølgende  

 omsætningsled.
Monopoltilsynet kan fritage for anmeldelsespligten.
 Mærkning og skiltning m.v.
 § 11.  Monopoltilsynet kan fastsætte regler om  

 mærkning eller skiltning med pris, om fakturering og om dokumentation for  

 prisberegningen, såfremt tilsynet finder sådanne foranstaltninger nødvendige  

 af kontrolhensyn i forbindelse med et indgreb efter § 6 eller egnede til at  

 fremme konkurrencen.
 Stk. 2.  Ophævet (* 1).
 Stk. 3.  Ophævet (* 1).
 Stk. 4.  Regler efter stk. 1-3 fastsættes efter  

 forhandling med forbrugerorganisationerne og vedkommende  

 erhvervsorganisationer.
 § 12.  Ophævet(* 1).
Almindelige bestemmelser § 13.  Med hensyn til monopoltilsynets beføjelser til  

 at kræve oplysninger m.v. og med hensyn til klage over tilsynets afgørelser  

 finder reglerne i § 15, jfr. § 20, og § 18 i lov om tilsyn med monopoler og  

 konkurrencebegrænsninger tilsvarende anvendelse.
 Stk. 2.  De af monopoltilsynet i henhold til loven  

 fastsatte generelle bestemmelser bekendtgøres i Statstidende.
 § 14.  Loven omfatter ikke løn- og arbejdsforhold.  

 Monopoltilsynet kan dog til brug ved administrationen af loven kræve  

 oplysninger af organisationer og virksomheder om lønforhold.
 Stk. 2.  Loven omfatter heller ikke omsætning eller  

 udlejning af fast ejendom, vandforsyning, forsikring samt handel med  

 værdipapirer og udnyttelse af ophavsrettigheder og immaterielle  

 ejendomsrettigheder.
Kapitel 6 a Særlige bestemmelser for pengeinstitutter, visse kreditinstitutter m.v.
§ 14a.
For så vidt angår virksomheder, der er under tilsyn af tilsynet med  

 banker og sparekasser, udøves monopoltilsynets beføjelser efter denne lov af  

 tilsynet med banker og sparekasser.
 Stk. 2.  Tilsynets afgørelser kan indbringes for  

 industriministeren.
§ 14b.
Tilsynet kan for indtil 6 måneder fastsætte undergrænser for  

 indlånsrentesatser eller bestemme, at de på en bestemt dato gældende  

 indlånsrentesatser ikke må nedsættes eller kun må nedsættes med nærmere  

 angivne procentpoints.
 Stk. 2.  Tilsynet kan, efter at de pågældende  

 institutter eller disses organisationer har haft lejlighed til at udtale sig  

 herom, forlænge eller ændre de i henhold til stk. 1 fastsatte bestemmelser  

 for indtil 6 måneder ad gangen.
§ 14c.
Forinden tilsynet træffer afgørelse om foranstaltninger i medfør af  

 §§ 6 og 14b, som må antages at ville få betydning for pengepolitikken, skal  

 tilsynet forhandle med Danmarks Nationalbank.
Såfremt det efter disse  

 forhandlinger må skønnes, at der skal ske en afvejning af prispolitiske og  

 pengepolitiske hensyn, forelægger tilsynet sagen for industriministeren til  

 afgørelse.
Straffebestemmelser § 15.  Med bøde eller hæfte straffes den, der 1. overtræder § 9 og § 10, 2. undlader at efterkomme et påbud eller overtræder et  

 forbud, udstedt efter § 3 eller § 6, stk. 1 og 2, eller 3. undlader at meddele oplysninger, som afkræves ham  

 efter § 13, stk. 1, og § 14, stk. 1, jfr. monopollovens § 15.
 Stk. 2.  Den, som i forhold, der er omfattet af loven,  

 meddeler monopoltilsynet eller monopol-ankenævnet urigtige eller vildledende  

 oplysninger eller fortier forhold af betydning for den pågældende sags  

 afgørelse, straffes med bøde eller hæfte, medmindre strengere straf er  

 forskyldt efter borgerlig straffelov.
 Stk. 3.  I forskrifter, der udstedes i henhold til  

 loven, kan der fastsættes straf af bøde eller hæfte for overtrædelse af  

 bestemmelser i forskrifterne.
 Stk. 4.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 virksomheden som sådan.
 Stk. 5.  Forældelsesfristen for strafansvaret er 5 år.
 Stk. 6.  Ved behandlingen af sager i henhold til denne  

 paragraf anvendes reglerne i lov om rettens pleje kap. 69 (* 2) i samme  

 omfang som i sager, der påtales af statsadvokaten.
Ikrafttrædelsesbestemmelser § 16.  Loven træder i kraft den 24. februar 1974.
 § 17.  Lov nr. 115 af 2. april 1971 om priser og  

 avancer ophæves.
 Stk. 2.  Bestemmelser fastsat i henhold til § 6, stk. 1  

 og 2, i lov nr. 115 af 2. april 1971 forbliver i kraft indtil 6 måneders  

 dagen for deres udstedelse, medmindre de forinden ophæves.
 Stk. 3.  Bestemmelser fastsat i henhold til §§ 9 og 10 i  

 lov nr. 115 af 2. april 1971 eller opretholdt ved dennes § 15, stk. 2,  

 forbliver i kraft, indtil de ophæves.
 Stk. 4.  Overtrædelse af de i stk. 2 og 3 nævnte  

 bestemmelser straffes med bøde eller hæfte. § 15, stk. 4 og 5, finder  

 tilsvarende anvendelse.
 § 18.  Lovforslaget kan stadfæstes straks efter  

 vedtagelsen.
 § 19.  Loven gælder ikke for Færøerne og Grønland.
Industriministeriet, den 11. marts 1986 Ib Stetter / Niels Erik D.
Jensen (* 1) Ophævet ved lov nr. 252 af 8. juni 1977.
 (* 2) Ændret til kapitel 73, jfr. lov nr. 243 af 8 juni 1978 om ændring af  

 retsplejeloven m.v.
