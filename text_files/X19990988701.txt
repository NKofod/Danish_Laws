Fratagelse af værgebeskikkelse Værgemålslovens § 12 "Civilretsdirektoratet har modtaget Deres klage over  

 ........  Statsamts  afgørelser af 9. juli 1998 og 14. juli  

 1998, hvorved man fratog Dem beskikkelse som værge for M og  

 T .
 Vi skal meddele, at vi efter en gennemgang af sagerne  

ikke finder, at der er grundlag for at ændre statsamtets  

 afgørelser.
 Vi har truffet afgørelsen efter  

 værgemålslovens § 12, stk. 1. Det fremgår af § 12, stk. 1,  

 at beskikkelsen fratages værgen, hvis denne misbruger sin stilling  

 eller i øvrigt viser sig uegnet til hvervet, eller hvis det er  

 nødvendigt af hensyn til den, der er under værgemål.
 Værgen kan fratages beskikkelsen efter denne  

 bestemmelse, selv om han ikke har misbrugt sin stilling som værge eller  

 i øvrigt må betegnes som uegnet, hvis der er andre grunde til,  

 at det er nødvendigt for personen under værgemål, at der  

 beskikkes en anden værge.
 Det fremgår af sagen, at ........ Amtskommune har  

 opsagt Dem fra Deres stilling som forstander for ......., hvor M og T bor.  

 Amtskommunen har begrundet opsigelsen med manglende tillid til Dem.
