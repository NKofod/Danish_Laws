 Der blev startet behandling med samtale, motivering for behandling med  

 beroligende, angstdæmpende og antipsykotisk medicin samt tæt  

 observation, idet det ikke kunne udelukkes, at hun var selvmordstruet.  

 Patienten ønskede imidlertid ikke medicinsk behandling og begik  

 selvmord på afdelingen efter overflytning til åbent afsnit.
 Der blev klaget over, at lægerne ikke iværksatte  

 tilstrækkelig behandling af patienten under hendes  

 indlæggelse.
Klage over manglende behandling under  

 indlæggelse på psykiatrisk afdeling Patientklagenævnet fandt ikke grundlag for kritik den behandling,  

 patienten modtog af lægerne på afdelingen, idet lægerne  

 løbende vurderede hendes tilstand dels under stuegang, dels efter  

 anmodning fra plejepersonalet.
Nævnet lagde endvidere vægt  

 på, at man ved indlæggelsen vurderede, at patienten var  

 selvmordstruet, hvorfor man flyttede hende til lukket afsnit, og at hun under  

 indlæggelse på åben afdeling blev observeret tæt,  

 samt at der blev ordineret dørlåsning med henblik på at  

 skærme hende.
Patientklagenævnet fandt ikke at kunne kritisere, at der ikke blev  

 ordineret antidepressiv medicin, idet patienten først og fremmest  

 fremtrådte sindssyg, hvorfor der var indikation for at behandle for  

 dette.
Nævnet bemærkede, at virkningen af antidepressivt virkende  

 medicin som regel først sætter ind efter 2-6 ugers  

 forløb.
Patientklagenævnet fandt dog, at det havde været  

 hensigtsmæssigt, om patienten var blevet observeret på lukket  

 afsnit, indtil man havde etableret en mere sikker behandlingsalliance med  

 hende, samt med henblik på en nærmere vurdering af  

 selvmordsrisikoen, idet hun ved indlæggelsen frembød et broget  

 symptombillede, hvor hun var klart sindssyg med vrangforestillinger, men hvor  

 der også var mistanke om, at hun led af en svær depression,  

 ligesom hun ikke accepterede at indtage den ordinerede antipsykotiske  

 medicin.
