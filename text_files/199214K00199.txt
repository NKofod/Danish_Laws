Nr BTL 199 Betænkning over Forslag til lov om ændring af lov om levnedsmidler m.m.  

 (Omlægning af gebyrordning m.m.)   

 Nr L 199 1992-93, 1. samling Afgivet af Sundhedsudvalget Afgivet: 19930422 Udvalget har behandlet lovforslaget i en række møder.
 Endvidere har udvalget modtaget skriftlige og/eller mundtlige henvendelser  

 fra:
Dansk Industri, Danske Mejeriers Fællesorganisation, Forbrugerrådet, Kommunernes Landsforening, Miljø- og Levnedsmiddelkontrolenheden i Odense og Hanne Mogensen, Glesborg, Birthe Wen- delboe, Århus og Jens Chr.
Weidanz, Randers.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til vedtagelse uændret .
 Et flertal inden for flertallet (Socialdemokratiets, Det Radikale Venstres  

 og Kristeligt Folkepartis medlemmer af udvalget) har lagt stor vægt på, at  

 det årlige gebyr for levnedsmiddelkontrol fremover bliver så omkostningsægte  

 og gennemsigtigt for den enkelte virksomhed som muligt, og at virksomhederne  

 derved tilskyndes til påpasselighed, ligesom kontrolenhederne får et  

 incitament til effektiv drift.
 Flertallet har noteret sig, at omlægningen af gebyrordningen alt andet  

 lige ikke må indebære en forøgelse af virksomhedernes udgifter til  

 levnedsmiddelkontrolgebyrer under et.
 Flertallet har endvidere lagt vægt på, at den offentlige  

 levnedsmiddelkontrol vil blive styrket gennem et udvidet og formaliseret  

 samspil med virksomhedernes egen kvalitetssikring.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med de stillede  

 ændringsforslag.
Det er helt klart for mindretallet, at indførelsen af betaling for  

 levnedsmiddelkontrol var en fejltagelse, der ikke kan rettes hurtigt nok.
Med  

 de indhøstede erfaringer med hensyn til bureaukratiske forviklinger,  

 manglende betaling af skyldige gebyrer og generel misstemning mellem de  

 kontrollerede virksomheder og levnedsmiddelkontrolenhederne burde det også  

 stå alle andre klart, at »brugerbetaling« på dette område er en  

 misforståelse.
 Det er tværtimod i alles interesse, at kontrollen med levnedsmidler  

 forløber så effektivt og gnidningsfrit som muligt.
 De med dette lovforslag indførte ændringer i opkrævningsformen vil  

 desværre ikke formindske de eksisterende problemer, og mindretallet vil  

 stemme imod lovforslaget, såfremt mindretallets ændringsforslag om bortfald  

 af gebyropkrævningen ikke vedtages.
 ÆndringsforslagAf et mindretal (SF):
 Til § 1 1) Efter nr. 18 indsættes som nyt nummer:
»01. I § 46, stk. 1 , udgår ordene »samt  

 fastsættelse og opkrævning af gebyr efter § 48 a«.' 2) Nr. 19, 20 og 21 udgår, og i stedet indsættes:
»19. § 48 a ophæves.« Bemærkninger Til nr. 1 og 2 Ændringsforslagene har som formål at fjerne muligheden for  

 at opkræve gebyr for levnedsmiddelkontrol.
Hanne Andersen (S) Dorte Bennedsen (S) Martin Glerup (S) Anna-Marie Hansen  

 (S) Tove Lindbo Larsen (S) nfmd.
Lone Møller (S) Birgitte Husmark (SF)  

 Torben Rechendorff (KF) Karen Højte Jensen (KF) Fischer (KF) Lis Noer  

 Holmberg (V) Mariann Fischer Boel (V) Anders Mølgaard (V) Jørgen Winther (V)  

 Jan Køpke Christensen (FP) fmd.
Dorit Myltoft (RV) Inger Stilling  

 Pedersen (KRF) Centrum-Demokraterne havde ikke medlemmer i udvalget.
