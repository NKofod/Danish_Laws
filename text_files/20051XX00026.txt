Skriftlig fremsættelse (6. oktober 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om friskoler og private grundskoler m.v. (Befordringsordning) (Lovforslag nr.
L 31).
 Lovforslaget er en opfølgning på forslag til finanslov for 2006.
 Efter lovforslaget ophører den hidtidige befordringsordning for  

 elever i frie grundskoler med udgangen af skoleåret 2005/06.
 Det nuværende tilskud til hel eller delvis befordring mellem skolen  

 og hjemmet af elever, der ikke er i stand til at befordre sig selv på grund  

 af  

 sygdom eller invaliditet, foreslås videreført.
Efter lovforslaget får de frie grundskoler mulighed for af egne  

 midler at yde befordringstilskud.
Tilskuddet skal fastsættes under hensyn til  

 elevens og forældrenes økonomiske forhold eller til elevens afstand mellem  

 hjem  

 og skole.
 Det foreslås, at loven skal træde i kraft den 1. august 2006.
 Lovforslaget medfører mindreudgifter for staten på 47,8 mio. kr.  

 i 2006, 46,7 mio. kr. i 2007 og 45,7 mio. kr. i 2008 og frem.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
