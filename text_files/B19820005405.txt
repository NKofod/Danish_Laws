 I henhold til § 31 i lov nr. 362 af 13. juni 1973 om styrelse af højere  

 uddannelsesinstitutioner fastsættes:
 § 1.  Ved Københavns Universitet etableres følgende  

 retsmedicinske institutter:
Institut for retspatologi, Institut for retsgenetik og Institut for retskemi.
 § 2.  Institutterne har til opgave inden for deres  

 fagområde at give undervisning, drive forskning og udføre de særlige opgaver  

 for retsvæsenet m.v., som er pålagt dem.
 § 3.  Institutterne danner tilsammen et  

 centralinstitut, Det retsmedicinske centralinstitut ved Københavns  

 Universitet.
§ 4.  Ved institut for retspatologi er professoren i  

 retsmedicin, der tillige er statsobducent, institutleder.
Til at bistå  

 institutlederen og være stedfortræder i dennes fravær ansættes en  

 vicestatsobducent.
Ved hvert af de øvrige institutter ansættes en  

 institutleder.
 Stk. 2.  De i stk. 1 nævnte stillinger besættes efter  

 reglerne om ansættelse i professorstillinger, videnskabelige  

 adjunkt/lektorstillinger og eksterne lektorater ved de højere  

 uddannelsesinstitutioner under undervisningsministeriet, dog med følgende  

 modifikationer: 1) stillingsopslaget med stillingsbeskrivelse indsendes til  

 undervisningsministeriet, der forelægger det for justitsministeriet til  

 godkendelse, 2) justitsministeriet skal orienteres om sammensætningen af  

 bedømmelsesudvalget, og 3) undervisningsministeriet forelægger indstillingen  

 om ansættelse for justitsministeriet til godkendelse.
 § 5.  Ved hvert institut oprettes et institutråd.  

 Institutrådet består af samtlige heltidsansatte videnskabelige medarbejdere,  

 af repræsentanter for det tekniske og administrative personale, i et antal af  

 højst halvdelen af antallet af heltidsansatte videnskabelige medarbejdere,  

 og, hvis der ved instituttet undervises studerende, af repræsentanter for  

 disse, i et antal af højst en fjerdedel af antallet af heltidsansatte  

 videnskabelige medarbejdere.
 § 6.  Institutlederen er formand for institutrådet og  

 bestyrer af instituttet.
 Stk. 2.  Institutlederen varetager som institutbestyrer  

 den daglige ledelse af instituttet.
Stk. 3.  Institutlederen er ansvarlig for udførelsen af  

 de retsmedicinske undersøgelser, som det påhviler instituttet at foretage.  

 Institutlederen fører tilsyn med udførelsen af undersøgelserne i samarbejde  

 med de medarbejdere, der er ansvarlige for de pågældende undersøgelser, og  

 kan give anvisninger herom, som medarbejderne har pligt til at følge.  

 Erklæringer fra instituttet i forbindelse med retsmedicinske undersøgelser af  

 denne art underskrives af institutlederen eller efter institutlederens  

 bemyndigelse af andre medarbejdere.
Sådanne erklæringer skal ikke passere  

 rektors kontor.
§ 7.  Institutrådet er instituttets øverste organ.
Det  

 udarbejder instituttets budgetforslag, fordeler bevillingerne inden for  

 instituttet og træffer beslutning i alle væsentlige anliggender, der ikke er  

 henlagt til institutlederen, jf. § 6, stk. 3.
 Stk. 2.  Institutrådet kan nedsætte udvalg eller udpege  

 personer til at varetage særlige opgaver i forbindelse med instituttets  

 drift.
§ 8.  Hvis der træffes afgørelser, som efter  

 institutlederens eller institutrådets opfattelse vil indebære, at de  

 retsmedicinske undersøgelser ikke varetages på forsvarlig måde, kan  

 institutlederen eller institutrådet indbringe sagen for  

 centralinstitutbestyrelsen.
Hvis sagen ikke bilægges her, kan den indbringes  

 for rektor.
Klage over rektors afgørelse kan indbringes for  

 undervisningsministeriet, direktoratet for de videregående uddannelser.
 § 9.  De 3 institutledere samt 2 repræsentanter for  

 hvert institut udgør en centralinstitutbestyrelse.
 Stk. 2.  De 2 institutrepræsentanter for hvert institut  

 vælges for et år ad gangen af og blandt vedkommende institutråds medlemmer.  

 Den ene repræsentant skal være heltidsansat videnskabelig medarbejder, den  

 anden teknisk eller administrativ medarbejder.
 Stk. 3.  Bestyrelsen vælger for et år ad gangen blandt  

 institutlederne en formand for bestyrelsen.
Stk. 4.  Bestyrelsen udarbejder institutternes fælles  

 budgetforslag, fordeler bevillingerne og træffer afgørelse i sager, der  

 vedrører flere retsmedicinske institutter, specielt om brugen af fælles  

 faciliteter.
Bestyrelsen behandler sager, der i medfør af § 8 indbringes for  

 den.
 Stk. 5.  Bestemmelsen i § 8 finder tilsvarende  

 anvendelse for beslutninger truffet af centralinstitutbestyrelsen, således at  

 klager kan indbringes direkte for rektor og herefter for direktoratet.
§ 10.  Der udarbejdes en forretningsorden for  

 centralinstituttets bestyrelse og for institutrådene.
En nærmere beskrivelse  

 af de enkelte styrende organers kompetence optages heri.
Forretningsorden  

 indsendes til direktoratet til godkendelse.
 § 11.  Hvor denne bekendtgørelse ikke bestemmer andet,  

 følger de retsmedicinske institutter de regler, der gælder for Københavns  

 Universitets institutter og medarbejdere i forholdet til rektor,  

 administrationen, konsistorium og fakultetsråd.
 § 12.  Bekendtgørelsen har virkning fra den 1. marts  

 1982.
 Stk. 2.  Direktoratet for de videregående uddannelser  

 kan godkende overgangsbestemmelser.
