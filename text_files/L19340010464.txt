 Under 8. Marts 1932 er der mellem den danske og den tyrkiske Regering  

 sluttet følgende Traktat vedrørende Forligsbehandling, retlig Afgørelse og  

 Voldgift:
 Oversættelse.
 TRAKTAT VEDRØRENDE FORLIGSBEHANDLING, RETLIG AFGØRELSE OG VOLDGIFT  

 MELLEM DANMARK OG TYRKIET.
 HANS MAJESTÆT KONGEN AF DANMARK OG ISLAND OG HANS EXCELLENCE PRÆSIDENTEN  

 FOR DEN TYRKISKE REPUBLIK, der er besjælet af ønsket om at styrke de  

 venskabelige Baand, som bestaar mellem Danmark og Tyrkiet, og af ønsket om at  

 løse de Stridigheder, der maatte opstaa mellem de to Lande, i  

 Overensstemmelse med Folkerettens mest ophøjede Grundsætninger, har besluttet  

 at afslutte en Traktat i dette Øjemed og har som deres Befuldmægtigede  

 udnævnt:
 HANS MAJESTÆT KONKEN AF DANMARK OG ISLAND:
Sin Udenrigsminister, Dr.
Peter Munch, og HANS EXCELLENCE PRÆSIDENTEN FOR DEN TYRKISKE REPUBLIK:
Sin Udenrigsminister, Dr.
Tevfik Rouchdi Bey, som efter at have meddelt hinanden deres Fuldmagter, der fandtes at være i  

 god og i behørig Form, er blevet enige om følgende Bestemmelser:
 Art. 1.
 De Høje Kontraherende Parter forpligter sig gensidig til at afgøre ad  

 fredelig vej og efter de Fremgangsmaader, der er foreskrevet i nærværende  

 Traktat, alle Stridigheder eller Tvistigheder af hvilken Art de maatte være,  

 som maatte opstaa mellem Danmark og Tyrkiet, og som ikke har kunnet løses ved  

 almindelige diplomatiske Forhandlinger.
 Art. 2.
 Alle Stridigheder mellem de Høje Kontraherende Parter af hvilken Art de  

 maatte være, hvor Parterne gensidig tvistes om en Ret, og som ikke maatte  

 kunne ordnes paa venskabelig Maade ved almindelige diplomatiske  

 Forhandlinger, skal henvises til Afgørelse ved den faste Domstol for  

 mellemfolkelig Retspleje eller ved en Voldgiftsret.
 Tvistigheder, for hvis Løsning en særlig Fremgangsmaade er foreskrevet ved  

 andre mellem de Høje Kontraherende Parter gældende Overenskomster, skal  

 ordnes i Overensstemmelse med Forskrifterne i disse Overenskomster.
 Art. 3.
 Forud for Behandlingen ved den faste Domstol for mellemfolkelig Retspleje  

 eller ved Voldgiftsretten kan Uoverensstemmelsen ved Parternes fælles  

 Overenskomst forelægges til Forligsbehandling for et staaende mellemfolkeligt  

 Nævn. der benævnes »Det staaende Forligsnævn«, og oprettes i  

 Overensstemmelse med denne Traktat.
 Art. 4.
 Hvis det drejer sig om en Uoverensstemmelse, hvis genstand efter den ene  

 af Parternes indre Lovgivning henhører under dette Lands egne Domstole, kan  

 denne Part modsætte sig, at Sagen behandles efter de i denne Traktat  

 indeholdte Forskrifter, forinden endelig Dom indenfor en rimelig Frist maatte  

 være afsagt af ved kommende Domsmyndighed.
 Art. 5.
Det staaende Forligsnævn skal sammensættes af 5 Medlemmer.
De  

 Kontraherende Parter udnævner hver et Medlem efter eget ønske og udpeger  

 efter fælle Overenskomst de tre andre og blandt disse sidste Nævnets Formand.  

 Disse tre Medlemmer maa hverken høre til de Kontraherende Parters  

 Statsborgere eller vær bosatte paa deres Territorium eller være ansat i deres  

 Tjeneste.
De skal alle tre være af forskellig Nationalitet.
Nævnets Medlemmer udnævnes for tre Aar.
Hvis der ved Udløbet af et  

 Nævnsmedlems Funktionsperiode ikke er truffet Bestemmelse om dets Afløsning,  

 skal dets Hverv betragtes som fornyet for en Periode af tre Aar.
De  

 Kontraherende Parter forbeholder sig dog Ret til ved Udløbet af en treaarig  

 Periode at overdrage Formandsskabet til et andet af de i Fællesskab udpegede  

 Nævnsmedlemmer.
 Et Medlem, hvis Hverv udløber under en stedfindende Behandling af en Sag,  

 fortsætter med at deltage i Behandlingen af Striden, indtil Sagens Behandling  

 er sluttet, uanset den Omstændighed, at hans Efterfølger allerede maatte være  

 udpeget.
 I Tilfælde af et Nævnsmedlems Død eller Udtræden, skal der, om muligt  

 inden tre Maaneder, og i hvert Fald saasnart et Stridsspørgsmaal forelægges  

 Nævnet, træffes Bestemmelse om dets Afløsning for Resten af  

 Funktionsperioden.
 Art. 6.
 Det staaende Forligsnævn skal oprettes inden 6 Maaneder efter Udvekslingen  

 af denne Traktats Ratifikationer.
 Hvis Udnævnelsen af de Nævnsmedlemmer, der skal udpeges i Fællesskab, ikke  

 finder Sted indenfor dette Tidsrum eller, i Tilfælde af Afløsning, indenfor  

 tre Maaneder efter at Stillingen er blevet ledig, skal i Mangel af anden  

 Overenskomst Præsidenten for det schweiziske Forbund eller Hendes Majestæt  

 Dronningen af Nederlandene anmodes om at foretage de nødvendige Udnævnelser.
 Art. 7.
 Tvistigheden forelægges det staaende Forligsnævn ved en Anmodning, rettet  

 til dets Formand af de to Parter efter fælles Overenskomst.
 Anmodningen skal foruden en kort Angivelse af Stridens genstand indeholde  

 en Opfordring til Nævnet om at træffe alle Foranstaltninger, som er egnet til  

 at føre til et Forlig.
 Art. 8.
Indenfor en Frist af 15 Dage, at regne fra den Dag, da Uoverensstemmelsen  

 er blevet forelagt det staaende Forligsnævn, skal enhver af Parterne ved  

 Behandlingen af denne Uoverensstemmelse kunne erstatte det af den selv  

 udpegede Nævnsmedlem med en Person, der besidder særlig Sagkundskab i det  

 foreliggende Spørgsmaal.
Den Part. der vil benytte denne Ret, skal  

 uopholdelig gøre den anden Part bekendt dermed; denne skal i saa Fald have  

 Ret til at foretage tilsvarende Skridt indenfor en Frist af 15 Dage at regne  

 fra Dagen, paa hvilken Underretningen er naaet frem til den.
 Hver Part forbeholder sig straks at udnævne en Stedfortræder til  

 midlertidigt at erstatte det af den udnævnte faste Nævnsmedlem, som paa grund  

 af Sygdom eller andre Omstændigheder forbigaaende maatte være forhindret i at  

 tage Del i Nævnets Arbejde.
I Tilfælde af, at et af de af de Kontraherende Parter i Fællesskab  

 udnævnte Nævnsmedlemmer paa grund af Sygdom eller andre Omstændigheder  

 forbigaaende maatte være forhindret i at tage Del i Nævnets Arbejde, skal  

 Parterne i Fællesskab udnævne en Stedfortræder, som midlertidigt skal  

 overtage hans Plads.
Hvis Udnævnelsen af denne Stedfortræder ikke finder Sted  

 i Løbet af en Maaned at regne fra Pladsens midlertidige Ledighed, skal der  

 gaas frem i Overensstemmelse med nærværende Traktats Art. 6.
 Art. 9.
Det staaende Forligsnævn har til Opgave at klarlægge de Spørgsmaal, som er  

 genstand for Strid, i dette øjemed at samle alle nyttige Oplysninger ved  

 Hjælp af en Undersøgelse eller paa anden Maade, og at bestræbe sig for at  

 forlige Parterne.
Det kan efter at have undersøgt Sagen overfor Parterne  

 fremsætte de nærmere Vilkaar for en Ordning, som forekommer det passende, og  

 give dem en Frist til at udtale sig derom.
 Ved Afslutningen af sin Virksomhed opretter Nævnet en Protokol, der  

 fastslaar efter Omstændighederne, enten at Parterne har truffet en Ordning,  

 og i saa Fald de nærmere Vilkaar for Ordningen, eller at Parterne ikke har  

 kunnet forliges.
 Nævnets Virksomhed skal, medmindre Parterne bliver enige om noget andet,  

 være afsluttet indenfor en Frist af 6 Maaneder at regne fra den Dag, paa  

 hvilken Striden er blevet forelagt Nævnet.
 Art. 10.
Forsaavidt ikke anden særlig Overenskomst er truffet, fastsætter det  

 staaende Forligsnævn selv den Behandlingsmaade, der skal anvendes, hvilken i  

 alle Tilfælde skal være kontradiktorisk.
Med Hensyn til Undersøgelser skal  

 Nævnet, hvis det ikke enstemnigt træffer anden Beslutning, følge  

 Forskrifterne i III.
Afdeling (internationale Undersøgelseskommissioner) i  

 Haag-Konventionen af 18.Oktober 1907 om fredelig Bilæggelse af  

 mellemfolkelige Stridigheder.
 Art. 11.
 Det staaende Forligsnævn sammentræder, i Mangel af anden Overenskomst  

 mellem Parterne, paa det Sted som bestemmes af dets Formand.
 Art. 12.
 Det staaende Forligsnævns Virksomhed skal kun foregaa offentligt, saafremt  

 Nævnet beslutter dette med Parternes Samtykke.
 Art. 13.
 Parterne møder for det staaende Forligsnævn ved Forhandlere, der har til  

 Opgave at tjene som Mellemled mellem dem og Nævnet; de kan endvidere lade sig  

 bistaa af Raadgivere og Sagkyndige, som udnævnes af dem i dette øjemed, og  

 forlange Afhøring af alle Personer, hvis Vidnesbyrd forekommer dem nyttigt.
 Nævnet har paa sin Side Ret til at kræve mundtlige Fremstillinger af de to  

 Parters Forhandlere, Raadgivere og Sagkyndige saa vel som af alle Personer,  

 som det skønner nyttigt at lade give Møde med deres Regerings Samtykke.
 Art. 14.
Hvor ikke andet er bestemt i denne Traktat, skal det staaende Forligsnævns  

 Beslutninger træffes ved Stemmeflerhed.
I Tilfælde af Stemmelighed skal  

 Formandens Stemme være afgørende.
 Art. 15.
 De Kontraherende Parter forpligter sin til at lette det staaende  

 Forligsnævns Virksomhed og særlig til i størst muligt Omfang at forsyne det  

 med alle nyttige Aktstykker og Oplysninger saavel som til at benyte de  

 Midler, hvorover de raader, for at give det Adgang til paa deres Omraade og i  

 Overensstemmelse med deres Lovgivning at indstævne og afhøre Vidner og  

 Sagkyndige og foretage Undersøgelser paa Stedet.
 Art. 16.
 1 den Tid det staaen de Forligsnævns Virksomhed finder Sted, modtager  

 hvert Nævnsmedlem en Godtgørelse, hvis Størrelse fastsættes ved fælles  

 Overenskomst mellem de Kontraherende Parter.
 Hver Regering bærer sine egne Omkostninger og en lige Del af de fælles  

 Udgifter til Nævnet; de i første Stykke omhandlede Godtgørelser henregnes til  

 de fælles Udgifter.
Art 17 Saafremt der ikke kan tilvejebringes en Ordning hvorved Stridsspørgsmaalet  

 indbringes for det staande Forligsnævn eller saafremt en saadan Ordning  

 træffes men Forlig ikke opnaaes for det staaende Forligsnævn, skal  

 Tvistigheden ved en særlig Voldgiftsaftale henskydes til Afgørelse enten af  

 den faste Domstol for mellemfolkelig Retspleje i Overensstemmelse med de  

 Bestemmelser og den Behandlingsmaade, som er foreskrevet i dennes Statut,  

 eller af en Voldgiftsret i Overensstemmelse med de Bestemmelser og den  

 Behandlingsmaade, som er foreskrevet i Haag-Konventionen af 18. Oktober 1907  

 om fredelig Bilæggelse af mellemfolkelige Stridigheder.
 Hvis en Overenskomst ikke er tilvejebragt inden tre Maaneder at regne fra  

 den Dag, da en af Parterne har modtaget Anmodningen om retslig Afgørelse,  

 skal enhver af Parterne efter et forudgaaende Varsel af en Maaned have Ret  

 til direkte gennem en Anmodming at forelægge Tvistigheden for den faste  

 Domstol for mellemfolkelig Retspleje.
 Art. 18.
 Alle Spørgsmaal, om hvilke de to Høje Kontraherende Parters Regeringer er  

 af forskellig Mening uden at kunne løse dem paa venskabelig Maade ved  

 almindelige diplomatiske Forhandlinger, og for hvilke en Løsning ikke vil  

 kunne søges ved Dom overensstemmende med nærværende Traktats Art. 2, samt for  

 hvis Ordning en Behandlingsmaade ikke allerede er foreskrevet ved en mellem  

 Parterne gældende Traktat eller Overenskomst, skal forelægges det staaende  

 Forligsnævn.
 Den i Artiklerne 7.-16 i nærværende Traktat foreskrevne Fremgangsmaade  

 skal bringes til Anvendelse.
 Kan parterne ikke blive enige om i Fællesskab at rette Anmodning til  

 Nævnet, har enhver af dem Ret til efter et forudgaaende Varsel af en Maaned,  

 direkte at forelægge Spørgsmaalet for Nævnet.
 Hvis Anmodningen udgaar fra den en af Parterne, skal den uopholdelig af  

 denne meddeles Modparten.
 Art. 19.
 Hvis der ikke har kunnet opnaas Forlig mellem Parterne, skal  

 Stridsspørgsmaale paa en af Parternes Anmodning henskyde til Afgørelse for en  

 Voldgiftsdomstol, som er beføjet til at træffe Afgørelse efter Ret og  

 Billighed, for saa vidt ingen folkeretlig Regel kan finde Anvendelse derpaa.
Denne Domstol skal, saafremt ikke andet er bestemt, bestaa af 5 Medlemmer  

 der udnævnes i Overensstemmelse med de i nærværende Traktats Artikler 5 og 6  

 for Sammensætningen af Forligsnævnet forskrevne Fremgangsmaade.
Domstolen  

 skal være oprettet inden 6 Maaneder efter Begæringen om Voldgift.
 Voldgiftsdomstolens Afgørelse er bindende for Parterne.
 Art. 20.
 I Tilfælde af Voldgift mellem de kontraherende Parter forpligter disse sig  

 til inden 6 Maaneder efter Begæringen om Voldgift at afslutte en særlig  

 Voldgiftsaftale saavel angaaende Stridens genstand som den nærmere  

 Fremgangsmaade ved Behandlingen.
Hvis denne Voldgiftsaftale ikke kan afsluttes indenfor det foreskrevne  

 Tidsrum, har hver af Parterne Ret til ved en simpel Anmodning at forelægge  

 Sagen for Domstolen.
I dette Tilfælde bestemmer Voldgiftsdomstolen selv  

 Behandlingsmaaden.
 Art. 21.
 Nærværende Traktats Bestemmelser finder ikke Anvendelse paa Stridigheder,  

 som efter en af Parternes Mening ifølge Folkerettens Grundsætninger  

 udelukkende henhøre under dens Suverænitet eller ifølge en mellem dem  

 gældende Traktat hører under dens udelukkende Kompetence.
 Den anden Part kan dog rette Henvendelse til den faste Domstol for  

 mellemfolkelig Retspleje til Afgørelse af dette forudgaaende Spørgsmaal.
 Art. 22.
 Under Forligsbehandling, retlig Behandling eller voldgiftsbehandling skal  

 de Kontraherende Parter afholde sig fra en hver Foranstaltning, som kunde  

 have en foregribende Virkning med Hensyn til Antagelsen af Forligsnævnets  

 Forslag eller Udførelsen af den af den faste Domstol for mellemfolkelig  

 Retspleje trufne Afgørelse eller den af Voldgiftsretten afsagte Dom.
 Art. 23.
 Hvis den faste Domstol for mellemfolkelig Retspleje eller Voldgiftsretten  

 fastslaar, at en af en Retsmyndighed eller en hver anden af de Konraherende  

 Parters Myndigheder i truffet Afgørelse helt eller delvis er i Strid med  

 Folkeretten, og hvis denne Parts Forfatningsret ikke eller kun delvis  

 tillader ad administrativ Vej at afbøde Følgerne af den Afgørelse, hvorom det  

 drejer sig, skal Rets- eller Voldgiftskendelsen bestemme Karakteren og  

 Omfanget af den Erstatning, der skal tilkendes den forurettede Part.
 Art. 24.
 Tvistigheder angaaende Fortolkningen eller Anvendelsen af denne Traktat  

 skal i Mangel af anden Aftale direkte henvises til den faste Domstol for  

 mellemfolkelig Retspleje ved simpel Anmodning.
 Art. 25.
Denne Traktat skal ratificeres.
Ratifikationsdokumenterne skal udveksles i  

 København saa snart som muligt.
 Art. 26.
 Traktaten skal træde i Kraft paa den Dag, Ratifikationsdokumenterne  

 udveksles, og have en Varighed af 10 Aar, at regne fra i dens Ikrafttræden.  

 Hvis den ikke opsiges 6 Maaneder forinden Udløbet af denne Frist, skal den  

 anses for fornyet for en ny Periode af 10 Aar og saaledes fremdeles.
 Hvis ved nærværende Traktats Udløb en Forligsbehandling eller en Rets-  

 eller Voldgiftsbehandling er svævende, skal dens Behandling føres til Ende:
 Til Bekræftelse heraf har de ovennævnte Befuldmægtigede undertegnet  

 nærværende traktat og forsynet samme med deres Segl.
 Udfærdiget i Geneve i to Eksemplarer den 8. marts 1932.
P.
Munch. (L.S.) Dr.
T.
Rustu. (L.S.) Ratifikationsdokumenterne udveksledes den 18.December 1933 i København, og  

 i Overensstemmelse med Art. 18 i Pagten for Folkeforbundet er Traktaten  

 derefter den 28. December s.
A. blevet registreret ved  

 Folkeforbundssekretariatet under Nr. 3310.
 Hvilket herved bringes til almindelig Kundskab.
 Udenrigsministeriet, den 6. Marts 1934.
P.
Munch.
