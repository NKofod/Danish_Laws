Resumé  



  

 En arbejdsløshedskasse havde fejlagtigt undladt at indeholde A-skat i  

 rejse- og befordringsgodtgørelser og uddannelsesydelser som var udbetalt til  

 kassens medlemmer i indkomståret 1994. Told- og Skattestyrelsen traf  

 afgørelse  

 om at arbejdsløshedskassen hæftede for den manglende indeholdte A-skat i  

 medfør  

 af kildeskattelovens § 69. Under hensyn til arbejdsløshedskassens betydelige  

 medlemstal blev hæftelsesbeløbet skønsmæssigt opgjort på grundlag af en  

 beregnet gennemsnitlig trækprocent for medlemmerne.
Et cirkulære der  

 indeholdt  

 forholdsnormer for myndighedernes gennemførelse af hæftelsen efter  

 kildeskattelovens § 69, blev ikke iagttaget.
 Ombudsmanden udtalte at der ikke i kildeskattelovens § 69 var  

 hjemmel til den skønsmæssige opgørelse af hæftelsesbeløbet, og at det var  

 beklageligt at hæftelseskravet ikke var blevet opgjort i overensstemmelse med  

 den i cirkulæret beskrevne fremgangsmåde.
Endvidere udtalte ombudsmanden at han ikke var uforstående over  

 for at der kunne være et behov for  ud fra praktiske, administrative  

 hensyn   

 at opgøre hæftelsens beløbsmæssige størrelse på grundlag af skønsmæssigt  

 fastsatte gennemsnitlige trækprocenter.
Der kunne endvidere være behov for at  

 opgøre hæftelsesansvarets størrelse uden en individuel undersøgelse af de  

 enkelte lønmodtageres forhold hvilket ellers var anført i cirkulæret.
Et  

 sådant  

 forståeligt eller rimeligt behov udgjorde imidlertid ikke et  

 hjemmelsgrundlag,  

 og hvis myndighederne ønskede retstilstanden ændret, måtte dette ske ved  

 ændring af kildeskatteloven.
 Ombudsmanden henstillede til Told- og Skattestyrelsen at  

 genoptage sagen.
 På grund af de principielle spørgsmål der blev belyst i sagen,  

 orienterede ombudsmanden Folketingets Retsudvalg og Folketingets Skatteudvalg  

 (J.nr. 1996-2202-217).
Indeholdelsespligtiges hæftelsesansvar.
Manglende  

 indeholdelse af A-skat Ved brev af 18. september  

 1996 klagede advokat A for arbejdsløshedskasse B til mig over Told- og  

 Skattestyrelsens afgørelse af 15. august 1996. Ved denne afgørelse blev en  

 forudgående afgørelse truffet af Told- og Skatteregion København 4 (Syd) den  

 4.  

 juli 1995 i en sag om arbejdsløshedskasse Bs hæftelse efter  

 kildeskattelovens  

 § 69 opretholdt.
Nærmere bestemt blev arbejdsløshedskassen pålagt at betale i  

 alt 5.803.486 kr. udgørende en beregnet A-skat for de rejse- og  

 befordringsgodtgørelser  

 samt uddannelsesydelser som i indkomståret 1994 var udbetalt til kassens  

 medlemmer.
Det fremgik af sagen at  

 arbejdsløshedskasse B i indkomståret 1994 havde udbetalt i alt 11.932.802 kr.  

 i  

 rejse- og befordringsgodtgørelse i forbindelse med medlemmernes  

 kursusdeltagelse, efteruddannelse mv.
Arbejdsløshedskassen var ved brev af  

 17. januar 1994 fra Told- og Skatteregion København 4 (Syd) blevet orienteret  

 om at de nævnte udbetalinger var skattepligtige for modtagerne, ligesom  

 arbejdsløshedskassen var orienteret om forpligtelsen til at indeholde A-skat  

 af  

 udbetalingerne.
 Angiveligt ved en fejl var  

 der ikke sket indeholdelse af A-skat, ligesom udbetalingerne ikke var  

 rapporteret til skattemyndighederne i forbindelse med den ordinære udsendelse  

 af oplysningsskemaer umiddelbart efter udløbet af indkomståret 1994. Fejlen  

 var først kommet for dagen i sommeren 1995 hvorfor Told- og Skatteregion  

 København 4 (Syd) den 4. juli 1995 havde truffet afgørelse om at  

 arbejdsløshedskassen hæftede for en beregnet A-skat på i alt 5.803.486 kr.  

 efter kildeskattelovens § 69. Efter denne bestemmelse hæfter en  

 indeholdelsespligtig for den manglende indeholdte A-skat medmindre den  

 indeholdelsespligtige godtgør at der ikke foreligger forsømmelse.
Advokatens klage til mig  

 omfattede navnlig Told- og Skattestyrelsens sagsbehandling og afgørelse.
Jeg  

 forstod dette således at advokaten mente at arbejdsløshedskasse B ikke  

 opfyldte  

 betingelserne for et hæftelsesansvar efter kildeskattelovens § 69. Dette  

 begrundedes navnlig med at der ikke var udvist den krævede forsømmelighed.
 Advokaten formulerede  

 herudover de nedenfor omtalte seks klagepunkter.
Klagepunkt 1 Finder Ombudsmanden det i  

 overensstemmelse med god forvaltningsskik, at Told- og Skatteregion,  

 København 4 (Syd) ikke følger anvisninger angivet i SD-cirkulære 1987-4, pkt.  

 3.4.3? Det bedes herunder vurderet,  

 om SD-cirkulære 1987-4, pkt. 3.4.3 er en generel ordensforskrift til  

 underordnede  

 myndigheder, der alene skal sikre en smidig administration, eller om  

 cirkulærets  

 pkt. 3.4.3 indeholder regler, der skal sikre, at almindelige  

 forvaltningsprincipper  

 ikke tilsidesættes over for borgerne. Til støtte for dette  

 klagepunkt fremførte advokaten at den skete opkrævning var ugyldig idet den  

 var  

 foretaget i strid med SD-cirkulære 1987-4. Dette cirkulære angiver bl.a.  

 følgende i pkt. 3.4.3.:
3.4.3.  

  

 Krav opgjort efter den ordinære årsopgørelse er tilgængelig Arbejdsgiverkommunen skal,  

 før krav fremsættes over for den indeholdelsespligtige, for hver  

 indkomstmodtager undersøge, -  

 	  

 om den opgjorte  

 A-indkomst er medtaget ved indkomstmodtagerens skatteansættelse for det  

 pågældende indkomstår, og -  

 	  

 om der ifølge indkomstmodtagerens  

 årsopgørelse forekommer restskat til særskilt opkrævning, og om denne er  

 betalt.
 Er A-indkomsten ikke  

 medregnet ved skatteansættelsen, eller forekommer der restskat til særskilt  

 opkrævning, kan den ikke indeholdte A-skat umiddelbart opkræves hos den  

 indeholdelsespligtige.  

 Oplysningssedler udskrives som anført under pkt. 3.4.2.
Det tilsvarsbeløb, der  

 opkræves hos den indeholdelsespligtige, må ikke overstige indkomstmodtagerens  

 samlede, ikke betalte restskat eksklusive procenttillæg og eventuelle  

 morarenter  

 for det pågældende indkomstår. Samtidig fremførte advokaten  

 at den i cirkulæret beskrevne fremgangsmåde var udtryk for en almindelig  

 retsgrundsætning som måtte antages at være gældende, uanset om den var  

 beskrevet i cirkulæret.
Til belysning af  

 omstændighederne ved told- og skatteregionernes pålæg om betaling af den ikke  

 betalte A-skat oplyste advokaten at arbejdsløshedskasse B straks da fejlen  

 blev  

 konstateret, bad om tilladelse til at sende rettelser til de fremsendte  

 oplysningssedler i form af edb-indberetninger.
Told- og Skatteregion  

 København 4 (Syd) var uvillig til at modtage rettelserne og accepterede først  

 at modtage dem efter at arbejdsløshedskassen havde insisteret på at aflevere  

 rettelserne som blev fremsendt den 30. august 1995. Den 28. september 1995  

 meddelte told- og skatteregionen at de fremsendte oplysningssedler var  

 mangelfuldt udfyldt, men at den endelige vurdering vedrørende dette forhold  

 afhang af Told- og Skattestyrelsens afgørelse idet sagen var påklaget hertil.
 Advokaten fremførte herefter  

 at såfremt rettelserne havde været gennemført på det tidspunkt hvor  

 rettelserne  

 blev modtaget af told- og skatteregionen, kunne omligning have været sket  

 over  

 for det enkelte arbejdsløshedskassemedlem.
Klagepunkt 2 Finder Ombudsmanden, at det  

 bør skærpe kravet til myndighedernes overholdelse af et cirkulære udstedt af  

 Statsskattedirektoratet, at Skattedepartementet ved cirkulære 135 af 4.  

 november 1988 har præciseret, at det i SD-cirkulæret anførte er  

 gældende? Klagepunkt 3 Finder Ombudsmanden det i  

 overensstemmelse med god forvaltningsskik at opkræve manglende indeholdt  

 kildeskat hos en arbejdsgiver eller anden indeholdelsespligtig, hvis  

 lønmodtageren  

 allerede er beskattet af det beløb, skatten vedrører, og indbetalingen derved  

 vil resultere i en udbetaling af overskydende skat til lønmodtageren, der vil  

 kunne kræves refunderet af arbejdsgiveren? Til belysning af klagepunkt 3  

 oplyste advokaten at arbejdsløshedskasse B var bekendt med at i hvert fald  

 nogle medlemmer af arbejdsløshedskassen havde modtaget overskydende skat, men  

 at man var afskåret fra at modtage eksakte oplysninger om hvilke medlemmer  

 der  

 havde fået udbetalt overskydende skat.
Det var hertil oplyst at det nøjagtige  

 antal medlemmer det drejede sig om for indkomståret 1994, var 34.139  

 medlemmer  

 der havde fået udbetalt kursusgodtgørelse, og 2.397 medlemmer der havde fået  

 udbetalt uddannelsesydelse.
Klagepunkt 4 Finder Ombudsmanden, at  

 antallet af medlemmer hos (arbejdsløshedskasse B), kan være et argument for  

 Told- og Skattestyrelsens afgørelse? (Arbejdsløshedskasse B) er... (mange gange større end; min bemærkning) den  

 mindste arbejdsløshedskasse.  

 Alene størrelsen af arbejdsløshedskassen medfører naturligvis, at der i  

 forhold til de mindre kasser er et betydeligt større antal personer  

 involveret.  

 Er det i overensstemmelse med almindelige forvaltningsretlige regler, at  

 antallet af de involverede personer skal være et argument for sagens udfald,  

 hvilket tilsyneladende er afgørende for Told- og Skatteregion, København 4  

 (Syd), jfr. bilag ... Til belysning af dette  

 klagepunkt anførte advokaten at arbejdsløshedskassen havde gjort indsigelse  

 mod beregningen ud fra en gennemsnitlig trækprocent.
En sådan  

 fremgangsmåde  

 var - efter advokatens opfattelse - ikke hjemlet, og det ville under alle  

 omstændigheder have været ganske umuligt for arbejdsløshedskassen at gøre et  

 regreskrav gældende ud fra en tilsvarende betragtning.
Klagepunkt 5 Finder Ombudsmanden, at det  

 bør indgå i Told- og Skattestyrelsens overvejelser og vurdering af, om  

 (arbejdsløshedskasse B) har udvist forsømmelighed, at Rigspolitichefen i en  

 sammenlignelig situation og i samme periode har udbetalt hundeførertillæg til  

 hundeførere uden indeholdelse af skat, uanset anvisning herom, og uden at  

 Rigspolitichefen er blevet anmodet om at indbetale den manglende indeholdte  

 kildeskat, jfr. bilag ... Klagepunkt 6 Finder Ombudsmanden, at  

 Told- og Skattestyrelsens sagsbehandlingstid har været for lang? Jeg forelagde advokatens  

 klage for Told- og Skattestyrelsen ved brev af 25. september 1996 idet jeg  

 bad  

 om styrelsens kommentarer efter en forudgående høring af Told- og  

 Skatteregion  

 København 4 (Syd).
 Efter at jeg havde erindret  

 Told- og Skattestyrelsen om svar ved breve af 10. december 1996, 27. januar  

 1997, 20. juni 1997 og 5. august 1997, og efter at styrelsen ved breve af 4.  

 februar 1997, 20. februar 1997, 14. april 1997, 9. maj 1997, 2. juli 1997 og  

 19. august 1997 havde meddelt at høringssvaret var under udarbejdelse, modtog  

 jeg den ønskede redegørelse ved styrelsens brev af 30. september 1997.
Det fremgår heraf at Told- og  

 Skatteregion København 4 (Syd) den 17. januar 1994 orienterede  

 arbejdsløshedskasse B om at de udbetalte rejse- og befordringsgodtgørelser  

 var  

 skattepligtige ligesom der skulle indeholdes A-skat ved udbetaling.
Samtidig  

 underrettede Arbejdsmarkedsstyrelsen arbejdsløshedskassen om at  

 befordringstilskud var A-indkomst fra og med 1994. På trods heraf havde  

 regionen under et kontrolbesøg i juni 1995 konstateret at  

 arbejdsløshedskassen  

 ikke havde foretaget den pligtige indeholdelse af A-skat.
Regionen krævede  

 det  

 manglende skattebeløb vedrørende indkomståret 1994 betalt af kassen i medfør  

 af hæftelsesbestemmelsen i kildeskattelovens § 69, stk. 1. For indkomståret  

 1995 accepterede regionen at den manglende indeholdelse blev afhjulpet ved at  

 det udbetalte beløb blev medtaget på modtagernes oplysningssedler for 1995.
 Vedrørende advokatens  

 hovedklagepunkt, klagepunkt 1, anførte Told- og Skattestyrelsen følgende:
De SD-cirkulærer, som  

 advokaten påberåber sig, må anses som tjenestebefalinger af generelt indhold,  

 der henvender sig til de underordnede myndigheder.
I SD-cirkulære nr. 4 af  

 2. februar 1987 anføres, at før fremsættelse af krav overfor en  

 indeholdelsespligtig,  

 undersøges det, om opgjort A-indkomst er medtaget på den enkelte skatteyders  

 ansættelse, om der er restskat, og om den er betalt.
 SD-cirkulære nr. 135 af 4.  

 november 1988 ændrede retningslinierne for anvendelsen af § 68 i  

 kildeskatteloven (om opkrævning hos lønmodtager) og nævner i den forbindelse,  

 at der i øvrigt ingen ændringer er i 1987-cirkulæret.
Begge cirkulærer blev ophævet  

 ved Told Skat cirkulære af 21. maj 1996, (1996-11), hvorefter  

 retningslinierne  

 for opkrævning er uændrede og nu fremgår af Håndbog for inddrivelse og  

 bobehandling (Indbovejledningen).
Denne flytning kunne ske, fordi  

 bestemmelsen alene havde karakter af en administrativ vejledning for  

 myndighederne,  

 der skal sikre, at skatten af en given udbetaling kun udbetales en gang.
 Hæftelsen efter  

 kildeskattelovens § 69, stk. 1, retter sig umiddelbart mod arbejdsgiver, og  

 overfor sådant klart, lovfæstet ansvar for manglende indeholdelse som følge  

 af  

 forsømmelighed kan den indeholdelsespligtige efter styrelsens opfattelse ikke  

 støtte ret på et administrativt cirkulære af vejledende karakter.
 Såfremt en ændret ansættelse  

 af alle de involverede lønmodtagere skulle antages at være en absolut  

 betingelse for at anvende § 69, stk. 1, ville denne bestemmelse være  

 reduceret  

 til en subsidiær hæftelse uden noget reelt indhold.
Ifølge bestemmelsen er den  

 indeholdelsespligtige umiddelbart ansvarlig for betaling af manglende  

 beløb.
Denne formulering af lovteksten harmonerer ikke med en antagelse  

 af,  

 at manglende beløb skal være konstateret i forbindelse med en  

 årsopgørelse  

 for lønmodtageren.
Der kan næppe være tvivl om, at der med formuleringen er  

 sigtet til A-skattebeløb, der mangler i indeholdelsesfasen.
Den i cirkulæreform (nu  

 vejledningsform) fastsatte procedure vedrørende uafsluttede indkomstår blev  

 i sin tid indført for at undgå dobbeltbetaling.
Hvis eksempelvis både  

 arbejdsgiveren  

 og lønmodtageren har opfattet den udbetalte ydelse som B-indkomst  

 uden  

 indeholdelsespligt, og Told Skat statuerer A-indkomst og dermed  

 indeholdelsespligt, vil et § 69, stk. 1, krav mod arbejdsgiveren føre til  

 dobbeltbetaling, såfremt arbejdstageren i øvrigt selvangiver korrekt.
Dette er ikke tilfældet i  

 den foreliggende sag, hvor arbejdstagerne uden tvivl har opfattet  

 udbetalingerne som skattefri udgiftsgodtgørelse.
Der er derfor ingen rimelig  

 tvivl om, at (A-kasse B)s undladelse af at indeholde har ført til et  

 tab for  

 det offentlige. Til belysning af det  

 overordnede spørgsmål om arbejdsløshedskassen havde udvist forsømmelighed og  

 derved opfyldte betingelsen for hæftelse efter kildeskattelovens § 69,  

 anførte  

 Told- og Skattestyrelsen yderligere at kassen allerede i 1993 var opmærksom  

 på at de omhandlede udbetalinger var skattepligtige og undergivet  

 forpligtelse  

 til indeholdelse af A-skat.
På dette tidspunkt blev der fra  

 arbejdsløshedskassens side rettet henvendelse til den daværende  

 skatteminister  

 med ønske om at få udbetalingerne gjort skattefrie.
Dette ønske blev afvist  

 af  

 skatteministeren i slutningen af 1993.
 Vedrørende advokatens  

 klagepunkt 3 anførte Told- og Skattestyrelsen følgende:
Klagers advokat har i sin  

 klage anført, at nogle af kursisterne har fået udbetalt overskydende skat.  

 Dette skyldes næppe, at de pågældende har selvangivet de omhandlede  

 godtgørelser,  

 men at de - på linie med talrige andre skatteydere - har haft forskydninger  

 mellem de forskudsregistrerede og de faktiske indkomstforhold.
Der påhviler  

 efter styrelsens opfattelse ikke myndighederne nogen særlig forpligtelse til  

 at  

 sikre beløbenes tilstedeværelse på opgørelserne, da dette netop forudsætter,  

 at  

 indeholdelsespligten og oplysningspligten har været opfyldt af den  

 indeholdelsespligtige.
 ...
Antallet af lønmodtagere har  

 ikke haft afgørende indflydelse på vurderingen af spørgsmålet, om A-kassen  

 hæfter for beløbet.
Derimod har omfanget medført, at der  som nævnt af  

 regionen som følge af manglende oplysninger fra A-kassen  (har) været  

 anvendt  

 gennemsnitlige trækprocenter ved beregningen, ligesom man har ment, at  

 udsendelse af underretning af lønmodtagerne efter omstændighederne har kunnet  

 undlades.
 Vedrørende advokatens  

 klagepunkt 4 anførte Told- og Skattestyrelsen bl.a. følgende:
 Advokaten anfægter den ved  

 overenskomst med A-kassen aftalte gennemsnitlige trækprocent, og  

 mener,  

 at man ved afgørelsen har lagt vægt på antallet af involverede medlemmer.
 Styrelsen skal hertil  

 anføre, at A-kassen havde problemer med at oplyse den faktiske trækprocent  

 for samtlige kursister, og det aftaltes derfor at anvende en gennemsnitlig  

 trækprocent,  

 som A-kassen beregnede til 50 og 45 pct. og fremsendte til regionen.  

 Procenterne blev som nævnt beregnet af A-kassen og akcepteret af regionen som  

 værende dækkende for det offentliges tab som følge af A-kassens  

 forsømmelighed.
Der er ikke lovregler om,  

 hvordan et manglende beløb skal opgøres.
Der er imidlertid ingen  

 tvivl om, at  

 beløbet normalt ville blive fastsat ud fra den pågældende lønmodtagers  

 individuelle  

 trækprocent.
Såfremt der grundet manglende oplysninger fra den  

 indeholdelsespligtige  

 ikke foreligger skattekort, skal § 69-tilsvaret opgøres til 60 pct. af  

 udbetalingen, jf. kildeskattelovens § 48, stk. 7. Den mellem regionen og  

 A-kassen aftalte gennemsnitlige trækprocent er således lavere end 60 pct. og  

 altså til fordel for A-kassen. Told- og Skattestyrelsens  

 brev af 30. september 1997 var vedlagt en udtalelse om sagen fra Told- og  

 Skatteregion København 4 (Syd). Det fremgik heraf vedrørende betingelserne  

 for  

 anvendelse af kildeskattelovens § 69 at regionen fandt at der klart forelå  

 forsømmelighed fra arbejdsløshedskassens side, idet der var givet entydige  

 skriftlige pålæg om skattepligt for de omhandlede godtgørelsesbeløb fra  

 Arbejdsmarkedsstyrelsen og fra regionen gældende fra 1. januar 1994.  

 Vedrørende  

 omstændighederne i forbindelse med opkrævningen af A-skatten oplyste regionen  

 at de modtagne rettelser til oplysningssedler for indkomståret 1994 var  

 mangelfuldt udfyldt hvorfor rettelserne blev stillet i bero.
Dette meddeltes  

 ved regionens brev af 28. september 1995, ligesom regionen ved brev af 19.  

 oktober 1995 gjorde rede for den mangelfulde udfyldelse.
Regionen oplyste  

 yderligere at anvisningerne i SD-cirkulære 1987-4, pkt. 3.4.3., var fulgt når  

 sås bort fra underretning til lønmodtagerne.
Dette var undladt ud fra  

 antallet  

 af lønmodtagere - ca. 36.000. Det fremgik i øvrigt at regionen var af den  

 opfattelse at pkt. 3.4.3. i cirkulæret medførte at såfremt A-indkomsten ikke  

 var medregnet ved skatteansættelsen, kunne den ikke indeholdte A-skat  

 umiddelbart opkræves hos den indeholdelsespligtige.
Yderligere oplyste regionen  

 at antallet af medlemmer ikke havde haft indflydelse ved afgørelsen af den  

 subjektive tilregnelse.
Endelig oplyste regionen at den ikke var bekendt med  

 at  

 arbejdsløshedskassen havde gjort indsigelse mod den gennemsnitlige  

 trækprocent.  

 Arbejdsløshedskassen havde ikke kunnet oplyse den korrekte trækprocent på  

 samtlige kursister.
Derfor var det blevet aftalt at anvende den  

 gennemsnitlige  

 trækprocent.
 Jeg forelagde udtalelserne  

 fra Told- og Skattestyrelsen og Told- og Skatteregion København 4 (Syd) for  

 advokaten ved brev af 3. oktober 1997.
Ved brev af 31. oktober 1997  

 fremkom advokaten med en række yderligere oplysninger og synspunkter.
Det  

 anføres bl.a. at arbejdsløshedskasse B ikke havde taget regionens afgørelse  

 om  

 betaling til efterretning hvilket fremgik af at afgørelsen var blevet  

 påklaget  

 til Told- og Skattestyrelsen.
Ligeledes blev det bestridt at opgørelsen af  

 A-skattebetalingen på grundlag af gennemsnitlige trækprocenter var sket på  

 arbejdsløshedskassens foranledning.
Kassen havde hele tiden været i  

 besiddelse  

 af trækprocenter for samtlige kursister idet der var trukket skat i  

 overensstemmelse med reglerne, bortset fra den omtvistede  

 befordringsgodtgørelse.  

 Anvendelsen af den gennemsnitlige trækprocent var et forslag fra told- og  

 skatteregionen idet trækprocenterne kunne have været trukket på samtlige  

 kursister.  

 Yderligere anførtes at arbejdsløshedskassen til samtlige involverede havde  

 ydet de korrekte oplysninger.
Som eksempel herpå havde advokaten fremlagt  

 kopi  

 af oplysningsseddel for 1994 for en tilfældig kursist hvoraf fremgik at  

 befordringstilskud i henhold til lov om arbejdsmarkedsuddannelser samt  

 lov  

 om en aktiv arbejdsmarkedspolitik, er A-indkomst med virkning fra  

 indkomståret  

 1994.  

 Efter advokatens opfattelse måtte det således lægges til grund at samtlige  

 skatteydere havde modtaget meddelelse om befordringsgodtgørelsens  

 skattemæssige stilling.
 Vedrørende betydningen af  

 forskrifterne i SD-cirkulære 1987-4, pkt. 3.4.3., anførte advokaten bl.a.  

 følgende:
 Det må ved vurderingen af  

 forskrifternes overholdelse være uden betydning, om forskrifterne efter  

 klagen er flyttet over i en vejledning.
 Efter klagers vurdering er  

 der heller ikke tale om, at § 69 ville være uden reelt indhold, selv om det  

 antages som en betingelse, at det for hver indkomstmodtager skal undersøges,  

 om  

 den enkelte lønmodtager har modtaget indkomst og betalt skatten.
 Bestemmelsen vil således  

 fortsat sikre det offentlige mod tab som følge af en manglende indeholdelse.
 Dette synes heller ikke at  

 stride mod lovbestemmelsens formulering, idet den umiddelbare hæftelse alene  

 dækker over det forhold, at hæftelsen for arbejdsgiveren ikke er afhængig af,  

 om beløbet er forsøgt inddrevet hos lønmodtageren.
 At hæftelsen ikke kan gøres  

 gældende, hvis lønmodtageren har betalt skatten, synes ikke at forhindre  

 bestemmelsens anvendelse.
Told- og Skattestyrelsen anfører,  

 at i dette tilfælde har arbejdstageren uden tvivl opfattet  

 udbetalingen  

 som en skattefri udgiftsgodtgørelse.
Dette finder klager ikke  

 umiddelbart kan  

 lægges til grund, når nu Told- og Skattestyrelsen samtidigt anfører, at  

 godtgørelsen uden tvivl var en skattepligtig godtgørelse.
 Det er derfor ikke muligt at  

 opgøre et eventuelt tab for det offentlige i anledning af den manglende  

 skatteindeholdelse.
 Klager finder det derimod af  

 tvivlsom lovlighed, når Styrelsen tilbyder at nedsætte ansættelserne for  

 lønmodtagere, der skulle have selvangivet de omhandlede godtgørelser.
Der er altså tale om, at  

 Told- og Skattestyrelsen anfører, at godtgørelserne klart var skattepligtige,  

 og at klager derfor har udvist forsømmelighed ved ikke at indeholde A-skat i  

 godtgørelsen. Jeg forelagde advokatens  

 udtalelse for Told- og Skattestyrelsen ved brev af 4. november 1997 og bad om  

 styrelsens eventuelle kommentarer.
Ved brev af 21. november 1997  

 kommenterede styrelsen advokatens yderligere oplysninger.
Det fremgik heraf  

 at  

 styrelsen fortsat var af den opfattelse at arbejdsløshedskasse B havde  

 udvist forsømmelighed, idet arbejdsløshedskassen den 17. januar 1994 var  

 blevet orienteret om at befordringstilskud var A-indkomst fra og med 1994.
 Vedrørende betydningen af  

 SD-cirkulære 1987-4 anførtes bl.a. følgende:
 For så vidt angår  

 anvendelsesområdet for SD-cirkulære nr. 4 af 2. februar 1987 og SD-cirkulære  

 nr. 135 af 4. november 1988 skriver advokat (A), at det ved vurderingen af  

 forskrifternes overholdelse må være uden betydning, om forskrifterne efter  

 klagen er flyttet over i en vejledning.
 Det er Told- og Skattestyrelsen  

 for så vidt enig i, og det er heller ikke det styrelsen giver udtryk for i  

 sin  

 skrivelse af 30. september 1997.
Det primære i Told- og  

 Skattestyrelsens argumentation af 30. september 1997 er, at forskrifterne fra  

 starten i 1987 har været tænkt som en administrativ vejledning for  

 myndighederne. Vedrørende advokatens  

 udtalelse om at oplysningerne om udbetalingernes skattepligtige karakter var  

 tilgået samtlige kursister, anførtes at sådanne oplysninger måtte være  

 udsendt  

 efter juni 1995. Da selvangivelsen for 1994 skulle indsendes senest den 1.  

 maj  

 1995, måtte det - efter styrelsens opfattelse - anses for usandsynligt at  

 kursisterne på eget initiativ havde selvangivet beløbet.
 Jeg forelagde Told- og  

 Skattestyrelsens udtalelse for advokaten ved brev af 2. december 1997.  

 Advokaten kommenterede denne i sit brev af 12. december 1997.
 Det fremgik heraf at  

 advokaten fastholdt at den påklagede afgørelse var i strid med  

 cirkulæret/vejledningen og samtidig også i strid med god forvaltningsskik,  

 idet  

 der var tale om et cirkulære/en vejledning der indeholdt præcise anvisninger  

 for administrationen af bestemmelser i kildeskattelovens § 69.
 Yderligere anførte advokaten  

 følgende vedrørende den af ham tidligere fremlagte oplysningsseddel fra en  

 kursist:
Det er korrekt, at der er  

 tale om en tilfældig kursist.
Der er alene tale om et eksempel.
I den  

 forbindelse henvises til skrivelse af 20. november 1997 fra Told- og  

 Skatteregion, København 4 (Syd) til Told- og Skattestyrelsen.
Som det fremgår  

 af nævnte skrivelse side 1 nederst, og side 2 øverst, er der fremhævet et  

 eksempel fra Brønderslev Kommune.
Forudsætningen for  

 Brønderslev Kommunes henvendelse til Told- og Skatteregionen er, at der er en  

 skatteyder, der har selvangivet beløbet som skattepligtigt, jfr. den  

 fremsendte oplysningsseddel.
Det vil sige, at skatteyderen ønsker at  

 selvangive beløbet som indkomstskattepligtigt i overensstemmelse med  

 oplysningssedlen.
Derefter er det uoplyst, hvad  

 der videre er sket.
Hvis ligningen er sket i overensstemmelse med det  

 selvangivne,  

 er der netop tale om et eksempel på dobbeltbeskatning, der kunne have været  

 undgået, hvis cirkulæret/vejledningen var blevet fulgt.
Er ligningen ikke  

 sket i overensstemmelse med det selvangivne, vil dette være i strid med  

 skattelovgivningen.
Eksemplet viser det  

 betænkelige i, at hæftelsen principalt gøres gældende mod  

 (arbejdsløshedskasse  

 B) uden sikkerhed for en korrekt opgørelse af de beløb der selvangives og  

 dermed beskattes i overensstemmelse med reglerne. Herudover anførte advokaten  

 vedrørende opgørelsen af det opkrævede A-skattebeløb:
Anvendelsen af den  

 gennemsnitlige trækprocent er ikke hjemlet.
Der er ikke truffet en konkret  

 aftale herom. (Arbejdsløshedskasse B) burde have været orienteret om den  

 korrekte fremgangsmåde.
Anvendelsen af en  

 gennemsnitlig trækprocent forudsætter endvidere, at trækprocenten svarer til  

 den skattepligtige indkomst.
Det er som bekendt ikke altid tilfældet, hvilket  

 vil sige, at (Arbejdsløshedskasse B), også selvom en korrekt trækprocent blev  

 anvendt, hæftede for skattebeløb, der ikke kunne pålignes skatteyderen. Sluttelig anførte advokaten  

 følgende vedrørende de senere fremsendte oplysningssedler:
 Endelig skal jeg i relation  

 til Told- og Skatteregion, København 4 (Syd)s skrivelse af 20. november  

 1997  

 bemærke, at (arbejdsløshedskasse B) rettede samtlige oplysningssedler, men  

 måtte opfatte det som et pålæg, at de ikke blev indleveret.
Told- og Skatteregion,  

 København 4 (Syd) var uvillig til at modtage rettelserne, men modtog dem da  

 de blev overbragt.
Jeg henviser til min skrivelse af 18. september 1996 til  

 Folketingets Ombudsmand.
 Herefter har (arbejdsløshedskasse  

 B) ikke fået oplyst, hvilke konkrete indsigelser Told- og Skatteregion,  

 København 4 (Syd) havde, idet det blot er blevet oplyst, at dette afhang af  

 Told- og Skattestyrelsens afgørelse.
Det er derfor ikke rimeligt,  

 at dette synspunkt nu gøres gældende til støtte for skattemyndighedernes  

 synspunkt. Jeg forelagde advokatens  

 yderligere bemærkninger for Told- og Skattestyrelsen og bad om eventuelle  

 kommentarer.
 Ved Told- og Skattestyrelsens  

 brev af 19. januar 1998 vedlagt en udtalelse fra Told- og Skatteregion  

 Frederiksberg (tidligere Told- og Skatteregion København 4 (Syd)) blev  

 advokatens bemærkninger kommenteret, navnlig i relation til spørgsmålet om og  

 i hvilken udstrækning arbejdsløshedskasse B efterfølgende afgav anvendelige  

 oplysninger om udbetalingerne til kassens medlemmer.
 Der anførtes hertil i Told-  

 og Skatteregion Frederiksbergs brev af 15. januar 1998 til styrelsen:
Advokat (A) henviser til  

 eksemplet fra Brønderslev Kommune og anfører, at hvis ligningen er sket i  

 overensstemmelse med det selvangivne, er der tale om et eksempel på  

 dobbeltbeskatning.
Hvis ligningen ikke er sket i overensstemmelse med det  

 selvangivne vil dette være i strid med skattelovgivningen.
 Det findes derfor  

 betænkeligt, at kravet principalt gøres gældende mod AK  

 (arbejdsløshedskassen,  

 ombudsmandens bemærkning) uden sikkerhed for en korrekt opgørelse af de beløb  

 der selvangives og dermed beskattes efter reglerne.
 Regionen finder fortsat, at  

 kravet kan rejses mod AK efter KLS § 69, stk. 1 og fastholder tidligere  

 opfattelse  

 af forsømmelighed i sagen.
 Det er endvidere regionens  

 opfattelse, at det har sin formodning imod sig, at et stort antal kursister  

 m.v. skulle selvangive, den udbetalte befordringsgodtgørelse som  

 skattepligtig,  

 navnlig da beløbene i de oplysningssedler, som AK udsendte i januar 1995 til  

 de  

 enkelte kursister, var oplyst som skattefrie.
Regionen har ikke kendskab  

 til flere eksempler end de der er omtalt i regionens udtalelse af 20.  

 november  

 1997. Det er derfor regionens opfattelse, at der samlet sker en korrekt  

 beskatning af godtgørelsen under hensyntagen til anvendelsen af de  

 gennemsnitlige  

 trækprocenter. Vedrørende spørgsmålet om  

 opgørelsen af A-skattehæftelsen hed det i regionens brev:
 Det er anført, at  

 anvendelsen af en gennemsnitlig trækprocent er uhjemlet, og der ikke er  

 truffet en konkret aftale herom.
Regionen har fortsat den  

 opfattelse, at der blev indgået en aftale om anvendelse af  

 gennemsnitsprocenterne  

 og skal bl.a. henvise til AKs brev af 29. juni 1996, hvor der under  

 henvisning  

 til aftale på mødet den 27. juni 1996 fremsendes AKs beregning af  

 gennemsnitlige trækprocenter. Den 31. maj 1998 afgav jeg  

 følgende foreløbige udtalelse:
  

  

 1) Vedrørende hæftelsen efter kildeskattelovens § 69 Det fremgår af  

 kildeskattelovens § 69 at en indeholdelsespligtig hæfter for den  

 indeholdelsespligtige A-skat såfremt den undladte indeholdelse kan bebrejdes  

 denne.
 Bestemmelsen lyder således:
 § 69.  

  

 Den, som undlader at opfylde sin pligt til at indeholde  

 skat, eller som indeholder denne med for lavt beløb, er over for det  

 offentlige umiddelbart ansvarlig for betaling af manglende beløb, medmindre  

 han godtgør, at der ikke er udvist forsømmelighed fra hans side ved  

 iagttagelse af bestemmelserne i denne lov.
 Stk. 2.  

  

 Den, som har indeholdt skat efter denne lov, hæfter over  

 for det offentlige for betaling af det indeholdte beløb.
Stk. 3.  

  

 Hvis kravet mod den indeholdelsespligtige på grund af  

 dennes forhold ikke kan opgøres nøjagtigt, f.eks. fordi den  

 indeholdelsespligtige  

 ikke har angivet indeholdelserne, kan skattemyndigheden foretage en  

 foreløbig skønsmæssig fastsættelse.
Den indeholdelsespligtige betaler en  

 afgift på 150 kr. for en sådan fastsættelse. Kildeskattelovens § 69 indgår  

 i den række af bestemmelser i kildeskattelovens Afsnit VII og VIII som sikrer  

 en effektiv indbetaling og inddrivelse af indeholdelsespligtige kildeskatter.
 Kildeskattelovens § 69, stk.  

 1, hjemler således en  umiddelbar hæftelse for den  

 indeholdelsespligtige  

 hvilken hæftelse denne alene kan frigøre sig fra ved en godtgørelse af at der  

 ikke er udvist forsømmelighed.
Formuleringen af  

 bestemmelsens stk. 1 synes således at kunne tages til indtægt for et strengt  

 ansvar for den indeholdelsespligtige idet hæftelsen er uafhængig af  

 indkomstmodtagerens økonomiske og skattemæssige forhold ligesom den  

 indeholdelsespligtige er pålagt en  omvendt bevisbyrde i henseende til  

 kravet  

 om forsømmelighed.
Hæftelsen forudsætter dog at det indeholdelsespligtige  

 beløb kan opgøres og rent faktisk bliver opgjort på grundlag af de  

 indeholdelsesprocenter,  

 fradrag mv. som gælder for indkomstmodtagerne.
Kan det nøjagtige  

 indeholdelsespligtige  

 beløb ikke opgøres, og skyldes dette den indeholdelsespligtiges forhold, kan  

 der efter kildeskattelovens § 69, stk. 3, foretages en foreløbig skønsmæssig  

 fastsættelse.
Ved min vurdering af om  

 (arbejdsløshedskasse B) opfylder betingelserne i kildeskattelovens § 69,  

 lægger jeg navnlig vægt på at kassen ved breve af 7. januar 1994 og 17.  

 januar  

 1994 modtog et skriftligt påbud fra henholdsvis Arbejdsmarkedsstyrelsen og  

 Told- og Skatteregion København 4 (Syd) om skatte- og indeholdelsespligt for  

 de omhandlede udbetalinger.
I almindelighed vil jeg betegne den manglende  

 efterkommelse af sådanne påbud som udslag af forsømmelighed.
Dette gælder  

 ikke  

 mindst i dette tilfælde hvor meddelelsen er givet i tilslutning til  

 forudgående  

 drøftelser og møder med myndighederne, herunder arbejdsløshedskassens  

 henvendelse  

 til skatteministeren i 1993. Når jeg samtidig tager i betragtning at  

 arbejdsløshedskassen hverken i forbindelse med min undersøgelse eller  

 tidligere  

 har fremført relevante undskyldende omstændigheder for den undladte  

 efterkommelse af påbudene, er det min opfattelse at betingelserne for  

 hæftelsesansvar i kildeskattelovens § 69 er opfyldt.
 Jeg kan følgelig ikke give  

 advokaten medhold i at arbejdsløshedskassen ikke har udvist forsømmelighed.
Som det fremgår af  

 sagsforløbet, er hæftelsen opgjort på grundlag af en beregnet gennemsnitlig  

 trækprocent for arbejdsløshedskassens medlemmer opgjort til 50,63 % nedrundet  

 til 50 % for kursusgodtgørelse og til 45,68 % nedrundet til 45 % for  

 uddannelsesydelse.  

 De nærmere omstændigheder i forbindelse med anvendelsen af gennemsnitlige  

 trækprocenter frem for en anvendelse af indkomstmodtagernes faktiske  

 trækprocenter har min undersøgelse ikke klart kunnet afklare.
Det foreligger  

 navnlig uklart om og i hvilken udstrækning anvendelsen af gennemsnitlige  

 trækprocenter hviler på en aftale mellem told- og skatteregionen og  

 arbejdsløshedskassen.
Det synes dog at kunne lægges til grund at anvendelsen  

 af  

 en gennemsnitlig trækprocent ikke skyldes at arbejdsløshedskassen manglede  

 oplysninger  

 om indkomstmodtagernes trækprocenter.
Snarere synes dette begrundet i  

 praktiske hensyn som følge af det meget store antal indkomstmodtagere.
Uanset om der foreligger  

 aftale om anvendelse af gennemsnitlige trækprocenter, forudsætter en hæftelse  

 efter kildeskattelovens § 69, stk. 1, efter min opfattelse en opgørelse af  

 hæftelsesbeløbet på grundlag af indkomstmodtagernes faktiske trækprocenter,  

 fradrag mv.
Der er ikke i bestemmelsen eller andetsteds hjemmel til en  

 opgørelse på andet grundlag.
Såfremt oplysninger om de faktiske trækprocenter  

 ikke foreligger, kan der alene foretages en foreløbig skønsmæssig  

 fastsættelse  

 af hæftelsesbeløbet efter bestemmelsen i kildeskattelovens § 69, stk. 3. Da  

 betingelserne for anvendelse af denne bestemmelse ikke er opfyldt, og da  

 hæftelseskravet ej heller er gjort gældende efter denne bestemmelse, er det  

 min opfattelse at der ikke i kildeskattelovens § 69 har bestået den fornødne  

 hjemmel til den skete skønsmæssige opgørelse af hæftelsesbeløbet.
 2) Vedrørende advokatens klagepunkt 1 - anvisningerne i SD-cirkulære  

 1987-4, pkt. 3.4.3.
 Ovennævnte cirkulære blev  

 ophævet ved cirkulære fra Told- og Skattestyrelsen af 21. maj 1996,  

 TS-cirkulære 1996-11. Dette har dog ikke betydet en ændret retstilstand idet  

 TS-cirkulære 1996-11 dels angiver at bestemmelsen i SD-cirkulære 1987-4  

 består  

 uændret, dels at bestemmelserne fremtidig fremgår af Told- og  

 Skattestyrelsens  

  Håndbog for Inddrivelse og Bobehandling.
 Min vurdering af advokatens  

 klagepunkt vedrørende betydningen af de administrative forskrifter vil derfor  

 ske på grundlag af SD-cirkulære 1987-4.
Cirkulæret indeholder  

 forholdsnormer for myndighedernes gennemførelse af hæftelsen efter  

 kildeskattelovens § 69, og jeg lægger til grund at det er cirkulærets punkt  

 3.4.3. om  Krav opgjort efter den ordinære årsopgørelse er tilgængelig  

 som er  

 relevant i denne sammenhæng.
Det fremgår heraf at arbejdsgiverkommunen skal  

 undersøge om den opgjorte A-indkomst er medtaget ved skatteansættelsen, og om  

 der hos indkomstmodtageren fremkommer restskat.
Alene i de tilfælde hvor den  

 opgjorte A-indkomst ikke er medtaget, eller hvor der er opgjort restskat, kan  

 hæftelsen gøres gældende.
Ved denne formulering sikrer cirkulæret at der ikke  

 sker en  dobbeltbeskatning ved at der både sker en skatteansættelse hos  

 indkomstmodtageren og en betaling fra den indeholdelsespligtige efter  

 kildeskattelovens § 69.
Ved min vurdering af  

 betydningen af ovennævnte cirkulærepunkt lægger jeg til grund at der ikke  

 består en indholdsmæssig uoverensstemmelse mellem kildeskattelovens § 69 og  

 det nævnte cirkulærepunkt.
Selv om lovreglen som fremført af Told- og  

 Skattestyrelsen indebærer en vidtgående hæftelse, jf. udtrykket  umiddelbart  

 ansvarlig, og selv om cirkulæret omvendt foreskriver at hæftelsen alene  

 kan  

 gøres gældende efter at indkomstmodtagerens forhold er undersøgt, ligger der  

 efter min opfattelse ingen modstrid heri.
Cirkulærets formål om undgåelse af  

 dobbeltbeskatning og sikring af at hæftelsesbeløbet netop opgøres til det  

 faktiske og nøjagtige A-skattekrav, er efter min mening forudsat ved  

 formuleringen af kildeskattelovens § 69. Det fremgår da også direkte af  

 kildeskattelovens § 69, stk. 3, at der alene kan foretages en foreløbig  

 opkrævning af hæftelsesbeløbet såfremt A-skattetilsvaret ikke kan opgøres  

 nøjagtigt på grund af indkomstmodtagerens forhold.
Med andre ord kan der  

 alene  

 foretages en foreløbig opkrævning i de tilfælde hvor der består en risiko for  

 dobbeltbeskatning.
Det er derfor min opfattelse at en ubetinget anvendelse af  

 SD-cirkulære 1987-4, pkt. 3.4.3., ikke - som anført af Told- og  

 Skattestyrelsen  

 - reducerer hæftelsesbestemmelsen i kildeskattelovens § 69, stk. 1, til en  

 subsidiær hæftelse uden noget reelt indhold.
 Det følger heraf at cirkulæret  

 ikke blot kan, men skal iagttages ved gennemførelse af et hæftelseskrav efter  

 kildeskattelovens § 69.
Ved min vurdering af hvilke  

 konsekvenser det bør have at SD-cirkulære 1987-4 ikke er iagttaget, lægger  

 jeg  

 vægt på at cirkulæret som andre interne tjenestebefalinger alene retter sig  

 mod den eller de myndigheder som er cirkulærets adressat, dvs. nuværende  

 told-  

 og skatteregioner.
Cirkulæret skaber således ikke selvstændige rettigheder  

 for  

 skatteydere der ikke fremgår direkte af lovgivningen.
Hertil kommer at det  

 omtvistede punkt i cirkulæret alene foreskriver en bestemt administrativ  

 fremgangsmåde  

 for gennemførelse af hæftelseskrav efter kildeskattelovens § 69. Jeg må  

 derfor  

 konkludere at (arbejdsløshedskasse B) ikke kan støtte selvstændige krav  

 direkte  

 med henvisning til cirkulæret.
Selv om cirkulærets  

 bestemmelser tilsyneladende alene vedrører en bestemt administrativ  

 fremgangsmåde, sikrer dets iagttagelse på den anden side mod  

  dobbeltbeskatning.
Det må således lægges til grund at en iagttagelse  

 af  

 kravet om en forudgående undersøgelse af indkomstmodtagernes forhold kunne  

 have  

 påvirket størrelsen af hæftelsesbeløbet i nedadgående retning, idet  

 indkomstmodtagernes selvstændige selvangivelse af beløbene ville have  

 reduceret  

 hæftelsen tilsvarende.
Når det tages i betragtning at der er fremkommet  

 mindst  

 ét eksempel på at udbetalte godtgørelser efterfølgende er selvangivet (jf.  

 den ovenfor nævnte angivelse af udbetalingerne til Brønderslev Kommune), må  

 det  

 anses for godtgjort at den manglende iagttagelse af formforskrifterne har  

 medført en betaling fra arbejdsløshedskassen der har oversteget det efter  

 lovgivningen hjemlede.
Hertil kommer risikoen for at andre indkomstmodtagere  

 har selvangivet godtgørelserne hvorved hæftelsesbeløbet yderligere er blevet  

 forøget.
Det er derfor min opfattelse  

 at den manglende iagttagelse af SD-cirkulære 1987-4, pkt. 3.4.3., har haft  

 indflydelse på opgørelsen af størrelsen af hæftelsesbeløbet og derved haft  

 indflydelse på arbejdsløshedskassens materielle retsstilling.
Herved er  

 arbejdsløshedskassen blevet udsat for en uhjemlet forskelsbehandling i  

 forhold til andre indeholdelsespligtige hvis hæftelse er opgjort og fastsat i  

 overensstemmelse med cirkulæret.
 Jeg finder det beklageligt at  

 Told- og Skatteregion København 4 (Syd) ikke har fulgt  

 anvisningerne/cirkulæret,  

 og at Told- og Skattestyrelsen ikke påtalte dette.
Ved overvejelserne af om jeg  

 har grundlag for at henstille til Told- og Skattestyrelsen at genoptage  

 sagen,  

 må jeg tage i betragtning at opgørelsen af hæftelsesbeløbet som nævnt uden  

 hjemmel er sket på grundlag af gennemsnitlige indeholdelsesprocenter.
Jeg må  

 herudover tage i betragtning at hændelsesforløbet, herunder navnlig den  

 manglende korrektion af de oplysningssedler som er tilgået  

 indkomstmodtagerne,  

 har medført at der ikke er givet reel mulighed for at indkomstmodtagerne har  

 kunnet foretage modstående fradrag for de afholdte og refunderede  

 befordringsudgifter, i det omfang der måtte være mulighed herfor efter de  

 almindelige regler om fradrag for driftsomkostninger.
Også i relation hertil  

 har der således bestået en risiko for at der er sket indbetaling af et samlet  

 skattetilsvar som er højere end hvad der følger af lovgivningen.
 Jeg er derfor indstillet på  

 at henstille til Told- og Skattestyrelsen at genoptage sagen.
Vedrørende advokatens klagepunkt 2 Som det fremgår, er  

 SD-cirkulære 1987-4 opretholdt af Skattedepartementet ved cirkulære nr. 135  

 af 4. november 1988 ligesom begge cirkulærers indhold senere er opretholdt  

 ved  

 TS-cirkulære 1996-11. Det er min opfattelse at der herved ikke er sket nogen  

 indskærpelse af formkrav mv. i SD-cirkulære 1987-4, idet henvisningerne blot  

 tydeliggør at den hidtidige retstilstand opretholdes.
Vedrørende advokatens klagepunkt 3 Som det ses ovenfor, fremgår  

 det af SD-cirkulære 1987-4 at hæftelsen forudsætter at beløbsmodtagernes  

 skatteansættelse er undersøgt, og at der alene gøres en hæftelse gældende  

 såfremt det udbetalte beløb ikke er modtaget ved indkomstmodtagerens  

 skatteansættelse,  

 eller såfremt denne er pålagt restskat.
Som anført skyldes dette hensynet til  

 undgåelse af dobbeltbeskatning.
På grundlag heraf er det efter min opfattelse  

 ikke lovligt at opkræve manglende indeholdt kildeskat hos en arbejdsgiver  

 eller  

 anden indeholdelsespligtig hvis lønmodtageren allerede er beskattet af det  

 beløb skatten vedrører, og indbetalingen resulterer i en overskydende skat.
 Jeg henviser i det hele til  

 mine bemærkninger ovenfor vedrørende behandlingen af advokatens klagepunkt 1.
Vedrørende advokatens klagepunkt 4 Det fremgår af Told- og  

 Skattestyrelsens høringssvar af 30. september 1997 at antallet af  

 lønmodtagere  

 ikke har haft afgørende indflydelse på vurderingen af spørgsmålet om  

 arbejdsløshedskassens  

 hæftelse.
Af samme svar følger at antallet derimod har haft betydning for  

 fastsættelsen af en gennemsnitlig trækprocent til opgørelse af  

 hæftelsesbeløbet  

 frem for en anvendelse af de faktisk eksisterende trækprocenter.
Ved min vurdering heraf  

 henviser jeg til det ovenfor under pkt. 1 anførte.
Som det fremgår, mener jeg  

 at der ikke er hjemmel til at foretage en opgørelse af en hæftelse efter  

 kildeskattelovens § 69, stk. 1, på andet grundlag end oplysninger om de  

 faktiske trækprocenter.
Herefter finder jeg ikke anledning til at gøre mere i  

 relation til det i klagepunkt 4 indeholdte spørgsmål.
Vedrørende advokatens klagepunkt 5 På baggrund af min ovenfor  

 udtalte opfattelse i relation til sagens hovedspørgsmål (hjemmelsspørgsmålet)  

 finder jeg ingen anledning til at foretage en nærmere sammenligning med og  

 vurdering af det beskrevne begivenhedsforløb vedrørende Rigspolitichefens  

 udbetalinger  

 af hundeførertillæg.
Jeg henviser i denne forbindelse til ombudsmandslovens §  

 16, stk. 1, hvorefter ombudsmanden selv afgør om en klage giver tilstrækkelig  

 anledning til undersøgelse.
Vedrørende advokatens klagepunkt 6 Told- og Skattestyrelsen  

 modtog arbejdsløshedskassens klage ved advokatens brev af 30. august 1995 og  

 traf afgørelse den 15. august 1996. Styrelsens sagsbehandlingstid var således  

 knap et år.
Som forklaring på sagsbehandlingstidens længde har jeg fået  

 oplyst  

 at sagsbehandlingen blev forsinket ved at sagen først blev behandlet som en  

 klage over rejse- og befordringsgodtgørelse.
De nærmere omstændigheder herved  

 er dog ikke yderligere oplyst.
En sagsbehandlingstid på knap  

 et år må anses for at være længere end en part i almindelighed må kunne  

 påregne.
Jeg har imidlertid ikke fundet tilstrækkeligt grundlag for kritik af  

 styrelsens sagsbehandlingstid.
Jeg lægger i denne forbindelse især vægt på at  

 min undersøgelse af klagen har vist at sagen har involveret forskellige  

 principielle  

 overvejelser hos Told- og Skattestyrelsen. Jeg sendte min foreløbige  

 redegørelse til Skattedepartementet idet jeg bad om departementets eventuelle  

 bemærkninger til sagen efter forud indhentet udtalelse fra Told- og  

 Skattestyrelsen og told- og skatteregionen.
Jeg orienterede klageren herom.
I brev af 1. juli 1998 afgav  

 Told- og Skatteregion Frederiksberg en udtalelse til Told- og Skattestyrelsen  

 på baggrund af min foreløbige redegørelse.
Regionen skrev bl.a.:
Ombudsmanden har i den  

 foreløbige redegørelse konkluderet, at skattemyndighederne ikke har haft  

 hjemmel til at opgøre et opkrævet A‑skattebeløb på 5.803.486 kr på  

 grundlag af gennemsnitlige trækprocenter, samt at anvisningerne i  

 SD‑cirkulære  

 1987‑4 for opgørelse og indkrævning burde have været iagttaget.
På det  

 foreliggende grundlag er Ombudsmanden indstillet på at henstille til  

 Told‑  

 og Skattestyrelsen at genoptage sagen.
Idet henvises til tidligere  

 udtalelser fra tidligere TSR København 4:Syd og nærværende region kan det  

 vedrørende de gennemsnitlige trækprocenter supplerende oplyses, at anvendelse  

 af disse blev aftalt på et møde den 27.juni 1995 mellem A‑kassens  

 hovedkasserer (C) og region  

 4  

 sagsbehandlere, (D) og (E). Procenterne blev beregnet af A‑kassen og  

 fremsendt til regionen med brev af 29.juni 1995. Det var regionens  

 udgangspunkt, at der skulle have været anvendt en trækprocent på 60 eller de  

 faktiske trækprocenter for de enkelte A‑kassemedlemmer.
Da det drejede  

 sig om ca 36.000 medlemmer accepterede regionen imidlertid, at A‑kassen  

 beregnede gennemsnitlige trækprocenter, og at disse herefter skulle danne  

 grundlag for beregningen af det A‑skattebeløb, som regionen med  

 henvisning til kildeskattelovens § 69, stk 1, senere afkrævede A-kassen.
Det er regionens opfattelse,  

 at selvom der ikke eksisterer en direkte hjemmel til at anvende  

 gennemsnitlige  

 trækprocenter, er der ikke handlet til ugunst for A‑kassen.
Der er tale  

 om en pragmatisk løsning, der er accepteret af de involverede parter.
 Ombudsmanden anfører  

 endvidere i redegørelsen, at TSR København 4:Syd ikke har fulgt anvisninger i  

 SD-cirkulære 1987‑4, idet der ikke er foretaget undersøgelse af, om de  

 udbetalte beløb er medtaget ved skatteansættelsen for de enkelte  

 A‑kassemedlemmer,  

 eller om der for disse er forekommet restskat til særskilt opkrævning, og om  

 denne er betalt.
Regionen fandt det imidlertid  

 ikke påkrævet at iværksætte en særdeles ressourcekrævende undersøgelse af de  

 enkelte medlemmers skatteforhold for året 1994, idet A‑kassen ved  

 lønindberetningerne i januar måned 1995 havde oplyst de udbetalte beløb som  

 skattefrie.
Regionen fandt det således lidet sandsynligt, at noget medlem  

 efterfølgende skulle have selvangivet det udbetalte beløb.
Ved føromtalte møde den  

 27.juni 1995 oplyste A‑kassen, at det skyldtes en edb‑fejl, at  

 beløbene var blevet oplyst som skattefrie.
A‑kassen har senere på  

 edb‑medie  

 indsendt rettelse til indberetningerne.
Denne rettelse var imidlertid  

 fejlbehæftet, hvorfor region 4 foranstaltede edb‑kørslen annulleret.
Nærværende region finder  

 herefter, at der ikke er grundlag for at genoptage sagen. Den 23. september 1998 afgav  

 Told- og Skattestyrelsen følgende udtalelse til mig:
 I skrivelse af 3. juni 1998  

 (j. nr. 1996-2202‑217) om (arbejdsløshedskasse B) til  

 Skatteministeriets  

 Departement har De sendt en foreløbig redegørelse med anmodning om en  

 udtalelse.  

 Departementet har siden i skrivelser af 12. og 24. juni 1998 til styrelsen  

 oversendt sagen hertil til direkte besvarelse.
 De har endvidere anmodet om  

 en udtalelse fra Told- og Skatteregion København 4, nu Frederiksberg.
 Styrelsen har i sin udtalelse  

 anvendt samme punktopdeling som klager.
 1. Advokat (A)s påstand  

 (redegørelsen side 9, sidste afsnit) om, at A‑kassen dengang ikke havde  

 taget betalingen til efterretning og ikke havde foreslået gennemsnitlige  

 trækprocenter, stemmer ikke med regionens opfattelse af de samme forhold, jf.  

 senest regionens udtalelse af 1. juli 1998.
Styrelsen er enig med  

 Ombudsmanden i, at anvendelsen af gennemsnitlige trækprocenter ikke er  

 hjemlet  

 i kildeskatteloven.
Vi har dog fundet, at denne fremgangsmåde er udtryk for  

 en  

 hensigtsmæssig  tilskæring af en sag af ganske ekstraordinær karakter.  

 A‑kassen  

 kan ikke anses for at have lidt et retstab ved fremgangsmåden, hvorfor dette  

 punkt efter vores opfattelse ikke i sig selv kan begrunde en genoptagelse af  

 sagen.
 Styrelsen er enig med  

 Ombudsmanden i, at den manglende iagttagelse af formforskrifterne kan have  

 medført  

 en betaling fra A‑kassen, der har oversteget det efter lovgivningen  

 hjemlede og derved haft indflydelse på A‑kassens materielle  

 retsstilling, uanset det efter styrelsens opfattelse alene kan have været i  

 et  

 overordentligt beskedent omfang.
Om en egentlig genoptagelse  

 af sagen er det styrelsens opfattelse, at der her er tale om mange tusinde  

 lønmodtagere.
Disse kan, jf. regionens udtalelse af 4. november 1996, pkt. 3,  

 og dens fornyede udtalelse af 1. juli 1998 side 2 om mangler ved  

 A‑kassens  

 EDBmateriale næppe identificeres.
En fuldstændig genoptagelse vil således  

 allerede af praktiske grunde være reelt umulig.
Dersom man alligevel forsøgte  

 en sådan genoptagelse, ville det medføre ændring af indkomstansættelserne for  

 ca. 36.000 lønmodtagere.
Det skønnede provenu herved på ca. 5,8 mill. kr. vil  

 blive mere end opslugt af omkostningerne.
Dette ville hverken de involverede  

 kommuner eller lønmodtagerne kunne forstå.
Vælger man at opgive sagen og  

 tilbagebetale de af A-kassen indbetalte beløb evt. med renter, vil man  

 belønne  

 A‑kassen for at sidde både sin indeholdelsespligt og en direkte  

 henstilling fra regionen overhørig.
Dette vil være et resultat, der er i klar  

 modstrid med de intentioner, der ligger bag lovgivningen.
Styrelsen vil naturligvis  

 være indstillet på at genoptage sagen i den forstand, at enhver  

 skattebetaling  

 fra medlemmerne vedrørende de omhandlede ydelser, som A‑kassen kan  

 dokumentere eller sandsynliggøre, vil medføre en tilsvarende reduktion af det  

 krav, som Told Skat har gjort gældende imod A‑kassen.
Det har ikke på  

 noget tidspunkt været styrelsens intention at skaffe sig overdækning for det  

 tab, statskassen har lidt som følge af A‑kassens forsømmelighed.
Styrelsen vil endvidere  

 overveje, om det på nuværende tidspunkt kan have et formål at udsende en  

 skrivelse til kommunerne, hvori deres opmærksomhed henledes på denne  

 problemstilling.
De skal så, hvis de under ligning eller anden gennemgang  

 bliver opmærksom på, at et udbetalt beløb er selvangivet, rette henvendelse  

 til Told‑ og Skattestyrelsen, der da på egen foranledning vil  

 tilbagebetale til A-kassen, således at dennes egenbetaling reduceres med  

 beløbet.
 For så vidt angår det af  

 advokat (A) indsendte eksempel på, at en kursist (lønmodtager) har modtaget  

 oplysningsseddel, hvori oplyses, at befordringstilskuddet er A‑indkomst  

 for 1994 skal man henvise til det i udtalelse herfra af 21. november 1997  

 anførte,  

 og til regionens bemærkning i udtalelse af 15. januar 1998, side 2, om, at  

 A‑kassen  

 efter det oplyste i januar 1995 i oplysningssedler meddelte sine kursister,  

 at  

 ydelserne var skattefri.
 2. Det bemærkes, at  

 cirkulærerne af 1987 og 1988 ophævedes og reglerne overførtes til Håndbog for  

 Inddrivelse og Bobehandling for at understrege reglernes vejledende karakter.
 3. Der henvises til det i  

 udtalelsen under 1 anførte.
 4. Der henvises til det i  

 udtalelsen under 1 anførte.
 5 og 6. For så vidt angår  

 klagers bemærkning om styrelsens besvarelsestid henvises til forrige  

 udtalelse  

 af 30. september 1997.
Sagens akter ‑ herunder  

 regionens udtalelse af 1. juli 1998 vedlægges. Ombudsmandens udtalelse Myndighedernes udtalelser på baggrund af min foreløbige redegørelse  

 giver mig ikke grundlag for at ændre den opfattelse som jeg har givet udtryk  

 for i min foreløbige udtalelse.
Det er således særligt fortsat min opfattelse at  

  

 der ikke i kildeskattelovens § 69 er hjemmel til den skete skønsmæssige  

 opgørelse (på grundlag af gennemsnitlige trækprocenter) af det beløb den  

 indeholdelsespligtige hæfter for, og at  

  

 det er beklageligt at hæftelseskravet ikke blev opgjort i overensstemmelse  

 med den fremgangsmåde som er beskrevet i SD-cirkulære 1987-4, pkt. 3.4.3.
 Såvel Told‑ og Skattestyrelsens udtalelse af 23. september 1998 som  

 Told‑ og Skatteregion Frederiksbergs udtalelse af 1. juli 1998  

 indeholder en principiel anerkendelse af, at der ikke er hjemmel i  

 kildeskatteloven til anvendelse af gennemsnitlige trækprocenter.
Told‑ og Skattestyrelsen udtaler at styrelsen er enig med  

 Ombudsmanden i, at anvendelsen af gennemsnitlige trækprocenter ikke er  

 hjemlet i kildeskatteloven.
Tilsvarende fremgår det af told‑ og  

 skatteregionens udtalelse, at der ikke eksisterer direkte hjemmel til  

 at anvende gennemsnitlige trækprocenter.
Begge myndigheder anfører  

 herefter at anvendelsen af de gennemsnitlige trækprocenter skyldes en  

 hensyntagen til praktiske forhold idet sagen vedrører ca. 36.000 skatteydere.  

 Styrelsen skriver bl.a. at denne fremgangsmåde er udtryk for en  

 hensigtsmæssig  tilskæring af en sag af ganske ekstraordinær  

 karakter, mens regionen udtaler: Der er tale om en pragmatisk  

 løsning, der er accepteret af de involverede parter.
Den seneste udtalelse fra Told‑ og Skatteregion Frederiksberg  

 indeholder noget mere præcise oplysninger om den hævdede aftaleindgåelse idet  

 tid, sted og involverede personer anføres.
Det fremhæves at det var regionens  

 udgangspunkt at der enten  

 skulle anvendes en trækprocent på 60 eller de faktiske trækprocenter.
Da det  

 tidligere er anført af told‑ og skatteregionen at arbejdsløshedskassen  

 ikke var i besiddelse af de faktiske trækprocenter, har regionen øjensynlig  

 forudsat at udgangspunktet for opgørelsen af hæftelsesbeløbet var en  

 trækprocent på 60. Det bemærkes i denne forbindelse at kildeskattelovens §  

 48,  

 stk. 7, foreskriver at der skal ske indeholdelse med 60 % såfremt den  

 indeholdelsespligtige ikke er i besiddelse af den faktiske trækprocent.
 Ifølge told‑ og  

 skatteregionen må anvendelsen af de faktisk anvendte gennemsnitlige  

 trækprocenter på henholdsvis 50 og 45 altså sammenholdes med den i KSL § 48,  

 stk. 7, hjemlede trækprocent på 60. Anvendelse af de uhjemlede gennemsnitlige  

 trækprocenter frem for den hjemlede trækprocent skulle således have reduceret  

 arbejdsløshedskassens hæftelse med et ikke ubetydeligt beløb.
Heroverfor står så  

 arbejdsløshedskassens oplysninger om at kassen var i besiddelse af de  

 faktiske  

 trækprocenter.
Dette udsagn underbygger kassen med at den foruden de  

 omhandlede  

 rejse‑ og befordringsgodtgørelser udbetalte andre skattepligtige beløb  

 til kursisterne, og at der i disse andre blev indeholdt kildeskat.  

 Arbejdsløshedskassen  

 mener at anvendelsen af de gennemsnitlige trækprocenter på 50 og 45 må  

 sammenholdes med de faktiske trækprocenter som i hvert tilfælde ikke har  

 været  

 højere.
Efter arbejdsløshedskassens opfattelse af sagen har opgørelsen på  

 grundlag af gennemsnitlige trækprocenter frem for de faktiske trækprocenter  

 derfor ikke resulteret i en reduceret hæftelse, snarere tværtimod.
Til det anførte finder jeg  

 anledning til at bemærke at jeg ikke kan være uforstående over for at der  

 kunne  

 være et behov for - ud fra de praktiske, administrative hensyn som  

 myndighederne har fremført i sagen - særlig i en sag som den foreliggende at  

 kunne opgøre hæftelsens beløbsmæssige størrelse på grundlag af skønsmæssigt  

 fastsatte gennemsnitlige trækprocenter, og eventuelt tillige at kunne opgøre  

 hæftelsesansvarets størrelse uden en individuel undersøgelse af om de enkelte  

 lønmodtagere måtte have selvangivet beløbet og - i givet fald - havde  

 restskat.  

 At et sådant behov måtte anses for forståeligt - eller endog rimeligt at  

 imødekomme - udgør imidlertid ikke et hjemmelsgrundlag.
Hvis myndighederne  

 ønsker en sådan retstilstand indført, kan det kun ske ved en relevant ændring  

 af lovgivningen, in casu kildeskatteloven.
Hvorvidt en sådan lovændring bør  

 gennemføres, er et lovgivningspolitisk spørgsmål som kun Folketinget kan tage  

 stilling til.
Med de muligheder jeg som  

 ombudsmand har for at oplyse og afklare et omstridt faktum, mener jeg ikke at  

 yderligere undersøgelser fra min side ville kunne afklare om  

 arbejdsløshedskassens hæftelsesansvar opgjort som sket på grundlag af  

 gennemsnitlige trækprocenter, er blevet større eller mindre end  

 hæftelsesansvaret korrekt opgjort på grundlag af de enkelte lønmodtageres  

 trækprocenter og øvrige relevante individuelle forhold.
Det afgørende er  

 imidlertid at det følger af almindelige offentligretlige principper at  

 hæftelsesansvaret efter kildeskattelovens § 69, stk. 1, skal opgøres til det  

 korrekte beløb - hverken mere eller mindre.
I sagen har der i øvrigt  

 været uenighed mellem arbejdsløshedskassen og skattemyndighederne om hvorvidt  

 der er indgået en  

  

 aftale  

  

 om  

 anvendelse af gennemsnitlige trækprocenter i forbindelse med opgørelsen af  

 kassens hæftelsesansvar.
Jeg skal hertil bemærke at en sådan aftale ikke  

 ville  

 kunne erstatte den manglende lovhjemmel til fremgangsmåden.
Kildeskattelovens  

 §  

 69 er en præceptiv lovbestemmelse som ikke kan fraviges ved aftale mellem  

 borgerne og myndighederne.
 Jeg henstiller herefter til  

 Told- og Skattestyrelsen at styrelsen genoptager sagen.
Ud over de overvejelser som  

 fremgår ovenfor, skal jeg ikke undlade at pege på muligheden af at Told- og  

 Skattestyrelsen overvejer hvorvidt arbejdsløshedskassen måtte have pådraget  

 sig  

 et erstatningsansvar over for det offentlige efter dansk rets almindelige  

 erstatningsregler, dvs. overvejer hvorvidt der i forbindelse med undladelsen  

 af  

 at indeholde A-skat kunne være et ansvarsgrundlag for arbejdsløshedskassen og  

 -  

 i bekræftende fald - hvor stort et tab for det offentlige der med sikkerhed  

 ville kunne opgøres.
En eventuel tabsopgørelse vil kunne ske skønsmæssigt og  

 på  

 grundlag af generelle faktorer - forudsat at en sådan opgørelsesmåde med  

 sikkerhed ikke vil føre til fastsættelsen af et tab der er større end det  

 mindst mulige tab.
I fortsættelse heraf skal jeg endelig bemærke at en  

 eventuel  

 erstatningssag - modsat en sag efter kildeskattelovens § 69 - principielt  

 ville kunne afsluttes ved aftale (herunder ved et udenretligt forlig) mellem  

 den kompetente myndighed og den indeholdelsespligtige.
