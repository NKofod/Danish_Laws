En tværgående pensionskasse optog kun medlemmer af tre angivne  

 fagforeninger.
En gruppe med samme uddannelse men medlemmer af anden  

 fagorganisation klagede over udelukkelse fra pensionskassen.
 Vedtægterne var i strid med bekendtgørelse om pensionskassevirksomhed.
 Af en tværgående pensionskasses vedtægter fremgik, at kun medlemmer af tre  

 bestemte fagforeninger kunne optages i pensionskassen.
En gruppe personer med samme uddannelse var imidlertid medlemmer af en  

 nyetableret fagorganisation og kunne derfor efter vedtægten ikke optages i  

 pensionskassen.
Gruppen indgav en klage herover til forsikringstilsynet.
 Betingelserne for at kunne optages som medlem af en tværgående  

 pensionskasse er fastsat i bekendtgørelse nr. 563 af 28. august 1986 om  

 pensionskassevirksomhed under lov om forsikringsvirksomhed. § 3, stk. 1, nr.  

 1, bestemmer, at der skal være tale om ansættelse i henhold til en kollektiv  

 overenskomst, aftale eller lignende, der foreskriver pligt til medlemsskab af  

 pensionskassen.
 Pensionskassens krav om, et medlemskab af bestemte fagforeninger var en  

 forudsætning for medlemskab af pensionskassen, overlod i realiteten til det  

 enkelte medlem at træffe beslutning om medlemsskab af pensionskassen, hvilket  

 er i strid med bekendtgørelsen.
 Pensionskassen har efter forhandlinger med Forsikringstilsynet givet  

 tilsagn om at ændre den pågældende vedtægtsparagraf, således at kravet om  

 medlemsskab af specielle fagforeninger opgives.
