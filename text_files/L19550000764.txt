 Den 18. februar 1955 er der mellem Kongeriget Danmark og Republikken  

 Argentina indgået en handels- og betalingsaftale af følgende ordlyd (den  

 spanske tekst udelades):
 Handels- og betalingsaftale mellem Kongeriget Danmark og Republikken  

 Argentina.
 Kongeriget Danmarks regering og Republikken Argentinas regering har i  

 ønsket om at styrke de venskabsbånd, som forbinder de to folk, samt om at  

 lette og videreudvikle de økonomiske forbindelser mellem landene, som man vil  

 søge fremmet til det højst mulige niveau, besluttet at afslutte en handels-  

 og betalingsaftale og har med henblik herpå udpeget som deres  

 befuldmægtigede:
 Hans Majestæt Kongen af Danmark:
 Sin overordentlige gesandt og befuldmægtigede minister Emil Torp-Pedersen.
 Hans Excellence Republikken Argentinas præsident:
Udenrigs- og kulturminister, dr.
Jeronimo Remorino; budgetminister, dr.
Pedro Jose Bonanni; handelsminister, dr.
Antonio F.
Cafiero; finansminister, dr.
Miguel Revestido og industriminister, dr.
Orlando L.
Santos, der efter at have udvekslet fuldmagter, som blev fundet at være i behørig  

 form, er blevet enige om følgende:
 Almindelige bestemmelser.
 Artikel 1.
 De høje kontraherende parter tilkendegiver, at de har til hensigt at  

 styrke de mellem dem bestående økonomiske forbindelser og at fremme  

 udvekslingen af deres produkter for derved at sikre varige markeder for disse  

 i overensstemmelse med landenes behov.
 Artikel 2.
Kongeriget Danmarks regering og Republikken Argentinas regering tilsikrer  

 hinanden en streng gensidig behandling forsåvidt angår alle kommercielle og  

 finansielle transaktioner, som finder sted mellem de to lande.
De vil med den  

 største velvilje overveje og træffe bestemmelse om de forslag, som de  

 forelægger hinanden, og som tilsigter at lette og fremme deres indbyrdes  

 økonomiske forbindelser.
 Artikel 3.
 De høje kontraherende parter forpligter sig til ved indførsel af natur-  

 eller industriprodukter, som hidrører fra det andet lands område, at ville  

 yde de størst mulige lettelser, som vedkommende lands lovgivning tillader  

 forsåvidt angår toldafgifter, andre afgifter, skatter eller offentlige  

 gebyrer og ligeledes forsåvidt angår den administrative behandling, som  

 produkternes indførsel, omsætning, transport og fordeling er underkastet.
 Artikel 4.
 Kongeriget Danmarks regering og Republikken Argentinas regering vil træffe  

 de nødvendige forholdsregler til i overensstemmelse med ånden i de gældende  

 bestemmelser og overenskomster at sikre beskyttelse for oprindelses- og  

 kvalitetsbetegnelser for typiske produkter hidrørende fra de respektive lande  

 samt ved anvendelse af passende straffebestemmelser at hindre udbredelse og  

 salg af varer, som er forsynet med falske oprindelses-, kvalitets- eller  

 typebetegnelser, og som er fremstillet i deres eget territorium eller i  

 tredieland.
 Kommercielle bestemmelser.
 Artikel 5.
Republikken Argentinas regering vil inden for grænserne af de beføjelser,  

 som den normalt udøver på dette område, lette eksporten af de argentinske  

 varer, som er opregnet i hoslagte liste »A«, medens Kongeriget  

 Danmarks regering for sit vedkommende vil yde alle de til import i Danmark af  

 sådanne varer nødvendige lettelser.
Liste »A« er ikke begrænsende  

 og vil kunne udvides, når begge landes kompetente myndigheder måtte træffe  

 beslutning herom.
 Artikel 6.
Kongeriget Danmarks regering vil inden for grænserne af de beføjelser, den  

 normalt udøver på dette område, lette den danske eksport af de varer, der er  

 opregnet i vedlagte liste »B«, medens Republikken Argentinas  

 regering for sit vedkommende vil yde alle de til import i Argentina af de  

 omhandlede varer nødvendige lettelser.
Liste »B« er ikke  

 begrænsende og vil kunne udvides, når begge landes kompetente myndigheder  

 måtte træffe beslutning herom.
 Artikel 7.
Kongeriget Danmarks regering og Republikken Argentinas regering vil  

 foretage alt, hvad der står i deres magt, for at der i deres kommercielle  

 samhandel, der gennemføres i henhold til nærværende aftale, opretholdes  

 retfærdige og gensidigt tilfredsstillende priser.
De to regeringer vil inden  

 for deres kompetenceområde bestræbe sig for, at priserne på de varer, der  

 udveksles mellem de to lande, ikke er højere end dem, der erlægges af et  

 hvilket som helst tredieland under samme betingelser, kvalitet og forhold.
 Artikel 8.
 Kongeriget Danmarks regering og Republikken Argentinas regering tilsikrer,  

 at alle de varer, der er genstand for udveksling mellem landene, udelukkende  

 vil være bestemt til at tilfredsstille købslandets interne forbrug.
 Artikel 9.
 Udførslen af argentinske varer til Danmark såvel som udførslen af danske  

 varer til Argentina skal være underkastet de bestemmelser, der er gældende i  

 eksportlandet på det tidspunkt, da eksporten finder sted.
 Indførslen i Argentina af danske varer såvel som indførslen i Danmark af  

 argentinske varer skal være underkastet de bestemmelser, der er gældende i  

 importlandet på det tidspunkt, da indklareringen finder sted.
 Artikel 10.
 Listerne »A« og »B« vil være gyldige for en periode af  

 12 måneder at regne fra datoen for nærværende aftales ikrafttræden.
 Tre måneder forud for udløbet af hver af nævnte listers etårige  

 gyldighedsperioder og indtil aftalens udløb vil de høje kontraherende parter  

 efter fælles overenskomst bestemme, hvilke varer der skal være genstand for  

 udveksling mellem de to lande i den følgende 12 måneders periode.
 Hvis der een måned før hver årlige periodes udløb endnu ikke er opnået  

 enighed mellem parterne, vil de to parter for et efter aftale fastsat tidsrum  

 kunne forlænge gyldigheden af de for den løbende periode gældende lister.
 Finansielle bestemmelser.
 Artikel 11.
 Betalinger af enhver art, der vedrører direkte transaktioner mellem  

 Kongeriget Danmark og Republikken Argentina, vil blive foretaget på de  

 vilkår, der er forudset i nærværende aftale. og i overensstemmelse med de  

 valutabestemmelser, der er gældende i de to lande.
 Artikel 12.
 Alle de i den forudgående artikel omhandlede betalinger vil blive  

 foretaget ved kreditering, respektive debitering, af en konto i US-dollars,  

 benævnt »Dansk-Argentinsk Aftalekonto«, som Danmarks Nationalbank,  

 der handler på den danske regerings vegne, vil åbne i Banco Central de la  

 Republica Argentina's navn, hvilken bank handler på den argentinske regerings  

 vegne.
 Ved konverteringen af US-dollars »Dansk-Argentinsk Aftale« til  

 argentinske pesos eller danske kroner eller omvendt skal anvendes de samme  

 kurstyper, som de i det respektive land gældende bestemmelser måtte fastsætte  

 for operationer, der under samme vilkår foretages i frie US-dollars.
 Artikel 13.
 De i artikel 11 forudsete betalinger omfatter:
 Ligeledes vil de i det følgende opregnede betalinger kunne foretages,  

 såfremt de i vedkommende land gældende valuta- og betalingsbestemmelser  

 tillader det:
 Artikel 14.
 Sålænge nærværende aftale er i kraft, vil kreditorbanken ikke kræve nogen  

 som helst tilbagebetaling af saldoen i dens favør, som den i artikel 12  

 omhandlede konto måtte udvise, sålænge nævnte saldo ikke overtiger 3  

 millioner US-dollars.
 Artikel 15.
Saldoen på den i artikel 12 nævnte konto vil afkaste en årlig rente af 2  

 1/2 pct. af beløb udover 1 million dollars.
Disse renter skal ved udløbet af  

 hvert kalenderkvartal afvikles og bogføres til kredit, respektive debet, på  

 den af Danmarks Nationalbank åbnede »Dansk-Argentinske  

 Aftalekonto«.
 Artikel 16.
Når saldoen i US-dollars overstiger den i artikel 14 fastsatte grænse, vil  

 kreditorbanken kunne anmode om betaling af det overskydende beløb i  

 minimumskvoter på 100 000 US-dollars.
Danmarks Nationalbank og Banco Central  

 de la Republica Argentina vil kunne aftale, at betalingen udføres i udmøntet  

 guld eller i guldbarrer af god levering eller i andre deviser.
 Artikel 17.
Debitorbanken kan til enhver tid helt eller delvis udligne de saldi, som  

 den i artikel 12 omhandlede konto måtte udvise.
Betalingerne skal udføres i  

 frie US-dollars ved telegrafiske overførsler over Nes York eller efter aftale  

 mellem Danmarks Nationalbank og Banco Central de la Republica Argentina i  

 udmøntet guld eller i guldbarrer af god levering eller i andre deviser.
 Artikel 18.
 Den guldpris, der skal tages i betragtning ved anvendelsen af  

 bestemmelserne i nærværende aftales artikler 16, 17 og 20, skal fastsættes på  

 basis af guldets officielle pris i Amerikas Forenede Stater (for tiden  

 US-dollars 35 pr. ounce troy fint guld).
 Artikel 19.
 Omregningen af danske kroner til US-dollars og omvendt skal i Danmark  

 finde sted til de i København gældende kurser for henholdsvis salg og køb af  

 US-dollars T/T, der er baseret på den af den danske regering til  

 International Monetary Fund anmeldte kurs (for tiden d. kr. 6,90714 pr.  

 US-dollar).
 Omregningen af argentinske pesos til US-dollars og omvendt vil i Argentina  

 finde sted:
 Artikel 20.
 1. Den i artikel 12 omhandlede konto skal ved udløbet  

 af nærværende aftale holdes åben for et tidsrum af 6 måneder udelukkende for  

 at bogføre:
 Danmarks Nationalbank og Banco Central de la Republica Argentina skal til  

 sin tid aftale den fremgangsmåde, som skal anvendes ved de i forudgående  

 afsnit b) omhandlede betalinger.
 2. Ved udløbet af den omhandlede 6 måneders periode,  

 og efter at de i punkt 1 omhandlede operationer er blevet bogført, skal den  

 saldo, som den omhandlede konto måtte udvise, bogføres på en særlig konto,  

 som med dette formål vil blive åbnet af kreditorlandet i debitorlandets navn.
 Saldoen på denne konto skal udlignes inden for en yderligere periode på 1  

 år ved leverancer af varer, som måtte blive aftalt af de to regeringer.
 Den saldo, som den omhandlede konto eventuelt måtte udvise ved udløbet af  

 sidstnævnte frist, skal på anmodning af kreditorlandet straks betales i frie  

 US-dollars ved telegrafisk overførsel over New York eller efter aftale mellem  

 Danmarks Nationalbank og Banco Central de la Republica Argentina i udmøntet  

 guld eller i guldbarrer af god levering eller i andre deviser.
 3. Saldoen på den i forudgående punkt 2 omhandlede  

 konto skal indtil dens fulde udligning nyde den rente, som er forudset i  

 nærværende aftales artikel 15.
 Artikel 21.
 De høje kontraherende parter er enige om:
 Artikel 22.
 Kongeriget Danmarks regering bemyndiger Danmarks Nationalbank, og  

 Republikken Argentinas regering bemyndiger Banco Central de la Republica  

 Argentina til mellem sig at aftale:
 Artikel 23.
 Med det formål at lette finansieringen af vareudvekslingen mellem  

 Kongeriget Danmark og Republikken Argentina vil Danmarks Nationalbank og  

 Banco Central de la Republica Argentina bemyndige de i deres respektive lande  

 værende banker eller autoriserede institutioner til at åbne de nødvendige  

 rembourser.
 Disse operationer skal som hidtil foretages i overensstemmelse med  

 sædvanlig bankpraksis.
 Artikel 24. Varer hidrørende fra tredieland, som en af de høje  

 kontraherende parter erhverver hos den anden part, vil ikke kunne betales  

 over den i nærværende aftales artikel 12 omhandlede konto, medmindre aftale i  

 så henseende finder sted i hvert enkelt tilfælde mellem Danmarks Nationalbank  

 og Banco Central de la Republica Argentina.
 Artikel 25.
 De høje kontraherende parter vil i givet tilfælde rådføre sig med hinanden  

 for at undersøge muligheden af med de øvrige interesserede monetære  

 myndigheders indforståelse at godkende:
 Artikel 26.
 De høje kontraherende parter vil gøre nærværende aftales bestemmelser til  

 genstand for undersøgelse med henblik på at hidføre ændringer, hvis dette  

 bliver nødvendigt som følge af deres tilslutning til monotære konventioner af  

 generel karakter.
 Bestemmelser vedrørende kapitalgoder.
 Artikel 27.
 Med henblik på at lette indkøb mod betaling i rater af kapitalgoder, som  

 officielle institutioner eller private firmaer i Argentina måtte ønske at  

 foretage i Danmark, til udvikling af de i den argentinske regerings 2.  

 femårsplan forudsete produktive virksomheder, erklærer den danske regering  

 sig indforstået med at tage de nødvendige forholdsregler til at fremme den  

 til sådanne forretninger passende finansiering.
 Artikel 28.
 De i forudgående artikel omhandlede køb, som finder sted fra indeværende  

 dato, vil kunne andrage et totalbeløb af 15 millioner dollars, og de  

 pågældende betalinger skal foretages ratevis i henhold til et  

 amortiseringssystem i løbet af indtil 5 år.
 Artikel 29.
De af nærværende kapitel omfattede forretninger skal i hvert enkelt  

 tilfælde gøres til genstand for en undersøgelse med henblik på fastsættelse  

 af forretningens almindelige betingelser såvelsom henholdsvis tidsfristen og  

 betalingssystemet.
Parterne vil herved bestræbe sig for at undgå, at der i et  

 enkelt år forfalder ekstraordinært store afdrag til betaling.
 Skibsfartsbestemmelser.
 Artikel 30.
 Hver af de høje kontraherende parters fartøjer skal inden for den anden  

 parts jurisdiktion nyde mestbegunstigelsesbehandling i overensstemmelse med  

 vedkommende lands lovgivninger, forsåvidt angår havneordninger og de  

 forholdsregler, der træffes i havnene.
 Slutningsbestemmelser.
 Artikel 31.
Det pålægges et permanent blandet udvalg med sæde i Buenos Aires at  

 overvåge anvendelsen af de i nærværende aftale indeholdte bestemmelser med  

 henblik på, at de deri forudsete formål opfyldes.
Nævnte udvalg, som vil  

 træde sammen efter anmodning af enhver af parterne, vil kunne foreslå de to  

 regeringer sådanne forholdsregler, som skønnes nødvendige for en bedre  

 gennemførelse af aftalen, samt sådanne, der tager sigte på at forøge  

 samhandelen mellem de to lande.
 Artikel 32.
 Nærværende aftale afløser handels- og betalingsaftalen af 14. december  

 1948 og den til denne knyttede tillægsaftale, indgået ved noteveksling den  

 31. august 1951. Ligeledes ophæves alle de bestemmelser, der indeholdes i  

 aftaler afsluttet forud for i dag mellem de to lande, forsåvidt disse måtte  

 være i modstrid med nærværende aftales bestemmelser.
 Artikel 33.
Under forbehold af ratifikation i den form, hvert lands forfatning  

 foreskriver, træder nærværende aftale foreløbig i kraft 15 dage efter  

 undertegnelsen og forbliver i kraft for en periode af 5 år.
Derefter  

 betragtes den som stiltiende fornyet år for år, medmindre den skriftligt  

 opsiges af en af de høje kontraherende parter med mindst 3 måneders varsel  

 forud for udløbet af en årsperiode.
I tilfælde af sådan opsigelse forbliver  

 bestemmelserne i artiklerne 7, 12, 15, 16, 17, 18, 19 og 20 i kraft, indtil  

 den saldo, der måtte henstå på den i artikel 12 omtalte konto, måtte være  

 fuldstændig udlignet.
 Til bekræftelse heraf undertegner de ovennævnte befuldmægtigede 4  

 eksemplarer med samme indhold, 2 på dansk og 2 på spansk, idet de to  

 udfærdigelser har samme gyldighed, i byen Buenos Aires, den 18. februar 1955.
 For kongeriget Danmarks regering:
sign.
Emil Torp-Pedersen.
 For republikken Argentinas regering:
sign.
Jeronimo Remorino.
 Maskiner, motorer og anlæg til industrien i almindelighed, reservedele og  

 tilbehør dertil.
 Maskiner og udstyr til mælkeindustrien, reservedele og tilbehør dertil.
 Maskiner og udstyr til produktion, transformation og distribution af  

 elektrisk kraft samt reservedele dertil.
 Maskiner, udstyr og materiel til petroleumsindustrien (efterforskning og  

 udvinding), reservedele og tilbehør dertil.
 Maskiner, anlæg og materiel til mineindustrien (efterforskning og  

 udvinding), reservedele og tilbehør dertil.
 Anlæg, installationer og materiel til havne, reservedele og tilbehør  

 dertil.
 Materiel og udstyr til transportformål i almindelighed, reservedele og  

 tilbehør dertil.
 Maskiner og udstyr til jord- og vejarbejde, reservedele og tilbehør  

 dertil.
 Udenrigsministeriet, den 14, marts 1955.
H.C.
Hansen.
