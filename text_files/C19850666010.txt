 I henhold til lov nr. 123 af 31. marts 1985 om fornyelse og forlængelse af  

 kollektive overenskomster og aftaler m.v., samt til beslutning truffet i det  

 efter lovens § 11 nedsatte paritetiske nævn, er aftalen af 17. november 1983  

 vedrørende løn- og arbejdsforhold for 2. dels lægestuderende, der beskæftiges  

 som dialyseassistenter og cardiologiske assistenter forlænget indtil udgangen  

 af marts måned 1987 med følgende ændringer:
»Stk. 2.  Studenterne i det enkelte hold forpligter  

 sig kollektivt til, at der døgnet igennem altid er een i tjeneste.
For denne  

 forpligtelse ydes med virkning fra 1. april 1985 en betaling på 188,00 kr.  

 (1/4 1983-niveau) (med virkning fra 1. april 1986 198,00 kr. (1/4  

 1983-niveau)) pr. hold pr. døgn.
Såfremt holdet ikke har udført tjeneste i et  

 fuldt døgn, eller det er aftalt, at holdet kun skal dække dele af et døgn,  

 nedsættes betalingen forholdsmæssigt.« Med virkning fra 1. april 1985 ændres »12 timers« til »14  

 timers«.
»§ 6,  stk. 2, 1. afsnit, betaling for  

 holdtjeneste forhøjes pr. 1. april 1985, 1. oktober 1985, 1. april 1986 og 1. oktober  

 1986 i henhold til tilsvarende forhøjelse af generelle og særlige tillæg for  

 tjenestemænd.« Eventuelle tvivlsspørgsmål forventes forelagt finansministeriet.
P.
M.
V.
 E.B.
