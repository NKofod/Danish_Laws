 Ved cirkulærskrivelse af 24. april 1953 har justitsministeriet udtalt, at  

 politiets ledsagelse af indsatte fra arresthusene, der i forbindelse med de  

 almindelige lægeundersøgelser skal underkastes undersøgelse på en  

 tuberkulosestation, samt ledsagelse af indsatte til behandling hos  

 speciallæge og tandlæge eller til ambulant behandling på hospital og  

 lignende, så vidt muligt bør gennemføres således, at det ledsagende personale  

 - polititjenestemand og/eller arresthusets personale - er civilklædt.
 Justitsministeriet har i nogle tilfælde fra indsatte modtaget klage over,  

 at ledsagerne i de nævnte tilfælde uden særlig anledning har båret uniform.
 Man anmoder Dem derfor om at indskærpe justitsministeriets skrivelse for  

 det politi- og arrestpersonale, som medvirker ved sådanne ledsagelser.
 Til arrestinspektørerne og anstaltslederne.
