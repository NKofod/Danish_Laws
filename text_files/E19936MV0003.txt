C.1 Momspligtige virksomheder C.2 Pligt til at betale moms - registrering og anmeldelse C.3 Virksomheder, der ikke skal registreres eller anmeldes C.4 Registrering §§ 2 a - 6 Disse bestemmelser fastlægger, hvilke virksomheder der er momspligtige,  

 hvem der skal betale moms i hvilke situationer, og hvem der skal  

 momsregistreres eller anmelde sin virksomhed eller et køb hos den lokale  

 told- og skatteregion.
Det er også her, man finder reglerne om frivillig  

 registrering.
C.1 Momspligtige virksomheder § 2 a Momspligtige virksomheder er efter denne bestemmelse alle virksomheder,  

 der driver selvstændig erhvervsvirksomhed med afsætning af varer og ydelser -  

 såvel momspligtige som ikke momspligtige.
Omfattet af begrebet er således  

 ikke kun virksomheder, der er registreringspligtige efter § 5, men også ikke  

 registrerede virksomheder, fx virksomheder, der afsætter tjenesteydelser, som  

 er undtaget fra momspligten efter § 2, stk. 3, og offentlige virksomheder,  

 der ikke afsætter varer i konkurrence med erhvervslivet.
 Af de følgende C.1.1-C.1.3 fremgår, hvornår der i momslovens forstand  

 foreligger "selvstændig virksomhed", "erhvervsmæssig  

 virksomhed" og "afsætning".
C.1.1 Selvstændig virksomhed Det er kun selvstændig virksomhed, der er momspligtig.
Selvstændig  

 virksomhed er kendetegnet ved, at der for egen regning og risiko udøves  

 økonomisk virksomhed.
Uden for begrebet "selvstændig virksomhed" falder derfor  

 arbejde, der udføres af lønmodtagere.
En lønmodtager udfører normalt  

 personligt arbejde i et tjenesteforhold, hvor betalingen udgøres af løn,  

 feriegodtgørelse, honorar, tantieme, provision, drikkepenge og lignende  

 ydelser.
 Der lægges således vægt på, om det udbetalte vederlag betragtes som  

 A-indkomst (tjenesteforhold) eller B-indkomst (selvstændig  

 erhvervsvirksomhed) i kildeskattelovens forstand, jf. også  

 Ligningsvejledningens afsnit E.A.4.
 Såfremt der hersker tvivl om, hvorvidt den, der udfører arbejdet, står i  

 tjenesteforhold til hvervgiveren, eller om der er tale om selvstændig  

 erhvervsvirksomhed, må afgørelsen træffes på grundlag af en samlet vurdering  

 af forholdet mellem den, der udfører arbejdet, og den, for hvem det udføres.
 Handelsrejsende og agenter, der præsterer ydelser for flere forskellige  

 virksomheder, vil under visse omstændigheder kunne anses for at drive  

 selvstændig virksomhed, selv om provision o.l. udbetales som A-indkomst, jf.  

 Ligningsvejledningens afsnit E.A.4.3.
Virksomheder, der udøver fremstillingsvirksomhed inden for industri,  

 håndværk eller landbrug, vil normalt blive anset for at udøve selvstændig  

 virksomhed.
Det gælder normalt også virksomheder inden for handel, service og  

 liberale erhverv, som fx læger, advokater, revisorer, arkitekter og  

 vekselerer.
 Momspligten omfatter alle virksomhedsformer, dvs. såvel  

 enkeltmandsvirksomheder, interessentskaber som aktie- og anpartsselskaber mv.
C.1.2 Erhvervsmæssig virksomhed At en virksomhed drives erhvervsmæssigt vil sige, at formålet med at drive  

 virksomheden er at opnå en økonomisk gevinst.
Afgørelsen af, om en virksomhed drives erhvervsmæssigt eller som en  

 "hobbyvirksomhed", hvor private formål er hovedsigtet, træffes på  

 grundlag af en samlet, konkret vurdering af virksomheden, hvor alle relevante  

 forhold må inddrages, som fx - om der inden virksomhedens påbegyndelse blev foretaget en undersøgelse  

 af lønsomheden, herunder lagt såvel drifts- som likviditetsbudget, - om der er udsigt til, at virksomheden før eller siden vil give overskud,  

 herunder et overskud, der står i rimeligt forhold til den investerede  

 kapital, - om virksomhedens omfang er af en vis størrelse, - om virksomheden er drevet tilstrækkeligt intensivt/seriøst, - om virksomhedens driftsform i øvrigt er normal og sædvanlig inden for  

 virksomheder af den pågældende art, - om uvedkommende formål eller interesser kan påvises, - om virksomheden har en naturlig sammenhæng med indehaverens evt. øvrige,  

 indtægtsgivende erhverv, - om indehaveren har en relevant uddannelse inden for virksomhedens  

 fagområde, - om virksomheden har en potentiel indtjeningsevne og dermed potentiel  

 værdi for tredjemand, og - hvor mange år virksomheden er drevet med underskud, og hvorledes  

 udviklingen i budgettets størrelse er, herunder om fremkomne underskud kan  

 begrundes særskilt.
Landbrugsvirksomhed Ved vurderingen af traditionel landbrugsdrift tillægges  

 rentabilitetssynspunktet ikke samme vægt som inden for andre erhvervsgrupper.  

 Der skal således ikke ske afmelding af landmænd, som gradvis nedtrapper  

 produktionen i forbindelse med overgang til pension el. lign., selv om  

 driften giver underskud.
Det samme gælder egentlige deltidslandmænd, som  

 gradvis optrapper produktionen, og som har supplerende indtægter i form af  

 lønarbejde.
Udlejningsvirksomhed Ved udlejningsvirksomhed, fx udlejning af lystbåde, vil privat benyttelse  

 af de aktiver, der indgår i virksomheden, som udgangspunkt udelukke, at  

 virksomheden anses for erhvervsmæssigt drevet.
Der lægges således vægt på, om  

 virksomheden har overladt udlejningen til andre, og om ejeren har fraskrevet  

 sig rådigheden over aktivet i en periode på 5 år.
Desuden lægger man vægt på,  

 at virksomheden giver overskud før renter og afskrivninger, jf.
DfT.1110 og  

 TSS.1135.
Beboervaskerier Beboervaskerier anses for erhvervsmæssigt drevet, når vaskeriet er  

 organiseret som en selvstændig juridisk enhed, eller når  

 boligselskabet/ejerlejlighedsforeningen driver vaskeriet som  

 indleveringsvaskeri med ansat personale og mod betaling.
Afgørelsen af, om  

 andre former for beboervaskerier kan anses for erhvervsmæssigt drevet, sker  

 efter de almindelige regler, jf.
Dep.876.
Samlere I Mn.943 blev en samler af gamle skibe og flasker ikke anset for at drive  

 erhvervsmæssig virksomhed, hvorfor et skønsmæssigt ansat momstilsvar på  

 15.000 kr. blev ophævet.
Det fremgik bl.a. af sagen, at salget af doubletter  

 mv. ikke havde givet overskud i perioden, men højst havde dækket  

 omkostningerne.
Salg af indbo En privatpersons salg af indbogenstande anses ikke for at være  

 erhvervsmæssig virksomhed, hvorfor salget ikke medfører pligt til at betale  

 moms.
Tilsvarende gælder for ikke registrerede virksomheder og offentlige  

 institutioners salg af brugt inventar og brugte driftsmidler.
Salg af brugte biler En vognmands køb og salg af 11 brugte personbiler inden for en 2- årig  

 periode blev i Mn.899 anset for momspligtig virksomhed.
Negativt momstilsvar Den omstændighed, at en virksomheds driftsresultat i en kortere periode,  

 fx i etableringsfasen, udviser et momsmæssigt underskud, er ikke uden videre  

 ensbetydende med, at virksomheden er undtaget fra momspligten, jf. Østre  

 Landsrets dom af 28. marts 1989.
Afmelding Afgørelsen af, om en virksomhed kan karakteriseres som en  

 erhvervsvirksomhed, sker normalt ikke i forbindelse med virksomhedens  

 anmodning om registrering.
Vurderingen foretages løbende i forbindelse den  

 almindelige virksomhedskontrol.
Har en virksomheds driftsresultat udvist underskud i en sammenhængende  

 periode på 3 år, vil Told*Skat sædvanligvis vurdere, om der skal ske  

 afmelding af virksomheden.
Afmelding vil normalt finde sted, hvis det ikke  

 antages at være sandsynligt, at virksomheden inden for det næste regnskabsår  

 vil indbringe et overskud.
Konkrete omstændigheder, der kan ligge til grund  

 for virksomhedens driftsresultat, fx sygdom, ejerskifte,  

 afsætningsvanskeligheder, langvarig etablering, særlige brancheforhold o.l.  

 skal indgå i vurderingen.
Såfremt der træffes afgørelse om, at en virksomhed ikke drives  

 erhvervsmæssigt, men derimod som en "hobbyvirksomhed", skal der ske  

 momsberigtigelse af varelagre, maskiner og andre driftsmidler, ligesom der  

 ved større driftsmidler skal ske regulering af købsmomsen.
Varelagre, der  

 udtages til privat brug, skal momsberigtiges efter købs- eller  

 fremstillingsprisen.
Driftsmidler til en anskaffelsespris på 50.000 kr. eller derunder, der  

 udtages til privat brug, skal momsberigtiges på grundlag af indkøbs- eller  

 fremstillingsprisen.
For driftsmidler, der er undergivet værdiforringelse,  

 reduceres beregningsgrundlaget med 20% for hvert fulde år, regnet fra  

 anskaffelsestidspunktet, jf. § 2 i bekendtgørelse nr. 90 af 18. februar 1988  

 om beregning af moms af eget forbrug.
 Købsmomsen af investeringsgoder, dvs. driftsmidler til en anskaffelsespris  

 på mere end 50.000 kr., reguleres inden for 5 regnskabsår efter anskaffelsen  

 inkl. det regnskabsår, hvor investeringsgodet er anskaffet, jf.  

 bekendtgørelse nr. 75 af 26. februar 1985 om regulering af indgående moms for  

 investeringsgoder.
 Der skal kun ske tilbagebetaling af udbetalt negativt momstilsvar i de  

 tilfælde, hvor det burde have stået klart for virksomheden, at den ikke var  

 omfattet af registreringspligten.
Pligten til at betale moms omfatter også visse virksomheder, der ikke  

 almindeligvis karakteriseres som erhvervsvirksomheder, fx foreninger og  

 offentlige institutioner.
Se C.2.2, C.2.3 samt C.2.4.
 For en nærmere beskrivelse af afgrænsningen mellem erhvervsvirksomhed og  

 "hobbyvirksomhed" kan henvises til Ligningsvejledningens afsnit  

 E.A.1.2 om hobbyvirksomhed.
C.1.3 Afsætning For at være omfattet at momspligten skal der endvidere foreligge en  

 faktisk afsætning af varer og/eller ydelser.
Den, der kun fremstiller varer eller ydelser til eget brug, skal således  

 ikke betale moms.
Der kan dog pålægges erhvervsvirksomheder og foreninger at  

 betale moms, selv om der ikke finder nogen afsætning sted, jf. § 3, stk. 2 og  

 D.1.3.
En udenlandsk virksomhed leverede gratis lægevidenskabelige publikationer  

 med annoncer til læger i Danmark.
Publikationerne blev sendt samlet til et  

 adresseringsbureau her i landet, hvor de blev forsynet med adressemærkater og  

 videresendt til modtagerne.
Det udenlandske foretagende blev ikke anset for  

 at drive registreringspligtig virksomhed her i landet, jf.
Dep.917.
Moms af driftsmidler, som banker eller finansieringsinstitutter sælger  

 inkl. moms efter fuldmagt fra en låntager som følge af låntagers  

 misligholdelse af lånet, anses for at påhvile låntageren som den egentlige  

 sælger, jf.
TSS.1345.
C.2 Pligt til at betale moms - registrering og anmeldelse § 3, stk. 1, litra a-h Disse bestemmelser angiver i sammenhæng med § 5, stk. 1, hvornår en  

 virksomhed mv. skal lade sig registrere i forbindelse med sit salg af varer  

 og/eller momspligtige ydelser.
Der er således en forbindelse mellem pligten  

 til at betale moms og registreringspligten, når det drejer sig om  

 virksomhedens salg.
For så vidt angår varekøb bestemmer § 1, stk. 2, at der som hovedregel  

 skal betales moms her i landet ved køb af varer fra andre EF-lande, når  

 sælgeren er en registreret virksomhed, og at der altid skal betales moms ved  

 køb af nye transportmidler fra andre EF-lande.
Virksomheder mv., der ikke  

 allerede er registrerede efter § 5, stk. 1 skal derfor anmelde sin virksomhed  

 eller et køb af et nyt transportmiddel til den lokale told- og skatteregion,  

 jf. § 5 a.
Overførsler af varer fra en virksomhed i ét EF-land til  

 virksomhedens lager i Danmark sidestilles med varekøb, hvorfor virksomheden  

 (varelagret) skal anmelde overførslen og betale moms her i landet, jf. § 29  

 d, stk. 4.
For køb af visse ydelser fra udlandet er fastsat særlige regler i § 29 a  

 og § 29 c, jf.
B.2.3 om køb af ydelser i udlandet og B.2.5 om  

 transportydelser inden for EF.
 § 3, stk. 1 er i forbindelse med lovændringen pr. 1. januar 1993 blevet  

 udbygget med litra f om fjernsalg inden for EF, litra g om salg af nye  

 transportmidler inden for EF og litra h om udenlandske virksomheders  

 installation mv. af varer her i landet.
C.2.1 Erhvervsvirksomheders afsætning § 3, stk. 1, litra a Pligten til at betale moms her i landet påhviler virksomheder, der driver  

 selvstændig erhvervsvirksomhed med afsætning af varer og momspligtige  

 ydelser.
 I C.1 om momspligtige virksomheder er beskrevet, hvornår der i momslovens  

 forstand foreligger "selvstændig virksomhed" "erhvervsmæssig  

 virksomhed" og "afsætning".
C.2.2 Andelsforeninger og andre foreninger § 3, stk. 1, litra b Andelsforeninger og andre foreninger skal betale moms, selv om foreningen  

 kun afsætter varer eller ydelser til foreningens medlemmer eller kun afsætter  

 medlemmers varer eller ydelser.
Pligten til at betale moms indtræder, når foreningen anses for at drive  

 selvstændig erhvervsvirksomhed med afsætning af varer og/eller momspligtige  

 ydelser.
Momspligten afgøres således principielt ud fra de samme  

 overvejelser, som er nævnt i C.1 om momspligtige virksomheder.
Det anses ikke for muligt på tilfredsstillende vis at opstille objektive  

 kriterier for, hvornår en forenings aktiviteter må betragtes som  

 erhvervsmæssig virksomhed.
Afvejningen må foretages ud fra en samlet konkret  

 vurdering af foreningens formål, varerne og ydelsernes art,  

 kontingentbetaling mv.
At en forening ifølge sine vedtægter forudsættes at  

 "hvile i sig selv", er ikke i sig selv ensbetydende med, at  

 foreningens aktivitet i relation til momsloven anses for at være en ikke  

 erhvervsmæssig virksomhed.
Foreninger, der arbejder for fremme af formål, der naturligt og sædvanligt  

 varetages af foreninger, vil typisk anses for ikke erhvervsmæssige, hvis der  

 for kontingentet alene leveres varer eller ydelser i nær tilknytning til  

 foreningens formål.
Betingelsen er dog, at momsfritagelsen ikke vil kunne  

 fremkalde konkurrenceforvridning.
Kan medlemmerne få tilsvarende varer eller  

 ydelser fra andre end foreningen, taler dette - alt andet lige - for at  

 karakterisere foreningen som erhvervsdrivende med deraf følgende momspligt.
De nævnte overvejelser kan føre til, at en del af en forenings aktiviteter  

 anses for ikke momspligtig virksomhed, mens en anden del anses for  

 momspligtig.
I så fald skal en del af kontingentet pålægges moms.
Til  

 illustration af praksis kan henvises til afgørelserne Mn.575 om en  

 kennelklubs mark- og lydighedsprøver, Mn.585 om en tennisklubs aflønning af  

 en tennistræner, Mn.378 og Mn.1058 om børnefilmklubbers aktiviteter, Dep.872  

 om frimærkeklubbers salg af frimærker, Mn.981 om musik- og teaterforeningers  

 arrangementer, Dep.611 og Mn.671 om momspligt for naturistforeningers drift  

 af campingpladser og Mn.126 om momspligt for en rejseklubs arrangementer,  

 herunder foredrag og lodtrækninger.
Hvis en forening ud over sit eventuelle ikke registreringspligtige formål  

 sælger forskellige produkter eller individuelle tjenesteydelser som fx mad og  

 drikke, pjecer eller mærkater, juridisk rådgivning, revision,  

 markedsundersøgelser, reparationer, udlejning af ferielejligheder eller  

 bådepladser, er foreningen som udgangspunkt registreringspligtig for denne  

 del af sin virksomhed.
En konkret vurdering kan imidlertid føre til, at  

 eksempelvis udlejning af sommerhuse uden avance ikke kan anses for  

 erhvervsmæssig virksomhed, jf.
Mn.1009.
Ejerlejlighedsforeninger Ejerlejlighedsforeninger, der udelukkende indkøber varer og ydelser fra  

 selvstændige erhvervsvirksomheder, er ikke omfattet af registreringspligten,  

 idet disse foreningers funktion alene består i at afholde og fordele de  

 pågældende udgifter.
I de tilfælde, hvor foreningerne direkte præsterer  

 momspligtige ydelser for medlemmerne ved bl.a. særligt ansat personale, er  

 foreningen derimod principielt omfattet af momspligten.
Ejerforeninger i fx  

 beboelsesejendomme er dog fritaget for registreringspligten, når det ansatte  

 personale alene udfører sådanne opgaver, der normalt varetages af en  

 vicevært.
Der kan gives tilladelse til frivillig registrering af  

 ejerlejlighedsforeninger for den del af foreningernes virksomhed, der ikke er  

 omfattet af registreringspligten.
Den frivillige registrering vil alene kunne  

 omfatte den del af foreningens aktiviteter, der udføres eller leveres af  

 selvstændige, registrerede virksomheder, og som vedrører de ejerlejligheder,  

 der anvendes til momspligtig virksomhed.
Der henvises i det hele til Dep.730.
Grundejerforeninger Grundejerforeninger skal ikke betale moms af en række ydelser i  

 forbindelse med modningsopgaver, jf.
Mn.60.
Fællesejede varmecentraler Varmecentraler, der opføres og drives af flere boligforeninger i  

 fællesskab, skal ikke betale moms og registreres af varmeleverancerne,  

 såfremt centralen udelukkende skal levere varme til den bebyggelse, som de  

 pågældende boligforeninger udlejer.
Det er en betingelse, at kredsen af  

 aftagere ikke efterfølgende udvides.
Tilsvarende gælder for fællesejede eller  

 fællesdrevne varmecentraler, der leverer varme til en afgrænset kreds af  

 ejer- eller andelslejligheder, jf.
Mn.392.
Antenneforeninger De ydelser, der leveres af fælleskommunale og private  

 fællesantenneforeninger, er momspligtige.
Foreningerne skal medregne de  

 årlige kontingenter og indskud mv. til den momspligtige værdi i  

 overensstemmelse med § 7, stk. 2, hvis indskuddene er en betingelse for  

 medlemskab af foreningen.
Foreningerne er dog fritaget fra momspligten i  

 henhold til § 4, stk. 4, jf.
Mn.622.
Interesseorganisationer Foreninger, herunder fagforeninger, arbejdsgiverforeninger mv., er ikke  

 omfattet af registreringspligten for deres varetagelse af medlemmernes  

 interesser over for offentligheden, myndigheder, andre organisationer o.l.
 Foreningsblade mv.
Registreringspligten omfatter heller ikke foreningernes udgivelse af  

 foreningsblade, fagblade o.l., som ikke indeholder annoncer, når bladene  

 enten udleveres gratis eller afsættes til en pris, der ikke overstiger  

 omkostningerne ved fremstillingen.
Som gratis udlevering anses også  

 udlevering til medlemmerne uden særskilt betaling, fx mod sædvanligt  

 medlemskontingent.
Indeholder foreningsbladet annoncer eller sælges det, skal  

 foreningen registreres, jf. bekendtgørelse nr. 644 af 20. oktober 1988 om  

 fritagelser og Mn.1358.
Idrætsforeninger For at en underafdeling i en idrætsforening skal kunne anses for en  

 selvstændig enhed i momslovens forstand, kræves, at afdelingen har egen  

 bestyrelse, egne vedtægter og egen regnskabsaflæggelse.
Det skal desuden  

 tillægges vægt, hvem der hæfter for indgåede forpligtelser, jf.
Dep.1323.
Ældreklubber Ældreklubber driver ifølge Mn.291 ikke momspligtig virksomhed.
Teater- og musikforeninger Der skal ikke betales moms af sædvanligt medlemskontingent til teater- og  

 musikforeninger, jf.
Mn.981.
Brancheforeninger Diverse brancheforeninger, fx købmandsforeninger, centerforeninger,  

 landboforeninger og handelsstandsforeninger er i medfør af § 4, stk. 4 indtil  

 videre fritaget for at betale moms af varer og momspligtige ydelser, der  

 leveres til medlemmerne mod betaling af sædvanligt medlemskontingent.
 Regler for arrangementer, der afholdes af foreninger i forsamlings-,  

 medborgerhuse og idrætshaller mv., er behandlet i N.8.2. Se også C.4.5 samt  

 G.2 om velgørende arrangementer.
C.2.3 Offentlige forsyningsvirksomheder § 3, stk. 1, litra c Offentlige forsyningsvirksomheder, der afsætter varer og momspligtige  

 ydelser, skal betale moms.
Offentlige forsyningsvirksomheder er ikke alene virksomheder, der forsyner  

 borgerne med fx gas, el, vand og varme, men også virksomheder, der udfører  

 servicefunktioner, fx renovation eller drift af offentlige  

 transportforetagender.
Moms skal betales af såvel afsætningen til private som  

 afsætningen til andre kommuner, staten og den kommune, der driver  

 virksomheden.
Kommunale værkers drift og vedligeholdelse af kommunens  

 gadebelysning og færdselsfyr anses således for udført i kraft af værkernes  

 offentlige forsyningsvirksomhed med heraf følgende momspligt, jf.
Højesterets  

 dom af 23. januar 1989.
Spildevandsanlæg Offentlige spildevandsanlæg anses med virkning pr. 1. januar 1989 for  

 omfattet af § 3, stk. 1, litra c.
Der skal derfor opkræves moms af  

 tilslutningsafgiften til spildevandsanlægget og af løbende betalinger for  

 spildevandsrensningen.
Tilslutningsbidrag, der er blevet pålignet forbrugerne  

 før 1. januar 1989, er momsfri, uanset om bidraget betales helt eller delvist  

 efter dette tidspunkt, jf.
Dep.1078 og Mn.1329.
C.2.4 Andre offentlige institutioner § 3, stk. 1, litra d, 1. punktum Afsætter andre statslige, amtskommunale og kommunale institutioner (end  

 offentlige forsyningsvirksomheder) varer eller momspligtige ydelser i  

 konkurrence med erhvervsvirksomheder, skal de betale moms.
 Før ændringen af momsloven ved lov nr. 204 af 10. maj 1978 var offentlige  

 institutioner momspligtige af al afsætning af varer og momspligtige ydelser.  

 Ved lovændringen blev momspligten begrænset, således at kun salg af varer og  

 momspligtige ydelser i konkurrence med erhvervslivet er momspligtig.
Ved vurderingen af, om en vare eller ydelse leveres i konkurrence med  

 erhvervsvirksomheder, er udgangspunktet, at virksomheden er momspligtig, hvis  

 varen eller ydelsen rent faktisk kunne leveres af andre end den offentlige  

 myndighed.
Uden for momspligten falder således ydelser, der leveres i kraft  

 af institutionens egenskab af offentlig myndighed, fx udstedelse af attester,  

 kørekort, pas mv, jf.
Mn.341.
Analyseinstitutter Ved afgørelse Mn.1013 blev det besluttet, at et statsfinansieret  

 forskningsinstitut under Socialministeriet skulle registreres og betale moms  

 af den forsknings- og servicevirksomhed, der mod betaling udførtes for andre  

 ministerier og styrelser og andre aftagere.
Der blev lagt vægt på, at disse  

 arbejder udførtes i konkurrence med private analyseinstitutter.
 Sygehuses madleverancer mv.
Sygehuse og andre offentlige institutioner skal ikke betale moms af deres  

 kostleverancer, leverancer af blodportioner, frosset plasma samt  

 portørydelser og teknisk bistand til pleje- og børneinstitutioner, da  

 afsætningen ikke findes at ske i konkurrence med erhvervsvirksomheder.  

 Tilsvarende gælder for selvejende institutioner, der har indgået overenskomst  

 med en kommune eller amtskommune.
Se også Mn.474, hvorefter en kommunes  

 leverancer af varm mad til pensionister, ikke er omfattet af momspligten.
§ 3, stk. 1, litra d, 2. og 3 punktum Leverancer fra en amtskommunal eller kommunal institution til andre  

 institutioner under samme amtskommune eller kommune betragtes ikke som  

 afsætning.
Det samme gælder leverancer fra en institution, der drives i  

 fællesskab af flere amtskommuner eller kommuner, til en eller flere deltagere  

 i fællesskabet (parthaverreglen).
Der må ved afgørelsen af, hvorvidt et amtskommunalt eller kommunalt  

 samarbejde drives i fællesskab, foretages et samlet, konkret skøn over,  

 hvordan virksomheden er etableret og drives.
Der er således efter praksis  

 lagt vægt på, om de involverede kommuner i fællesskab er økonomisk ansvarlige  

 for etableringen og de fulde driftsudgifter, og om hver enkelt kommune har  

 del i ledelsen og hermed indflydelse på kontrolenhedens drift, herunder  

 budget og personalepolitik.
Det er i denne forbindelse underordnet, om de  

 tilknyttede kommuner fordeler kontrolenhedens driftsresultat efter fx  

 indbyggertal eller efter kontrolenhedens "omsætning".
 Amtsrådsforeningen og Kommunernes Landsforening betragtes i denne  

 forbindelse ikke som amtskommunale eller kommunale fællesskaber.
C.2.5 Auktionsholdere Den, der foranstalter auktioner afholdt, skal betale moms og registreres.  

 Registreringspligten omfatter både almindelige auktioner og tvangsauktioner.
§ 3, stk. 1, litra c Almindelige auktioner er således momspligtige af budsum og købersalær samt  

 af eventuelle særskilte ydelser, fx transport.
Det gebyr, der afkræves  

 rekvirenten i tilfælde af, at de indleverede varer ikke bliver solgt, skal  

 ligeledes momsberigtiges.
Der skal imidlertid ikke betales moms af  

 sælgersalæret, dvs. det vederlag, som auktionsholderen opkræver hos sælger  

 (rekvirenten), når salæret indgår som en del af budsummen (med tillæg af  

 købersalær).
Fogedretternes afholdelse af tvangsauktion over fast ejendom med  

 tilhørende løsøre medfører ikke registreringspligt for fogedretterne.
Derimod  

 skal køberen betale en eventuel moms efter nærmere aftale med den lokale  

 told- og skatteregion.
Der kan ses bort fra momsberigtigelse af løsøre, der  

 sælges sammen med fast ejendom til boligformål, for hvilke der ikke har været  

 fradragsret, jf.
Justitsministeriets bekendtgørelse nr. 652 af 15. december  

 1978 og Dep.840.
C.2.6 EF-handel med nye transportmidler I forbindelse med gennemførelsen af det indre marked er der indført en  

 særlig ordning for køb og salg af nye transportmidler inden for EF.
 Ordningen består i, at der altid skal betales moms i forbrugslandet af nye  

 transportmidler - uanset om disse handles mellem private, registrerede eller  

 ikke registrerede virksomheder, jf. § 1, stk. 3 og § 4, stk. 3. Dette gælder  

 også, selv om køberen selv henter transportmidlet i et andet EF-land.
 Da moms af handel mellem registrerede virksomheder allerede efter de  

 almindelige regler skal ske i forbrugslandet, har ordningen kun praktisk  

 betydning i de tilfælde, hvor køber eller sælger er en privatperson, en ikke  

 registreret virksomhed eller en offentlig institution.
§ 3, stk. 1, litra g og § 5, stk. 1 Den, der leverer et nyt transportmiddel til et andet EF-land, skal efter  

 disse bestemmelser registreres.
Reglen gælder alle - også privatpersoner og  

 virksomheder, der ikke er registreret i anden forbindelse.
Ved salget skal  

 sælger udstede en faktura uden moms, jf. § 12, stk. 1, pkt. 2 og derefter  

 anmelde salget til den lokale told- og skatteregion.
Dette gælder, uanset  

 hvem der sælges til.
Privatpersoner og ikke registrerede virksomheder kan  

 efter ansøgning få tilbagebetalt den moms, der er betalt i forbindelse med  

 transportmidlets anskaffelse.
 Hvis sælgeren (allerede) er en registreret virksomhed og køberen en  

 privatperson eller en ikke registreret virksomhed i et andet EF-land, skal  

 sælgeren også udstede en faktura uden moms og derefter anmelde salget til  

 told- og skatteregionen, men salget skal ikke medregnes til den momspligtige  

 omsætning.
§ 1, stk. 3 og § 5 a Den, der erhverver nye transportmidler fra andre EF-lande, skal omvendt  

 anmelde erhvervelsen til den lokale told- og skatteregion og betale dansk  

 moms af erhvervelsen.
 Definitionen på "nye transportmidler" er fastlagt i punkt 3.2 i  

 cirkulære nr. 161 af 21. september 1992. Ved nye transportmidler forstås:
- lystfartøjer, der er over 7,5 meter, - andre både, der er over 7,5 meter lange, men under 5 registertons  

 brutto, - sportsfly, hvis totale startvægt er på over 1.550 kg, og - motordrevne landkøretøjer (motorkøretøjer, herunder motorcykler,  

 traktorer, motorredskaber og knallerter) med et slagvolumen på over 48 ccm  

 eller en effekt på over 7,2 kW.
 Transportmidlet anses for at være nyt, hvis det enten er leveret senest 3  

 måneder efter den første ibrugtagning, eller hvis det har tilbagelagt højst  

 3.000 km (landkøretøjer), sejlet højst 100 timer (både) eller fløjet højst 40  

 timer (fly).
 For EF-handel med transportmidler, der ikke er omfattet af den nævnte  

 definition på et "nyt transportmiddel" - fx nye campingvogne,  

 brugte biler og lystbåde under 7,5 meter - gælder de almindelige regler for  

 handel inden for fællesmarkedet.
 De nærmere regler for ordningen fremgår af bekendtgørelse nr. 1211 af 23.  

 december 1992 om lister, regnskabsføring m.m. for EF-handel med varer og  

 transportydelser og cirkulære nr. 161 af 21. september 1992 om momspligt ved  

 visse former for EF-handel.
 C.2.7 Ikke registreringspligtiges EF-køb over 80.000 kr.
Ændringerne i momslovens § 1 som følge af gennemførelsen af det indre  

 marked betyder, at ikke registrerede virksomheder og offentlige institutioner  

 mv. som udgangspunkt skal betale moms her i landet af køb fra andre EF-lande,  

 når sælgeren er en registreret virksomhed.
Det kan fx dreje sig om en  

 tandlæge, der ikke har nogen momspligtig omsætning, der køber varer i et  

 andet EF-land.
§ 4, stk. 3 De nævnte virksomheder mv. skal dog kun betale moms her i landet, når den  

 samlede værdi af varekøbene i det løbende eller det foregående kalenderår  

 beløber sig til 80.000 kr. eller mere.
Overstiger vareindkøbene ikke  

 beløbsgrænsen, har virksomheden ikke pligt til at betale moms af købene her i  

 landet, men kan dog vælge at gøre det, jf. § 5 b, stk. 2. Er virksomheden  

 ikke anmeldt her i landet, skal sælger momsberigtige salget i sit hjemland.
Køberen skal, hvis der er formodning eller vished for at beløbsgrænsen  

 overskrides, anmelde sin virksomhed til den lokale told- og skatteregion og  

 indbetale momsen hertil, jf. § 5 a.
Er virksomheden ikke anmeldt, indtræder  

 anmeldelsespligten ved og for dét køb, der bringer det samlede køb op  

 over 80.000 kr.
 Er en virksomhed anmeldt i ét år, gælder anmeldelsen også for det  

 følgende år.
Punktafgiftspligtige varer § 38 a Der skal dog altid betales moms af punktafgiftspligtige varer og af nye  

 transportmidler.
Ved punktafgiftspligtige varer forstås varer, der er  

 omfattet af EF's fælles regler om punktafgiftspligtige varer.
Det vil sige  

 mineralolie, alkoholholdige drikkevarer samt tobaksvarer.
Når det skal  

 konstateres, om beløbsgrænsen er overskredet, opgøres køb af  

 punktafgiftspligtige varer og ikke punktafgiftspligtige varer hver for sig.
 De nærmere regler for ordningen fremgår af bekendtgørelse nr. 1211 af 23.  

 december 1992 om lister, regnskabsføring m.m. for EF-handel med varer og  

 transportydelser og cirkulære nr. 161 af 21. september 1992 om momspligt ved  

 visse former for EF-handel.
C.2.8 Udenlandske virksomheder Udenlandske virksomheder, der driver momspligtig virksomhed her i landet,  

 skal også registreres.
Hvis virksomheden ikke har filial eller lignende her i  

 landet, skal registrering ske ved en person, der er bosiddende her, eller en  

 virksomhed, der har forretningssted her.
 Er en udenlandsk virksomhed registreret ved en herboende repræsentant,  

 hæfter repræsentanten og virksomheden solidarisk for betaling af moms, jf. §  

 24 og Dep.919. Se også afsnit J.
 Hvis den årlige omsætning for de momspligtige aktiviteter her i landet  

 ikke overstiger 10.000 kr. om året, skal virksomheden dog ikke registreres,  

 jf. § 4. stk. 1.
Registreringspligten gælder eksempelvis for udenlandske virksomheder, der  

 udfører servicearbejde, udlejer driftsmateriel og indklarerer  

 "frit-i-hus"-sendinger her i landet, jf.
Dep.161, Mn.282, Mn.283 og  

 Dep.202.
 Ydelser på fast ejendom her i landet er momspligtige i henhold til  

 bekendtgørelse nr. 198 af 22. marts 1990 om moms af visse ydelser, der sælges  

 til eller købes i udlandet.
Udenlandske virksomheder inden for korn- og foderstofbranchen skal  

 registreres, når de her i landet opkøber varepartier, som videresælges til  

 danske og udenlandske købere, uden at der samtidig sker en fysisk  

 overdragelse af varepartierne.
Dette gælder dog ikke, hvis det dokumenteres,  

 at det erhvervede vareparti rent faktisk er udført, jf.
Dep.405.
Et dansk indregistreret joint-venture konsortium, der i forhold til  

 tredjemand optrådte som en selvstændig virksomhed ved arbejde på det danske  

 naturgastransmissionssystem, skulle registreres.
Deltagerne i konsortiet,  

 herunder de udenlandske partnere, skulle også registreres ved levering her i  

 landet af varer og momspligtige ydelser, jf.
Dep.814.
 Reglerne for registrering af danske skibsmæglere, der varetager flere  

 udenlandske rederiers interesser her i landet, fremgår af C.4.2.
C.2.8.1 Virksomheder, der driver fjernsalg § 3, stk. 1, litra f Den, der her til landet sælger varer fra andre EF-lande ved fjernsalg,  

 skal også betale moms her.
Ved fjernsalg forstås salg af varer, hvor varerne  

 direkte eller indirekte forsendes eller transporteres af sælgeren eller på  

 dennes vegne til en køber, der ikke skal betale moms efter § 1, stk. 2, dvs.  

 til private eller ikke registreringspligtige virksomheder.
Tjenesteydelser er  

 ikke omfattet af bestemmelsen.
 Dette indebærer, at virksomheder, der er etableret i et andet EF-land,  

 skal registreres for salg til private mv. her i landet, hvis transporten  

 eller forsendelsen forestås af sælger eller på dennes vegne, fx som det er  

 tilfældet ved postordresalg.
 Beløber en virksomheds fjernsalg her til landet sig til under 280.000 kr.  

 i et kalenderår, har virksomheden ikke pligt til at momsberigtige salget her,  

 jf. § 4, stk. 2. Virksomheden kan dog vælge, at lade sig registrere her i  

 landet, selv om salget ikke overstiger den nævnte beløbsgrænse, jf. § 5 b,  

 stk. 1.
Valgfriheden for stedet for momsbetalingen gælder kun i det tilfælde, hvor  

 omsætningsgrænsen hverken i det løbende eller det foregående kalenderår er  

 overskredet.
Registreringspligten indtræder på det tidspunkt, hvor det må  

 antages, at salget i et kalenderår vil overstige beløbsgrænsen, eller senest  

 ved og for det salg, der bringer den samlede omsætning over 280.000 kr.  

 Overskrides grænsen i ét år, er virksomheden også momspligtig her i  

 landet i det følgende år.
Der skal dog altid betales dansk moms ved fjernsalg af  

 punktafgiftspligtige varer, jf. § 4, stk. 2. Ved punktafgiftspligtige varer  

 forstås i denne sammenhæng mineralolie, alkoholholdige drikkevarer samt  

 tobaksvarer.
I de tilfælde, hvor virksomheden sælger både  

 punktafgiftspligtige varer og andre varer, opgøres omsætningen med  

 punktafgiftspligtige varer og ikke punktafgiftspligtige varer hver for sig,  

 når det skal konstateres, om beløbsgrænsen er overskredet.
 Se også I.4.2.1 om regnskabsbestemmelser for så vidt angår køb hos  

 registrerede virksomheder i andre EF-lande.
C.2.8.2 Virksomheder, der installerer varer mv. her i landet § 3, stk. 1, litra h Udenlandske virksomheder, der leverer varer her til landet, skal  

 registreres, når varen installeres eller monteres af virksomheden eller for  

 dennes regning.
Bestemmelsen er indsat for at sikre, at moms af de nævnte  

 varer under alle omstændigheder betales her i landet, dvs. også når salget  

 sker til ikke registreringspligtige virksomheder mv.
Leveres varen til en registreret virksomhed, kan den udenlandske  

 virksomhed undlade at betale moms, hvis den registrerede køber i stedet  

 afregner momsen.
Den udenlandske virksomhed, der ikke allerede er registreret  

 her i landet, kan på denne måde undgå at skulle lade sig registrere.
Ved køb  

 af varer fra steder uden for EF finder momsbetalingen sædvanligvis sted i  

 forbindelse med købers indførsel af varerne, hvorfor den udenlandske  

 virksomhed i dette tilfælde ikke behøver at lade sig registrere.
 De formelle krav til fakturaudfærdigelse mv. fremgår af bekendtgørelse nr.  

 1211 af 23. december 1992 om lister, regnskabsføring mv. for EF-handel med  

 varer og transportydelser.
Virksomheder, der er hjemmehørende uden for EF, skal ikke registreres for  

 installation af leverede anlæg og senere udførelse af service- og  

 garantiarbejde, når der ikke opkræves særskilt betaling herfor.
Det er i  

 denne forbindelse en betingelse, at disse omkostninger indgår i den værdi,  

 som momsen er beregnet ved indførslen af anlægget.
C.2.8.3 Turistkørsel med bus § 29 b Før gennemførelsen af det indre marked blev moms af turistkørsel med  

 udenlandske busser opkrævet ved grænsen.
 Da denne ordning ikke har kunnet opretholdes efter 1. januar 1993, er det  

 besluttet, at vognmænd, der udfører turistkørsel med busser, der er  

 indregistreret i udlandet, skal betale moms her i landet.
 Vognmanden skal som udgangspunkt registreres efter § 5, stk. 1. Har  

 virksomheden kun lejlighedsvis turistkørsel til Danmark, kan den ved  

 henvendelse til en told- og skatteregion få tilladelse til at afregne momsen  

 i forbindelse med den enkelte kørsel.
 Momsen beregnes på grundlag af et gennemsnitsvederlag på 20 øre pr.  

 personkilometer.
Det er muligt at få tilbagebetalt den moms, der er betalt i Danmark af køb  

 til drift af bussen, fx brændstof, jf.
G.7.
 De nærmere regler for ordningen fremgår af bekendtgørelse nr. 988 af 11.  

 december 1992 om moms af turistkørsel med udenlandske busser.
C.3 Virksomheder, der ikke skal registreres eller anmeldes C.3.1 Levering af gas, vand, el og varme § 3, stk. 3 Levering af gas, vand, elektricitet og varme som led i udlejning af hus  

 eller husrum medfører ikke pligt til at betale moms - og dermed heller ikke  

 pligt til at lade sig registrere.
Baggrunden for bestemmelsen er, at udlejning af fast ejendom ikke er  

 momspligtigt i henhold til § 2, stk. 3, litra h.
Da der i forbindelse med de  

 fleste lejemål forekommer levering af gas, vand mv., ville lovens almindelige  

 bestemmelser medføre, at en række udlejere skulle registreres for disse  

 leverancer.
Bestemmelsen i § 3, stk. 3 er indsat for at undgå dette.
Udlejeren har ikke pligt til at lade sig registrere for de nævnte  

 leverancer, men udlejere af forretningslokaler mv. vil kunne inddrage  

 leverancerne under en evt. frivillig registrering, jf.
Dep.389. Se også  

 C.4.4.
Arrangører af fagmesser og forbrugerudstillinger, der er momspligtige  

 efter lovens almindelige regler, skal betale moms af det forbrug af  

 elektricitet mv., der erlægges særskilt af udstillerne.
Derimod skal der ikke  

 betales moms af disse ydelser, når de leveres i forbindelse med (momsfri)  

 udlejning af haller o.l. til udstillingsarrangører, jf.
Mn.207.
C.3.2 Kunstneres salg af egne kunstværker § 3, stk. 4 Kunstneres salg af egne kunstværker af den art, der hører under  

 toldtariffens position 99.01-99.03 medfører ikke pligt til at betale moms.
 Positionerne 99.01-99.03, der nu er ændret til positionerne 97.01-97.03,  

 omfatter:
97.01 malerier, tegninger og pasteller, der udelukkende er fremstillet som  

 håndarbejde (undtagen tegninger henhørende under position 49.06 og  

 hånddekorerede industriprodukter); kollager o.l., 97.02 originale stik, tryk og litografier, og 97.03 originale skulpturer, uanset materialets art.
 Skatteministeren har endvidere i Dep.1107 fritaget kunstnere for at betale  

 moms ved salg af følgende værker:
- billedtæpper, dvs. gobeliner og vægtekstiler (pos. 58.05 og 63.04),  

 forudsat at billedtæpperne er udført i hånden på grundlag af kunstnerens  

 originale tegninger, og at der ikke findes mere end ét eksemplar af  

 hvert billedtæppe, og - originale keramiske produkter og mosaikker på træ.
Efterligninger (kopier) af originale værker, der fremstilles på samme måde  

 som de originale værker, er omfattet af momsfritagelsen.
Anden  

 kopivirksomhed, fx ved mekanisk fremstilling, er momspligtig, jf.
Dep.812.  

 Momsfritagelsen omfatter også afsætning af gengivelsesrettighederne i det  

 omfang, de har relation til egne arbejder, jf.
Mn.674.
Reklametegninger, mønstertegninger til tapet- og tekstilindustri mv.,  

 modetegninger til sko- og konfektionsindustri samt tegninger vedrørende  

 formgivning af brugskunst og brugsgenstande er momspligtige.
Fremstillere af  

 de nævnte tegninger skal derfor registreres, jf.
Mn.143.
Fritagelsen er uafhængig af, om betalingen sker ved éngangsydelser  

 eller årlige licensydelser, jf.
Dep.813.
 Fritagelsen for at betale moms omfatter også salg af kunstværker fra  

 kunstudstillinger, kunstforeninger o.l., hvis salget sker i den enkelte  

 kunstners navn og for dennes regning, og forudsat at udstilleren eller  

 foreningen alene medvirker som formidler.
Sker salget gennem kunstgallerier mv., er det en yderligere betingelse, at  

 galleriet og kunstneren har indgået en skriftlig aftale om, at salget sker på  

 de nævnte vilkår, og at vilkårene fremgår af salgsfakturaen.
Kunstneren skal  

 desuden have den fulde ejendomsret over værket, indtil et eventuelt salg har  

 fundet sted.
Galleriet skal betale moms af dets provision efter lovens  

 almindelige regler.
 Danske såvel som udenlandske kunstnere kan på tilsvarende måde indføre  

 egne værker af den nævnte art uden at skulle betale moms, jf. § 29, stk. 4.  

 Der skal også i disse tilfælde betales moms af et galleri's eventuelle  

 provision ved salget.
Der arbejdes i øjeblikket på at tilvejebringe ensartede EF-regler for  

 handel med brugte varer og bl.a. kunstværker.
Dette arbejde er endnu ikke  

 tilendebragt.
Se også N.2 om brugtvaremoms.
C.3.3 Skolers udlejning af værelser og servering § 3, stk. 5 Skoler og kursusvirksomheders udlejning af værelser og servering i  

 forbindelse med egen undervisning medfører ikke pligt til at betale moms.
 Fritagelsen gælder eksempelvis for højskoler, efterskoler,  

 landbrugsskoler, fagskoler og andre kursusvirksomheder, hvor der ydes ophold  

 med forplejning i tilknytning til skolens egen undervisning, og hvor  

 betalingen herfor indgår i den samlede, forud fastsatte pris for  

 kursusopholdet.
Lejrskoler vil normalt ikke kunne anses for at udføre egen undervisning,  

 og er derfor som udgangspunkt ikke omfattet af bestemmelsen.
Visse  

 lejrskoler, som fx Historisk-Arkæologisk Forsøgscenter, med en fast  

 tilknyttet lærerstab, der blandt andet underviser skoleklasser efter forud  

 fastlagte programmer, som deltagerne i lejrskolen har pligt til at følge, kan  

 dog anses for at være omfattet af fritagelsen for så vidt angår indkvartering  

 og evt. servering, som finder sted i forbindelse med  

 undervisningsvirksomheden.
 Hvis skolen udlejer værelser og/eller foretager servering uden forbindelse  

 med egne kurser, skal skolen registreres og betale moms af denne virksomhed  

 efter de almindelige regler.
Lejer skolen værelser ud i kortere tidsrum end 1 måned eller forestår  

 servering i forbindelse med andre arrangementer end skolens egne, er  

 virksomheden momspligtig, jf.
Dep.449 og Mn.467.
 Fritagelsen gælder ikke skolers salg af mad- og drikkevarer, der ikke sker  

 i tilknytning til elevers eller kursisters ophold (overnatning) på skolen  

 eller på værelser, anvist af skolen.
Momsfritagelsen omfatter kun udlejning og servering i forbindelse med  

 skolens eller kursusvirksomhedens egen undervisning.
Med udlejning og  

 servering i forbindelse med egen undervisning sidestilles:
- servering for elever, når betalingen herfor indgår i den samlede, forud  

 fastlagte betaling for skole- eller kursusopholdet.
Servering af øl og vand  

 mod særskilt betaling, fx i forbindelse med de faste måltider, er ikke  

 omfattet af fritagelsen.
Det samme gælder eventuelt salg fra automater, - servering ved kulturelle arrangementer, fx elevmøder og andre møder for  

 eller med deltagelse af egnens befolkning, - servering ved møder og konferencer, for hvilke skolen står som  

 indbyder/medindbyder, hvis skolen afholder de med arrangementet forbundne  

 undervisningsudgifter, - servering for gæster til elever og ansatte, når gæsterne deltager i den  

 daglige undervisning, og betalingen for serveringen indgår i den samlede  

 betaling for opholdet, og - servering for ansatte, når betalingen herfor sker efter reglerne om  

 fradrag i tjenestemænds løn for naturalydelser, og når de ansatte har pligt  

 til at deltage i fællesmåltiderne.
 For højskoler mv., hvor der normalt udelukkende sker servering for elever,  

 der har ophold på skolen, vil der indtil videre kunne ses bort fra moms af  

 den servering, der sker for deltagere i de nævnte sammenkomster og møder,  

 samt ved servering i forbindelse med skolers afholdelse af enkeltstående  

 kurser af 1 dags varighed, dvs. uden overnatning.
Servering af drikkevarer i forbindelse med skolefester, der for egen  

 regning og risiko arrangeres af et kursushold, er indtil videre momsfri på  

 betingelse af, at drikkevarerne videresælges uden avance.
Sælges  

 drikkevarerne med avance, skal kursusholdet registreres, hvis omsætningen  

 overstiger 10.000 kr.
 I afgørelse Mn.1089 besluttede nævnet, at en selvejende institutions  

 udlejning (med kost) af institutionens kursusejendom til de 3 organisationer,  

 der stod bag institutionen, ikke var momspligtig - i modsætning til udlejning  

 til andre.
 C.3.4 Salg for mindre end 10.000 kr.
§ 4, stk. 1 Den virksomhed, hvis omsætning af varer og momspligtige ydelser ikke  

 overstiger 10.000 kr. over en 12 måneders periode, har ikke pligt til at  

 betale moms.
En virksomhed, der driver selvstændig erhvervsvirksomhed, kan  

 imidlertid vælge at lade sig registrere, selv om omsætningen ikke overstiger  

 beløbsgrænsen, jf. § 5 b, stk. 1.
Pligten til at lade sig registrere indtræder på det tidspunkt, hvor det er  

 åbenbart, at den momspligtige omsætning overstiger beløbsgrænsen.
Der skal  

 ikke betales moms af afsætningen inden dette tidspunkt, ligesom der ikke  

 gives fradrag for købsmoms, der vedrører tiden forud for registreringen.
 Er virksomheden ikke registreret, må den ikke opkræve moms af sit salg.  

 Sker dette, skal momsbeløbet indbetales til den lokale told- og skatteregion  

 eller betales tilbage til køberen, jf. § 17, stk. 11.
 Samtlige momspligtige aktiviteter skal medregnes ved opgørelsen af  

 virksomhedens omsætning, jf. § 11. Tilskud fra det offentlige mv. skal ikke  

 medregnes i omsætningen, medmindre tilskuddene kan siges at udgøre betaling  

 for en momspligtig leverance.
Banker og sparekasser, der udlejer bokse, kan opgøre omsætningen separat  

 for hver enkelt filial på betingelse af, at der føres særskilt regnskab for  

 filialen.
Filialen er herefter fritaget for at betale moms, hvis bokslejen og  

 eventuelle andre momspligtige aktiviteter ikke overstiger beløbsgrænsen.
C.3.5 Trekantshandel § 3, stk. 6 Denne bestemmelse omhandler såkaldt trekantshandel mellem EF-lande.
Trekantshandel foreligger eksempelvis, hvor en tysk, registreret  

 mellemhandler køber en vare i Holland for at videresælge den til en  

 registreret virksomhed her i landet, og hvor varen sendes direkte fra Holland  

 til Danmark.
Den tyske virksomhed udøver efter de gældende regler momspligtig  

 virksomhed her i landet, da varerne erhverves og afsættes her, og den tyske  

 virksomhed er derfor som udgangspunkt momspligtig.
 Mellemhandleren kan imidlertid undlade at lade sig registrere her i  

 landet, hvis modtageren er en registreret virksomhed, der påtager sig at  

 betale moms i stedet for mellemhandleren.
 Hvis mellemhandleren er hjemmehørende i et land uden for EF, og varerne  

 leveres direkte fra en producent til en køber i et EF-land, skal  

 mellemhandleren lade sig registrere enten i salgslandet eller i  

 forbrugslandet.
 Skatteministeren har i bekendtgørelse nr. 1121 af 23. december 1992 om  

 lister, regnskabsføring mv. for EF-handel med varer og transportydelser  

 blandt andet fastsat de nærmere formelle betingelser for, at varemodtageren  

 kan overtage den udenlandske virksomheds forpligtelse til at afregne momsen.
C.3.6 Fritagelser efter § 4, stk. 4 Skatteministeren er i henhold til denne bestemmelse bemyndiget til at  

 fastsætte regler, hvorefter andre grupper af virksomheder end de tidligere  

 nævnte fritages for at betale moms efter § 3.
 Virksomheder, der er fritaget for momspligten, kan dog vælge af lade sig  

 registrere trods fritagelsen, jf. § 5 b, stk. 1.
 Skatteministerens bemyndigelse, der er indsat med henblik på at åbne  

 mulighed for fritagelser i situationer, der ikke kunne forudses ved lovens  

 gennemførelse, er udnyttet ved udstedelse af bekendtgørelse nr. 644 af 20.  

 oktober 1988 om fritagelse for at betale afgift efter momsloven.  

 Bekendtgørelsen fritager under nærmere betingelser følgende former for  

 virksomhed:
- tandlæger mfl.'s afsætning af tanderstatninger mv., - forsikringsselskabers afsætning af varer, - bytteringes omsætning af frimærker, - foreningers udgivelse af foreningsblade, - biblioteker mfl.'s afsætning af kataloger mv., - banker mfl.'s afsætning af sparebøsser o.l., - marketenderiers salg under 30.000 kr. årligt, og - blindes afsætning under 110.000 kr.
 Genbrugsbutikker, der alene afsætter brugte varer, der er modtaget som  

 gave, og hvis overskud fuldt ud anvendes til velgørende eller på anden måde  

 almennyttige formål, er fritaget for at betale moms, forudsat at butikkerne  

 kun beskæftiger ulønnet, frivilligt personale, jf. bekendtgørelse nr. 321 af  

 13. juni 1984 om fritagelse for merværdiafgift for visse genbrugsbutikker.
Ud fra en konkret vurdering er følgende former for virksomhed indtil  

 videre fritaget for at betale moms.
Der henvises til de enkelte afgørelser  

 for en nærmere beskrivelse af aktiviteterne og vilkårene for fritagelsen:
- domsmænd og lægdommere, jf.
Mn.574, - syns-, skøns- og vurderingsforretninger, der foretages af sagkyndige,  

 der er udmeldt af retten, en voldgiftsret eller et voldgiftsnævn, samt  

 vurderingsforretninger, der er rekvireret af eksekutor for et bo eller af  

 parterne i privat skiftende boer efter skifterettens anvisninger, jf.
Mn.754, - arbejde, der udføres af fag- og regnskabskyndige tillidsmænd ved  

 akkordforhandlinger, samt registrerings- og vurderingsforretninger, der  

 udføres af de ved retterne ansatte vagtmestre.
Det samme gælder  

 vurderingsarbejde, der foretages til brug for forbrugerklagenævnet samt  

 godkendte klage- og ankenævn, jf.
Mn.754.
- ydelser præsteret af medlemmer af voldgifts- og ankenævn mv., jf.  

 Mn.754, - revisorforeningers responsumudvalg, jf.
Mn.780, - kontaktudvalg for overvågningssystem for radioopkald for mindre  

 lystfartøjer, jf.
Dep.642, - redningskorpsenes udøvelse af formidlingsvirksomhed for  

 lægevagtordninger, jf.
Dep.643, - formidlingsvirksomhed vedrørende jordemoderhjælp, jf.
Mn.663, - husejeres udlejning af husgavle mv. til lysreklamer, jf.
Dep.371, - fællesantenneforeningers ydelser, jf.
Mn.622, - skoleelevers salg af frugt mv. fra boder, jf.
Dep.992, Dep.1074 og  

 DfT.1115, - skoleklassers salg af kalendere, og - ejerlejlighedsforeninger, for så vidt angår ydelser, udført af ansatte  

 viceværter, jf.
Mn.730.
 En tidligere udstedt fritagelse til brandsluknings- og redningsarbejde,  

 udført for kommunerne af redningskorpsene, er ophævet ved Dep.1029.
 Diverse brancheforeninger, fx købmandsforeninger, centerforeninger,  

 landboforeninger, handelsstandsforeninger o.l. er indtil videre fritaget for  

 at betale moms af ydelser, der leveres til medlemmerne mod betaling af  

 sædvanligt medlemskontingent.
C.4 Registrering C.4.1 Registrering, anmeldelse, ophør og hæftelse mv.
§ 5, stk. 1 Den, der efter § 3, jf. § 4, stk. 1, 2 og 4 skal betale moms, skal anmelde  

 sin virksomhed til registrering hos den lokale told- og skatteregion.
Dette  

 gælder også udenlandske virksomheder, jf.
C.2.8. Anmeldelsen foretages ved  

 indsendelse af en særlig anmeldelsesblanket, som fx kan rekvireres ved  

 telefonisk henvendelse til den told- og skatteregion, hvor virksomheden er  

 hjemmehørende.
Ved anmeldelse af et aktie- eller anpartsselskab under stiftelse skal der  

 afgives personlige oplysninger om stifterne, som alle skal underskrive  

 anmeldelsen, da de hæfter solidarisk for indgåede forpligtelser, indtil  

 virksomheden er registreret af Erhvervs- og Selskabsstyrelsen, jf.
Dep.568.
Et konkursbo skal anmeldes til registrering i forbindelse med realisation  

 af varelagre mv., ligesom brugspanthavere, der overtager en landbrugsejendom  

 til brugelig pant, skal registreres, jf.
Dep.367.
§ 5, stk. 2 Har en person eller et selskab flere virksomheder, skal de som  

 udgangspunkt anmeldes til registrering under ét.
Virksomhederne  

 betragtes herefter i momsmæssig henseende som én virksomhed.
Føres der særskilt regnskab for de enkelte virksomheder, kan de dog efter  

 anmodning registreres hver for sig.
Se C.4.3.
§ 5, stk. 3 og 4 Registreringspligtige virksomheder, der ikke har samme ejer, kan efter  

 begæring registreres under ét, og de betragtes da som én  

 virksomhed, Se også C.4.2.
§ 5, stk. 5 Anmeldelse til registrering skal ske senest 8 dage før, virksomheden  

 påbegyndes.
 Ændringer i virksomhedens ejerforhold, beliggendehed eller ansvarlige  

 ledelse skal anmeldes til regionen inden 8 dage efter, at ændringen er sket.
§ 5, stk. 6 Når virksomheden er blevet registreret, udstedes et bevis for  

 registreringen.
Samtidig får virksomheden tilsendt vejledningen i Værd at  

 vide-serien: "Om moms" samt et regnskabshæfte, hvis der er anmodet  

 herom.
 Den registrerede virksomhed optages i registret for byerhverv mv.  

 (byregistret) eller i det særlige register for landbrug og fiskeri mv.  

 (landbrugsregistret), jf. § 25. Se også afsnit K.
Afhændes en registreret virksomhed skal den tidligere indehaver anmelde  

 afhændelsen skriftligt til den lokale told- og skatteregion inden 8 dage  

 efter overdragelsen.
Meddelelsen skal indeholde oplysninger om den nye  

 indehavers navn og adresse samt salgsprisen for varelager, maskiner og andre  

 driftsmidler, der overdrages.
 De nærmere regler om opgørelse af virksomhedens momspligtige omsætning i  

 forbindelse med ophør og afhændelse fremgår af § 11, stk. 4, se D.1.2, og §  

 12, stk. 5, se D.2.16.
Der kan foretages registrering af følgende virksomheder som led i  

 godtgørelse af moms og/eller energiafgifter, jf.
G.6 og G.9:
- udenrigs personbefordring (§ 39, stk. 3), - bank-, finansierings- og forsikringsvirksomhed uden for EF (§ 39, stk. 3  

 og Dep.652), og - kollektiv trafik (olieafgiftslovens § 9).
§ 5 a Privatpersoner og ikke registrerede virksomheder, der køber et nyt  

 transportmiddel fra et andet EF-land, skal inden 14 dage efter  

 transportmidlets ankomst til landet anmelde købet hos den lokale told- og  

 skatteregion.
Momsen skal betales senest 14 dage efter regionens påkrav, jf.  

 § 15 i bekendtgørelse nr. 1211 af 23. december 1992 om lister,  

 regnskabsføring, afregning mv. for EF-handel med varer og transportydelser.  

 Ved handel med nye transportmidler mellem virksomheder, der er registrerede  

 inden for EF, betales ligeledes moms her i landet, men købet behandles på  

 samme måde som andet EF-køb, jf. § 17 i bekendtgørelse nr. 1211.
 Vælger de virksomheder mv., der er nævnt i § 5 b, at lade sig registrere  

 eller anmelde, er registreringen/anmeldelsen bindende for mindst to  

 kalenderår, jf. § 5 b, stk. 3.
C.4.2 Fællesregistrering § 5, stk. 3 Registreringspligtige virksomheder, der ikke har samme ejer, kan efter  

 begæring registreres under ét.
Det er en betingelse for  

 fællesregistreringen, at hver enkelt virksomhed alene har erhvervsmæssig  

 afsætning af varer og momspligtige ydelser og som sådan har pligt til at lade  

 sig registrere i henhold til § 5, stk. 1.
§ 5, stk. 4 Fællesregistrerede virksomheder betragtes i momsmæssig henseende som  

 én virksomhed.
Afsætning af varer og momspligtige ydelser mellem de  

 virksomheder, der omfattes af fællesregistreringen, kan herefter ske uden  

 beregning af moms, jf.
Mn.700.
 Fællesregistreringen medfører endvidere, at de pågældende virksomheder  

 hæfter solidarisk for betaling af momsen, jf. § 24. Se også J.7.
Skibsmæglere, der varetager flere udenlandske rederiers interesser her i  

 landet, vil kunne registreres under ét virksomhedsnummer, der omfatter  

 alle udenlandske skibe, der transporterer varer mellem danske havne.  

 Skibsmægleren hæfter solidarisk med det enkelte rederi for momsbetalingen,  

 jf. § 24. Momsregnskabet for de udenlandske rederier kan ikke deles, således  

 at én mægler fx kun afholder udgifter og fratrækker købsmoms, medens  

 en anden mægler afregner salgsmoms, jf.
TSS.1337.
 Koncernforbundne selskaber kan i visse tilfælde fællesregistreres, jf.  

 Dep.1051.
C.4.3 Delregistrering Har en person eller et selskab flere virksomheder, fx flere filialer,  

 afdelinger eller forretninger, skal disse som udgangspunkt registreres under  

 ét.
§ 5, stk. 2 Virksomhederne kan dog på begæring registreres hver for sig  

 (delregistreres) på betingelse af, at der føres særskilt regnskab for hver  

 enkelt virksomhed.
I forbindelse med gennemførelsen af "eksportpakken" i 1988 er  

 der desuden indført en særlig delregistreringsordning for virksomheder, der  

 har momsfri eksportomsætning, jf.
Dep.1079. Ordningen omfatter først og  

 fremmest eksportvirksomheder, men også virksomheder med momsfri, indenlandsk  

 omsætning i henhold til den tidligere § 12, stk. 1-3, fx bladhuse og  

 skibsværfter, kan benytte sig af ordningen.
Virksomheder, der sælger aviser i  

 detailleddet, er dog ikke omfattet.
 De nævnte virksomheder kan efter anmodning få tilladelse til at udskille  

 eksportomsætningen under en selvstændig registrering, selvom  

 eksportvirksomheden ikke udgør en selvstændig enhed.
Med ordningen sikres, at den købsmoms, der belaster eksportdelen i de  

 virksomheder, der både har en eksport- og en hjemmemarkedsomsætning, ikke  

 modregnes helt eller delvist i salgsmomsen fra hjemmemarkedsdelen.
Derimod  

 kan eksportdelen få sin købsmoms refunderet måneds- eller ugevis, jf. § 20,  

 stk. 3, ligesom virksomheden efter anmodning forskudsvis kan få udbetalt et  

 beløb svarende til det gennemsnitlige tilgodehavende af overskydende moms.
 Da formålet med ordningen er at sikre eksportvirksomheder en hurtigere  

 tilbagebetaling af købsmoms, er der i praksis opstillet krav om, at der kun  

 tillades delregistrering, hvis eksportdelen af virksomheden er belastet af  

 momsbelagte indkøb her i landet.
 Der kan i denne forbindelse henvises til TSS.1325, hvor følgende  

 virksomheder ikke kunne opnå tilladelse til delregistrering: en  

 provianteringsvirksomheds omsætning, en entreprenørvirksomheds arbejde i  

 udlandet, der ikke omfattede eksport af varer (maskiner eller materialer),  

 samt en virksomheds omsætning af varer, der købes og sælges i udlandet, uden  

 at varerne rent fysisk har befundet sig i Danmark.
 Har en virksomhed fået tilladelse til delregistrering, skal der ske  

 fakturering fra hovedvirksomheden til eksportvirksomheden og derefter fra  

 eksportvirksomheden til køberen i udlandet.
 I henhold til TSS.1325 kan tilskud via EF's landbrugsordninger tillægges i  

 den interne fakturering fra hovedvirksomheden til eksportvirksomheden, inden  

 der foretages momsberegning.
C.4.4 Frivillig registrering § 6 Skatteministeren er efter denne bestemmelse bemyndiget til at fastsætte  

 regler, hvorefter virksomheder, der afsætter ydelser vedrørende fast ejendom,  

 som er undtaget fra momspligten efter § 2, kan blive frivilligt registreret,  

 hvis de anmoder om det.
 Skatteministerens bemyndigelse er udnyttet ved udstedelse af  

 bekendtgørelse nr. 358 af 23. juli 1985 om frivillig registrering for  

 udlejning, bortforpagtning og salg af fast ejendom.
Ved fast ejendom forstås i denne forbindelse såvel hele bygninger som  

 enkelte lokaler, faste anlæg og landarealer.
Ved afgørelsen af, om  

 bygningsbestanddele, installationer og driftsmidler er dele af den faste  

 ejendom, anvendes den sondring, der benyttes i andre love, herunder især  

 reglerne i skattelovgivningen (vurderingsloven og afskrivningsloven), jf.  

 Mn.1301.
Der er således givet tilladelse til frivillig registrering for  

 bortforpagtning af landbrugsejendomme og hoteller m.m. og for udlejning af  

 golfbaner, jf.
Dep.136, Dep.193 og TSS.1361.
Tilladelse til frivillig registrering kan ikke gives til udlejning til  

 boligformål.
Bestående erhvervslejemål kun kan omfattes af den frivillige  

 registrering, hvis lejeren erklærer sig indforstået hermed, jf. § 1, stk. 1 i  

 bekendtgørelse nr. 358.
Der kan kun gives tilladelse til erhvervsmæssig udlejning.
I Dep.645 blev  

 en idrætsforening nægtet tilladelse til frivillig registrering for udlejning  

 af et stadionanlæg, der ejedes af den pågældende kommune og blev drevet med  

 ganske betydelige tilskud fra denne.
Tilsvarende gjorde sig gældende i Dep.875 for et kloster, der forestod en  

 betydelig ombygning.
Der blev blandt andet lagt vægt på, at udgifterne til  

 ombygningen ikke ville blive indregnet i lejen på erhvervslejemålene.
Leveres der el, gas, vand eller varme mv. som led i udlejningen, kan  

 registreringen også omfatte disse leverancer, jf.
Dep.389.
 Tilladelse til frivillig registrering kan gives til:
- udlejning af eksisterende byggeri mv. med allerede indgåede lejemål, - anskaffelse af byggeri med udlejning for øje, hvor der på  

 anskaffelsestidspunktet endnu ikke er indgået aftale om leje, og - den, der agter at udleje endnu ikke opført byggeri eller eksisterende  

 byggeri mv., hvor udlejeren på grund af renovering, ombygning eller  

 istandsættelse af den faste ejendom ikke har indgået aftale om leje, inden  

 bygningsændringerne.
§ 6, stk. 2 Den frivillige registrering medfører, at virksomheden skal opkræve moms af  

 omsætningen af de ydelser, der er omfattet af registreringen.
Deposita, der  

 afkræves lejere i forbindelse med indgåelse af lejemål i henhold til  

 lejelovgivningen, skal også medregnes i den momspligtige værdi, jf.
Mn.679 og  

 Mn.758.
 Til købsmomsen kan medregnes moms af indkøb mv., der vedrører den del af  

 virksomheden, som er omfattet af den frivillige registrering, jf. lovens § 16  

 og bekendtgørelse nr. 645 af 20. oktober 1988 om delvis fradragsret.
Det er en betingelse for at opnå fradragsret for udgifter til opførelse  

 mv. af endnu ikke udlejet eller opført byggeri, at udlejeren/bygherren inden  

 påbegyndelse af aktiviteterne har afgivet erklæring om, i hvilket omfang  

 ejendommens lejemål forventes omfattet af registreringen, jf. § 3, stk. 2 i  

 bekendtgørelse nr. 358. Senest 6 måneder efter at de pågældende bygninger mv.  

 har været klar til ibrugtagning, skal der foretages endelig beregning og  

 regulering af købsmomsen.
Beregningen foretages på grundlag af dokumentation  

 for den faste ejendoms anvendelse.
Lokaler mv., som på dette tidspunkt endnu  

 ikke er udlejet, er ikke omfattet af den frivillige registrering, jf.  

 bekendtgørelsens § 3, stk. 3. Den lokale told- og skatteregion vil under  

 særlige omstændigheder kunne imødekomme ansøgninger om forlængelse af  

 6-måneders fristen.
Ved behandlingen af sådanne ansøgninger lægges der vægt  

 på, om virksomheden ved annoncering, aftale med mægler/advokat eller på anden  

 måde har forsøgt at udleje lokalerne.
 Opsigelse af et eller flere lejemål i et frivilligt registreret byggeri,  

 således at en del af lejemålene i byggeriet ikke er udlejede i en periode,  

 medfører ikke, at den frivillige registrering ophører, eller at der ske  

 regulering efter bekendtgørelse nr. 75 af 26. februar 1985.
 Frivilligt registrerede virksomheder er i øvrigt underlagt momslovens  

 almindelige regler om den momspligtige værdi, den momspligtige omsætnings  

 omfang, fakturering, regnskabsførelse, kontrol mv.
§ 6, stk. 3 Den frivillige registrering kan tidligst ophæves 2 år efter  

 registreringen.
For virksomheder, der allerede registreres i forbindelse med  

 etableringen, regnes de 2 år fra det tidspunkt, hvor virksomheden påbegynder  

 sin afsætning.
Ophæves registreringen, skal der ske momsberigtigelse af  

 bygninger mv. efter de almindelige regler.
 Adgangen til frivillig registrering er ved ændringen af momsloven pr. 1.  

 januar 1993 indskrænket til alene at omfatte ydelser vedrørende fast ejendom.  

 Tidligere givne tilladelser til frivillig registrering til andre formål,  

 herunder til bedriftssundhedstjenester, erhvervsorganisationer,  

 finansierings- og kontokortselskaber og udstillingsvirksomhed er dermed  

 bortfaldet pr. denne dato.
C.4.5 Lejlighedsvis registrering For virksomhed, der kun udøves lejlighedsvis, fx afholdelse af koncerter  

 eller servering ved særlige lejligheder, finder momslovens regler om  

 registrering ligeledes anvendelse.
Det betyder, at den for hvis regning og  

 risiko, virksomheden udøves, skal registreres, hvis der drives selvstændig  

 erhvervsvirksomhed med afsætning af varer og/eller momspligtige ydelser for  

 mere end 10.000 kr. om året, jf. § 3, stk. 1, litra a og § 4, stk. 1.
 Virksomheder i andre EF-lande, der sælger varer på messer o.l. her i  

 landet, skal dog lade sig registrere og betale moms af sit salg i Danmark,  

 uanset om messesalget ikke overstiger 10.000 kr. årligt.
 Reglerne for moms af arrangementer i forsamlingshuse, medborgerhuse,  

 idrætshaller og beboerforeningers selskabslokaler mv. fremgår af N.8.2. Se  

 også Mn.769 om lokale marchforeningers salg af mad og drikkevarer i  

 forbindelse med marchture.
 De nærmere regler for registreringen af det enkelte arrangement fås ved  

 henvendelse til den told- og skatteregion, hvor den for hvis regning og  

 risiko arrangementet afholdes, er hjemmehørende.
