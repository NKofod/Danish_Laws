Handelsværdi 19/5 93 unot. aktier Referencer: ABL § 6 - Handelsværdi pr. 19-5 1993 på unoterede aktier Ligningsrådet blev spurgt om følgende:
 Spørgsmål:
Kan værdien pr. 19/5 1993 ansættes til kurs 1375? Svar:
 Ja.
 Sagsfremstilling og begrundelse:
A/S A, der ikke er børsnoteret, har en aktiekapital på  

 813.000 kr.
Selskabets aktivitet består i at eje og udleje  

 forretningsejendomme.
Der er anmodet om bindende forhåndsbesked om, at værdien af  

 aktierne i selskabet fastsættes til kurs 1375. Denne kurs er beregnet  

 med udgangspunkt i reglerne om formueskattekurs for unoterede aktier.
Da  

 selskabet er et ejendomsselskab, skal formueskattekursen opgøres til  

 mindst 90 pct.
Af den skattemæssige indre værdi.
På grund  

 af underskud i tidligere år beregnes formueskattekursenikke  

 højere end indre værdi.
Den skattemæssige indre værdi er opgjort med udgangspunkt i  

 balancen i årsregnskabet afsluttet den 30/6 1993. Værdierne i  

 balancen er korrigeret til de skattemæssige værdier, for så  

 vidt angår prioritetsgæld, driftsmidler og vederlag for  

 erhvervelse af lejekontrakter.
Korrektionerne vedrørende disse poster  

 medfører en nedskrivning på i alt 2.083.185 kr.
For så vidt angår værdien af selskabets ejendomme er ved  

 opgørelsen af den korrigerede skattemæssige indre værdi  

 anvendt ejendomsværdien ved de foreliggende årsreguleringer pr.  

 1/1 1993. For den ene af selskabets ejendomme er der dog anvendt  

 værdien ved en vurdering efter vurderingslovens § 4 B.
Ved § 4  

 B-vurderingen er ejendomsværdien pr. 19/5 1993 ansat til 25,2 mio. kr.  

 Ejendommen var pr. 1/1 1993 vurderet til 13 mio. kr.
I forhold til den  

 bogførte værdi pr. 30/6 1993 er ejendommen i alt opskrevet med  

 9.833.653 kr.
Endelig er den herefter opgjorte skattemæssige værdi reduceret  

 med beregnet andel af selskabets foreløbig opgjorte  

 skattemæssige overskud for regnskabsåret 1992/93 på i alt  

 196.328 kr. inden underskudsfremførsel.
Den forholdsmæssige  

 andel heraf for perioden 19/5-30/6 1993 udgør 21.814 kr.
Den samlede korrigerede skattemæssige egenkapital pr. 19/5 1993  

 udgør herefter 12.421.944 kr.
Den skattemæssige indre  

 værdi kan på grundlag heraf opgøres til 1.527,9 og 90 pct.  

 heraf til (nedrundet) kurs 1.375.
 Der har i perioden fra 1/1 1990 været følgende overdragelser  

 af aktier i selskabet:
 Januar 1990 nom. 135.000 kr.
(16,6 pct. af aktiekapitalen) - kurs 400.
 Maj 1990 nom. 30.000 kr.
(3,7 pct. af aktiekapitalen) - kurs 400.
 Februar 1992 nom. 26.000 kr.
(3,2 pct. af aktiekapitalen) - kurs 500.
 I ingen af tilfældene har der været tale om interesseforbundne  

 parter.
 Der findes ikke specielle vilkår i selskabets vedtægter m.v.  

 vedrørende overdragelseskurser for selskabets aktier.
 Formueskattekurserne for selskabets aktier, beregnet efter 90-pct.s-reglen  

 udgør:
Pr. 1/1 1991 390 Pr. 1/1 1992 210 Pr. 1/1 1993  45 Pr. 1/1 1994 255 Selskabets egenkapital og resultater, opgjort skattemæssigt, har  

 udvist følgende beløb:
Egenkapital Resultat Pr. 30/6 1989 3.560.358 104.799 Pr. 30/6 1990 1.937.812 130.942 Pr. 30/6 1991 449.026 - 260.057 Pr. 30/6 1992 2.322.200 213.076 Regnskabsmæssigt udgør selskabets egenkapital og resultatet  

 følgende beløb:
Egenkapital Indre værdi (kurs) Resultat efter skat Pr. 30/6 89 2.565.359 316 94.916 Pr. 30/6 90 3.057.476 376 348.117 Pr. 30/6 91 3.208.292 395 45.816 Pr. 30/6 92 3.342.244 411 8.952 Pr. 30/6 93 3.503.290 431 37.046 Kommunen har udtalt, at man principielt er enig i den af revisor anvendte  

 opgørelsesmetode, men at man gør opmærksom på, at  

 den foretagne regulering af ejendomsværdierne tager udgangspunkt i en  

 foretagen § 4 B-vurdering af ejendommen.
Ejendommen er herved i forhold til  

 årsreguleringen pr. 1/1 1993 steget 94 pct. i værdi.
Det  

 fremgår af indhentede oplysninger, at § 4 B-vurderingen tager  

 udgangspunkt i en samlet huslejeindtægt på 2.290.482 kr. og en  

 lejefaktor på 11.
Ved årsomvurderingen pr. 1/1 1993 forelå oplysninger om en  

 samlet lejeindtægt på 2.152.757 kr., hvilket svarer til en  

 lejefaktor på 6. Der er endvidere henvist til, at den bogførte  

 værdi for ejendommen udgør 22,3 mio. kr., heraf kurstab og  

 byggelånsrenter 2,2 mio. kr.
Ejendommen er opført i 1970 og har  

 igennem årene været undergivet diverse om- og tilbygninger.
Heraf  

 de væsentligste en tilbygning i regnskabsåret 1990/91 på  

 ca. 4,9 mio. kr. og en om- og tilbygning i regnskabsåret 1991/92  

 på ca. 0,9 mio. kr.
Den gennemsnitlige husleje pr. m2 er 618 kr.
 Skattemyndigheden har anført, at den senest opgjorte  

 formueskattekurs pr. 1/1 1994 er på 255. Såfremt den korrigerede  

 indre værdi tager udgangspunkt i årsvurderingen pr. 1/1 1993 for  

 den nævnte ejendom på 13 mio. kr., vil den indre værdi  

 være 221.944 kr. og en kurs beregnet efter reglerne om formueskattekurs  

 25.
Skattemyndigheden henviser til, at vurderingen efter § 4 B i  

 vurderingsloven alene har betydning for opgørelse af skattepligtig  

 avance i henhold til ejendomsavancebeskatningsloven.
Såfremt en § 4  

 B-vurdering kan anvendes i forbindelse med opgørelsen af  

 handelsværdien af aktierne, vil skattekursen efter skattemyndighedens  

 opfattelse ikke være udtryk for den aktuelle handelsværdi for  

 aktierne pr. 19/5 1993.
 Told- og skatteregionen har udtalt, at man ikke finder, at der i det  

 konkrete tilfælde kan lægges vægt på reglerne om  

 beregning af formueskattekursen, når handelsværdien af aktierne i  

 selskabet skal fastsættes pr. 19/5 1993. Der må i stedet  

 lægges vægt på de stedfundne handler med selskabets aktier  

 i 1990 og 1992 sammenholdt med den regnskabsmæssige indre værdi i  

 selskabet på disse tidspunkter.
Det kan herefter konstateres, at aktierne er handlet til mellem 84 og 105  

 point over den regnskabsmæssige indre værdi i det  

 foregående regnskab og til mellem 24 og 89 point over den  

 regnskabsmæssige værdi i det efterfølgende regnskab,  

 hvilket efter regionens opfattelse må anses som udtryk for den  

 goodwill, der på overdragelsestidspunktet efter parternes opfattelse  

 skulle indregnes ved fastsættelsen af overdragelseskursen.
For  

 efterfølgende år har der ikke været nogen udvikling i  

 selskabets indtjening, som kunne begrunde et højere tillæg til  

 den indre værdi pga. goodwill.
 Efter regionens opfattelse kan der således tages udgangspunkt i de  

 regnskabsmæssige indre værdier pr. 30/6 1992 og 30/6 1993,  

 svarende til henholdsvis kurs 411 og kurs 431, hvortil skal tillægges  

 et skønnet beløb for goodwill, svarende til det tillæg,  

 der har været tale om ved de tidligere handler.
 Efter regionens opfattelse kan handelsværdien for aktier i selskabet  

 pr. 19/5 1993 herefter skønsmæssigt fastsættes til kurs  

 500.
 Ligningsrådet finder, efter en konkret vurdering, henset til § 4  

 B-vurderingen, at kurs 1375 kan anvendes som handelsværdi pr. 19/5  

 1993.
