Opfølgning til 2016-33. Genoptagelse af stort antal sager af egen drift.
Manglende meddelelse af afgørelsen.
Ugyldighed I brev af 25. oktober 2016 oplyste kommunen, at byrådet på et møde den 12. oktober 2016 godkendte økonomiudvalgets indstilling om, at kommunen fulgte ombudsmandens henstilling om at genoptage sagerne om gensidig forsørgelsespligt, omgøre afgørelserne og efterbetale de beløb, der var modregnet i kontant- eller uddannelseshjælp til de berørte borgere.
Af referatet af mødet i byrådet på kommunens hjemmeside fremgår det, at det drejede sig om i alt 108 sager.
 Kommunen oplyste desuden, at kommunen forventede, at der ville være sket efterbetaling inden udgangen af uge 45.
 I brev af 3. november 2016 tog ombudsmanden det oplyste til efterretning og meddelte kommunen, at han herefter ikke foretog sig mere i sagen.
