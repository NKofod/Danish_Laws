Bekendtgørelse om kontrol og overvågning i medfør af lov om  

  

 Det Danske Klasselotteri A/S (klasselotteriloven) og lov om  

  

 visse spil, lotterier og væddemål (tips- og lottoloven) I medfør af § 4 og § 10, stk. 6, i tips- og  

 lottoloven, jf. lovbekendtgørelse nr. 287 af 8. maj 2002, § 4,  

 stk. 1  

 og § 4 a, stk. 6 i klasselotteriloven, jf. lovbekendtgørelse nr. 235 af  

 8.  

 april 1992, som ændret ved lov nr. 204 af 26. marts 2003 og § 38 A i  

 skattestyrelsesloven, jf. lovbekendtgørelse nr. 617 af 22. juli 2002,  

 fastsættes:
Spillemyndigheden § 1.  

  

 Spillemyndigheden, som er placeret under direktøren for Told- og  

 Skattestyrelsen, varetager 1)  

 	  

    

 kontrol med det i  

 tips- og lottolovens § 2, stk. 1, 1. pkt., nævnte selskab, 2)  

 	  

    

 kontrol med det i  

 klasselotterilovens § 1, stk. 1, nævnte selskab og 3)  

 	  

    

 overvågning af  

 spillemarkedet, jf. tips- og lottolovens § 10, stk. 1-3, og  

 klasselotterilovens § 4 a, stk. 1-3.
Gebyr for kontrollen med bevillingshavere § 2.  

  

 Bevillingshaverne betaler årligt et gebyr for et kalenderår til dækning af  

 Spillemyndighedens kontrol.
 Stk. 2.  

  

 Gebyret  

 indbetales a conto til staten den 1. hverdag i april, jf. dog § 4,  

 stk. 3 og 4.
Stk. 3.  

  

 Gebyrets  

 størrelse fastsættes for en 2-årig periode efter aftale mellem  

 bevillingshaverne og Spillemyndigheden.
Ved fastsættelsen af gebyret skal der  

 reguleres for mer- eller mindreudgifter i den foregående periode.
 Stk. 4.  

  

 Udviklingsomkostninger og andre engangsomkostninger, som det ikke er muligt  

 at  

 skønne over på forhånd, afholdes af ToldSkat og pålægges efterfølgende  

 bevillingshaverne.
Gebyr for overvågning af spillemarkedet § 3.  

  

 Bevillingshaverne betaler årligt et gebyr til dækning af omkostningerne  

 forbundet med overvågningen af spillemarkedet, jf. tips- og lottolovens  

 § 10, stk. 6, og klasselotterilovens § 4 a, stk. 6.
 Stk. 2.  

  

 Gebyret  

 indbetales a conto til staten den 1. hverdag i april i kalenderåret, jf. dog  

 § 4, stk. 3.
Stk. 3.  

  

 Gebyrets  

 størrelse fastsættes for en 2-årig periode af Spillemyndigheden.
Ved  

 fastsættelsen af gebyret skal der reguleres for mer- eller mindreudgifter i  

 den  

 foregående periode.
 Stk. 4.  

  

 Det samlede  

 gebyr, der opkræves i medfør af stk. 1 og 3, kan ikke overstige 1 mio.  

 kr., jf. dog stk. 5.
Stk. 5.  

  

 Beløbet i  

 stk. 4 reguleres årligt svarende til den procent, hvormed  

 reguleringstallet efter personskattelovens § 20 er ændret i forhold til  

 reguleringstallet for 2003. Procenten beregnes med én decimal.
Det således  

 regulerede beløb afrundes opad til nærmeste kronebeløb, der kan deles med  

 tusind.
Overgangsregler for 2003 § 4.  

  

 Gebyret efter § 2, stk. 1, udgør for 2003: 3,4 mio. kr. for det i  

 tips- og lottolovens § 2, stk. 1, 1. pkt., nævnte selskab og 20.000  

 kr. for det i klasselotterilovens § 1, stk. 1, nævnte selskab.
 Stk. 2.  

  

 Gebyret  

 efter § 3, stk. 1, udgør i 2003: 555.000 kr. for det i tips- og  

 lottolovens § 2, stk. 1, 1. pkt., nævnte selskab og 30.000 kr. for  

 det i klasselotterilovens § 1, stk. 1, nævnte selskab.
 Stk. 3.  

  

 Det samlede  

 gebyr i henhold til § 2, stk. 1, og § 3, stk. 1, for 2003  

 betales a conto til staten 1. hverdag efter bekendtgørelsens ikrafttrædelse.
 Stk. 4.  

  

 Gebyret for  

 kontrol med det i klasselotterilovens § 1, stk. 1, nævnte selskab  

 betales a conto til staten den 1. hverdag efter ikrafttrædelsen af § 1,  

 nr. 2, jf. § 5, stk. 2.
Ikrafttrædelsesbestemmelser § 5.  

  

 Bekendtgørelsen træder i kraft den 1. juni 2003, jf. dog stk. 2.
 Stk. 2.  

  

 § 1,  

 nr. 2, træder i kraft den 1. oktober 2003.
