Tendenser i ankenævnenes  

 afgørelser efter bistandsloven - serviceydelser - biler -  

 boligindretning - betaling i døgninstitution - lov om social bistand  

 § 58, stk. 6, § 59, § 100 - lov om social service  

 § 99, § 102, § 52 Serviceydelser  

 (Artikel af fuldmægtig Niels-Henrik Dam, Den Sociale Ankestyrelse) Biler  

 bistandslovens § 58, stk. 6. (nu servicelovens § 99) Et nævn har indsendt 3 afgørelser, hvor  

 ansøgere er bevilget udvidet støtte, med henblik på  

 medbringelse af minicrosser.
Minicrosseren blev betragtet som alternativ til  

 el-kørestol.
Der var i alle tre sager tale om ansøgere med  

 muskelsvindlidelser, og alle tre ansøgere havde en gangdistance.
I to  

 ud af de tre sager havde nævnets sekretariat indstillet til afslag  

 på udvidet støtte.
Ankestyrelsen har ikke truffet principielle  

 afgørelser om dette spørgsmål, men som regel antages det,  

 at minicrosseren er et alternativ til bil i nærmiljøet - og ikke  

 et alternativ til en el-kørestol - hvorfor ønske om  

 medbringelse af minicrosser normalt ikke vil kunne udløse udvidet  

 støtte.
Det må således anses for tvivlsomt om  

 afgørelserne er i overensstemmelse med Ankestyrelsens praksis.  

 På baggrund af disse tre sager vil Ankestyrelsen herefter være  

 opmærksom på, om vi modtager sager om dette  

 spørgsmål, der er egnede til principiel behandling.
Et nævn har indsendt en afgørelse, hvor der  

 bevilges motorkabinevarmer.
I afgørelsen er henvist til SM O-13-85,  

 hvor der blev bevilget kabinevarmer, men givet afslag på motor og  

 kabinevarmer.
I den konkrete sag var ansøgeren komplet lammet i arme  

 og ben, bortset fra muskelaktivitet i dele af højre arm, således  

 at ansøger kunne styre en el-kørestol.
Hun havde tendens til  

 urinvejsinfektioner.
Nævnet lagde bl.a. vægt på, at  

 motor-kabinevarmeren kun var 200 kr. dyrere end kabinevarmer.
Sahva havde  

 endvidere udtalt, at der var nogle fordele ved en motor-kabinevarmer i stedet  

 for en kabinevarmer, idet en kabinevarmer ikke kunne indstilles sådan  

 at temperaturen i kabinen er konstant hele tiden.
Ansøger i den  

 konkrete sag syntes at være dårligere end ansøger i SM  

 O-13-85, idet hun ikke selv skulle føre bilen.
Ankestyrelsen har ikke  

 ret mange sager om (motor)kabinevarmere, og det er sjældent at  

 Ankestyrelsen finder ansøgere berettigede.
Ydelser efter bilbkg. § 9  

 beror på et konkret skøn, og på denne baggrund synes der  

 ikke at være grundlag for at kritisere den indsendte afgørelse.  

 På baggrund af denne sag og den teknologiske udvikling, der  

 (formentlig) har fundet sted siden 1985, vil Ankestyrelsen i fremtiden  

 være opmærksom på sager, der kan behandles principielt med  

 henblik på supplering/ændring af SM O-13-85.
Et nævn har indsendt en sag, hvor en 9-årig  

 dreng blev bevilget støtte til køb af bil.
Han havde ikke  

 nedsat gangfunktion, men var et såkaldt DAMP-barn, der ved bustransport  

 råbte af andre passagerer, skabte sig, skreg og lignende.
Han havde  

 kørselsordning til og fra skole.
Han havde en 4-årig lillebror,  

 der muligvis også havde en hjerneskade.
Motorisk blev han dog betragtet  

 som alderssvarende.
Moderen var alene med disse to børn.
Nævnets  

 sekretariat indstillede til afslag.
I SM O-98-85 er der 8 sager om  

 ansøgere med forskellige psykiske lidelser, og i alle sager blev der  

 givet afslag på bilstøtte.
Ankestyrelsen har ikke taget  

 principielt stilling til sager vedr. børn der er urolige eller  

 besværlige at medbringe i offentlige transportmidler pga. aparte  

 opførsel og lignende.
Ankestyrelsen har dog så vidt vides altid  

 givet afslag i denne type sager.
Selvom sagen er noget speciel pga.  

 lillebroderens handicap, er afgørelsen derfor formentlig i strid med  

 Ankestyrelsens praksis.
Et nævn har indsendt en sag om en ansøger,  

 der fik bevilget tilskud til særlig indretning til indbygning i hans  

 nuværende bil, der var fra 1994. Kommunen klagede over  

 afgørelsen.
Bilforhandleren havde oplyst, at indretningen ville koste  

 120.000 kr., og ville være "næsten umulig". Bilinspektøren  

 havde udtalt at ændringen ikke ville kunne fungere uden problemer.  

 Kommunen ankede.
På baggrund af de nye oplysninger ændrede  

 nævnet afgørelsen og fandt nu, at der kunne ydes tilskud til  

 særlig indretning i en nyere bil, hvor den særlige indretning  

 hensigtsmæssigt kunne fungere og var økonomisk forsvarlig at  

 foretage.
Ankestyrelsen har haft en tilsvarende sag, hvor vi på  

 baggrund af oplysninger fra bilforhandler og bilimportør genoptog  

 sagen og ændrede den tidligere bevilling af automatisk transmission.  

 Sagen understreger, at det i disse sager er vigtigt at indhente sagkyndige  

 udtalelser før afgørelse træffes.
Et nævn har indsendt en afgørelse, hvor der  

 er bevilget trivselsbil på baggrund af total incontinens til en  

 59-årig kvinde.
Det er tvivlsomt om denne afgørelse er i  

 overensstemmelse med Ankestyrelsens praksis, når det drejer sig om en  

 trivselsbil, og når der ikke er tale om egentligt ganghandicap.
Boligindretning  

 bistandslovens § 59 (nu servicelovens § 102) I en indsendt sag ændrede nævnet kommunens  

 afslag, hvorefter der blev bevilget støtte til forbedringer af  

 adgangsforholdene for en kørestolsbruger til en lejlighed i stueplan.  

 Nævnet hjemviste sagen til udredning af bedste og billigste  

 løsning.
 Nævnet lagde ved afgørelsen vægt  

 på, at kommunen ikke lovligt kan afslå at yde hjælp efter §  

 59, alene under henvisning til at boligen ikke var handicapegnet, og at  

 familien derfor burde flytte.
 Som begrundelse henviste nævnet til loven og  

 cirkulæret samt den administrative praksis, der kommer til udtryk i  

 Ankestyrelsens afgørelser, hvor det såkaldte frie boligvalg er  

 fastslået.
Afgørelsen synes i overensstemmelse med bl.a.
SM  

 O-108-94 og SM O-109-94.
I en anden sag ændrede nævnet kommunens  

 afgørelse, hvorefter en ansøger fik bevilget hjælp til  

 opsætning af 2 elektriske døråbnere.
Det var oplyst, at  

 ansøger var kørestolsbruger og ikke længere kunne  

 åbne dørene til den ejendom ansøger boede i, da  

 dørene havde fået opsat nye dørpumper.
 Kommunen mente, at den ikke havde hjemmel til at  

 påbyde ændring af dørpumperne, og at problemet skulle  

 løses mellem lejer og udlejer, da boligselskabet burde være  

 ansvarlig for at alle borgere, også børn, ældre og  

 svagelige kunne benytte de almindelige adgangsveje til boligerne.
 Afgørelsen synes i overensstemmelse med SM O-38-87  

 og SM O-57-96.
 I en tredie sag ændrede næv- net kommunens  

 afgørelse, hvorefter der blev bevilget hjælp til etablering af  

 en el-trappelift.
Det var oplyst, at ansøger var alene med et  

 13-årigt handicappet barn, der var kørestolsbruger samt 2 mindre  

 børn.
Ansøgningen var begrundet i, at ansøger ikke  

 længere kunne bære datteren de 8 trappetrin ned fra boligen til  

 gadeplan.
Nævnet fandt at etablering af el-trappelift  

 måtte anses for nødvendig, da den skønnedes i høj  

 grad at kunne formindske de boligmæssige ulemper ved ophold i eget  

 hjem.
Nævnet fandt, at der med el-liften var tale om ikke blot en  

 optimal løsning, men i den konkrete situation også en  

 nødvendig løsning.
 I en fjerde sag ændrede næv- net kommunens  

 afgørelse, hvorefter der blev bevilget hjælp til nedrivning af  

 vægge, fjernelse af dørtrin samt indlæggelse af gulvvarme  

 i badeværelset.
Det var oplyst, at ansøger var alene med  

 tvillingedrenge, hvoraf den ene led af muskel-svind, herunder nedsat  

 lungefunktion.
Det forventedes, at drengen ville få behov for  

 el-kørestol, ståstativ, gangstativ, pandastol samt klapvogn/  

 manuel kørestol.
 Nævnet fandt på baggrund af oplysningerne om  

 bevægelinierne i lejligheden, at nedrivning af vægge og fjernelse  

 af dørtrin måtte anses for nødvendig for at gøre  

 boligen bedre egnet som opholdssted.
 For så vidt angik gulvvarme lagde nævnet  

 vægt på, at den nedsatte lungefunktion nødvendiggjorde  

 høj ensartet temperatur samt oplysninger om badeværelsets  

 beskaffenhed ( 2,90 meter til loftet og 3,5 meter mellem radiatorvæg og  

 badekarvæg ).
 I en femte sag fandt nævnet, at en kommune ikke var  

 berettiget til at stille vilkår om, at et nyt kreditforeningslån  

 kun kunne optages mod, at et eventuelt nettoprovenu anvendtes til hel eller  

 delvis indfrielse af et lån ydet efter bistandslovens § 59.
 Nævnet lagde til grund, at der efter reglerne vedr.  

 indretning af bolig ikke kunne stilles yderligere vilkår, end at et  

 lån forfaldt til betaling ved ejerskifte.
 Afgørelsen er i overensstemmelse med SM O-58-85 og  

 SM O-2-91.
Betaling vedr. døgninstitution  

 bistandslovens § 100 (nu servicelovens § 52) En 15-årig dreng blev indlagt på  

 børnepsykiatrisk afdeling, hvor man fandt at han var psykotisk og  

 havde et absolut og akut behandlingsbehov.
Han opholdt sig herefter på  

 et behandlingshjem.
Kommunen havde sat moderen i forældrebetaling med  

 et nedsat beløb.
Nævnet fandt, at der forelå et  

 udpræget behandlingsmæssigt sigte med døgnopholdet, og  

 fritog derfor moderen for forældrebetaling.
Dette er i overensstemmelse med Ankestyrelsens praksis,  

 jf.
SM O-4-82, O-24-85 og O-40-91. Ankestyrelsen ser fra tid til anden sager  

 om, hvornår der foreligger udpræget behandlingsmæssigt  

 sigte, og Ankestyrelsen ville gerne antage sager til supplering af især  

 SM O-24-85, men indtil nu har ingen af de modtagne sager været  

 egnede.
