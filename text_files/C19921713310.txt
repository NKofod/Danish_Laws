Cirkulæreskrivelse om meddelelse om  

 fradrag i dagpenge til skuespiller ved hjælp af omregningssatsen Kommentarer m.v.:
 Arbejde som skuespiller for Danmarks Radio med TV udsendelser  

 medførte fradrag i dagpengene ved hjælp af omregningssatsen, da  

 arbejdet var af en sådan karakter, at arbejdstiden ikke eller kun  

 vanskeligt kunne kontrolleres ved arbejdsgiverens registreringer.
 Meddelelse om afgørelsen:
 Et medlem, der er skuespiller, var engageret af Danmarks Radio til  

 TV-udsendelser for børn.
Af medlemmets kontrakt med Danmarks Radio fremgår det, at hun blev  

 honoreret pr. udsendelse med kr. 2.597,-. Det svarer til 22 timers arbejde  

 á kr. 118,09 for research, forarbejde og medvirken.
I kontrakten var  

 der henvist til freelance-overenskomsten mellem Danmarks Radio og Dansk  

 Journalistforbund.
 Medlemmet havde oplyst antal faktiske arbejdstimer for Danmarks Radio  

 på dagpengekortene, da der var aftalt timeløn.
 Danmarks Radio havde oplyst, at medlemmet arbejdede efter kontraktens  

 ordlyd, og at der havde været arbejde ud over kontraktens bestemmelser,  

 som også blev aflønnet med kr. 118,09 pr. time.
 Danmarks Radio havde endvidere oplyst, at medlemmet havde arbejdet i de  

 pågældende uger, men kunne ikke oplyse hvor mange timer.
 DfA fandt, at medlemmets arbejde med TV-udsendelserne var af en  

 sådan karakter, at arbejdstiden ikke kunne kontrolleres eller var  

 vanskelig at kontrollere ved hjælp af arbejdsgiverens registreringer.  

 Der skulle derfor ske fradrag i dagpengene ved hjælp af  

 omregningssatsen i perioder, hvor medlemmet havde fået dagpenge.
 DfA henviste herved til medlemmets kontrakt med Danmarks Radio og  

 bestemmelserne i overenskomsten mellem Danmarks Radio og Dansk  

 Journalistforbund.
 DfA lagde endvidere vægt på, at arbejdsgiveren ikke havde  

 mulighed for at føre en egentlig kontrol med medlemmets arbejde,  

 således at medlemmets oplysninger kunne efterkontrolleres af  

 arbejdsgiveren.
 DfA lagde endelig vægt på, at aflønningen for arbejdet  

 indeholdt et element af forberedelse m.v., der ifølge sagens natur  

 ikke lod sig kontrollere ved arbejdsgiverens registreringer.
 Ankenævnet tiltrådte denne afgørelse.
 Ankenævnet lagde vægt på, at medlemmets arbejdstid ikke  

 kunne kontrolleres, og at der vedrørende aflønningen alene var  

 tale om en lønnorm.
