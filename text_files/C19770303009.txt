Arbejdsformidlingskontorerne Under 22/3-77 har man tilskrevet tillidsrepræsentant fr.
Lis Nielsen,  

 Hunseby Strandvej 19, 4930 Maribo, således:
 »Ved skrivelse af 13/11 1976 har De på vegne af flere medlemmer af De  

 kvindelige Arbejderes Arbejdsløshedskasse, der alle er ansat som  

 rengøringsassistenter ved skolevæsenet, klaget over, at disse ikke kan få  

 udbetalt dagpenge i skoleferierne - i hvilke perioder de ikke har arbejde  

 eller får udbetalt løn - medmindre de kan fremlægge en frigørelsesattest fra  

 arbejdsgiveren (skolen).
 De har herved fremført bl.a., at de pågældende underskriver en tro og  

 loveerklæring om at kunne overtage anvist arbejde i det omfang,  

 arbejdsløshedslovens forudsætter, at de pågældende er ledige i skoleferierne  

 uden egen skyld, og at De finder det urimeligt, at de pågældendes ret til  

 dagpenge er afhængig af en arbejdsgivers eventuelle beslutning om at  

 udfærdige frigørelsesattest.
 De finder det endvidere tvivlsomt, om et opsigelsesvarsel fra de ansattes  

 side er nødvendigt i forbindelse med ferielukning, idet De er af den  

 opfattelse, at det er arbejdsgiveren, der foranlediger afbrydelsen af  

 arbejdsforholdet.
 Ved skrivelse af 22/12 1976 har De yderligere anført, at De ikke mener, at  

 det samme krav om en frigørelsesattest bliver stillet til medlemmer af en  

 arbejdsløshedskasse, der under en virksomhedsferielukning får udbetalt  

 dagpenge for de dage, hvortil de pågældende ikke har optjent ferieret.
 Endvidere har De forespurgt, hvorvidt et ledigt medlem af kassen har  

 fyldestgørende grund til at vægre sig ved at overtage et anvist arbejde som  

 rengøringsassistent på skolerne, hvis den pågældende ikke kan opnå den  

 omhandlede frigørelsesattest.
 I denne anledning skal man meddele, at arbejdsløshedsdagpengene kun kan  

 udbetales til et medlem, der er ledigt, og som ved sit fremmøde på  

 arbejdsformidlingen tilkendegiver dette, jfr. kassens vedtægt § 13, og  

 direktoratets cirkulære af 30/1 1969 »reglement for ledige  

 arbejdsløshedskassemedlemmers kontakt med de offentlige  

 arbejdsformidlingskontorer«, der vedlægges.
 Det følger umiddelbart heraf, at de omhandlede rengøringsassistenter skal  

 være frigjort fra de perioder, under skolernes lukning, hvor de pågældende  

 ønsker at oppebære dagpenge, og dette svarer ganske til de krav, der stilles  

 til andre medlemmer, der anmoder om dagpenge, således også ved lejlighed i  

 forbindelse med virksomhedslukninger på grund af ferie, hvor de pågældende  

 medlemmer ikke har (fuld) ferieret.
 De særlige arbejdsforhold for rengøringsassistenterne, der indebærer, at  

 der tilbagevendende hvert år forekommer perioder, hvor de pågældende er uden  

 beskæftigelse, har imidlertid gjort det nødvendigt at betinge retten til  

 dagpenge under skolernes lukning af, at det enkelte medlem erklærer sig  

 villig til at forlade arbejdet på skolen til fordel for anden - mere varig og  

 uafbrudt - beskæftigelse, og det er herved forudsat, at den pågældende står  

 tilmeldt formidlingen som arbejdssøgende, ikke blot under skolernes lukning,  

 men hele året, af hensyn til formidlingens muligheder for at fremskaffe anden  

 egnet beskæftigelse til den pågældende.
 Nødvendigheden af den omhandlede frigørelsesattest hænger ligeledes sammen  

 med mulighederne for, ikke blot under skolernes lukning, men på ethvert  

 tidspunkt i løbet af året, at kunne bringe et andet arbejdsforhold i stand  

 uden at skulle afvente udløbet af et opsigelsesvarsel.
Med hensyn til spørgsmålet om, hvorvidt et medlem, der ikke kan opnå  

 frigørelsesattest, vil kunne vægre sig ved at overtage anvist arbejde som  

 rengøringsassistent uden at miste retten til dagpenge, skal man bemærke, at  

 direktoratet under de givne omstændigheder må anse en sådan vægring for at  

 være fyldestgørende begrundet, og at denne således ikke får dagpengemæssige  

 konsekvenser.' Hvilket herved meddeles.
