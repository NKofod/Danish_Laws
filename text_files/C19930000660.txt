Ad § 2, stk. 1 Beløb, der modtages for varetagelse af hverv i henhold til de kommunale  

 styrelseslove, medfører ikke fradrag i dagpengene.
 Det er uden betydning, hvornår hvervene udføres.
 Bestemmelsen omfatter vederlag, tillægsvederlag, erstatning for tabt  

 arbejdsfortjeneste og diæter (mødediæter), som udbetales til medlemmer af  

 kommunalbestyrelser og amtsråd efter reglerne i de kommunale styrelseslove.  

 Der er tale om deltagelse i kommunalbestyrelses- og amtsrådsarbejde, de  

 stående udvalg samt andre udvalg, der nedsættes af kommunalbestyrelsen eller  

 amtsrådet.
Hverv i henhold til andre regler, for eksempel skattelovgivningen, er ikke  

 omfattet af bestemmelsen, selv om vederlag m.v. udbetales efter samme  

 principper som i de kommunale styrelseslove.
Dette gælder også, for så vidt  

 angår personer, der er udpeget af kommunalbestyrelse eller amtsråd til de  

 omhandlede hverv.
Der skal derfor i disse tilfælde foretages fradrag i  

 dagpengene.
Hverv som borgmester, rådmand eller udvalgsformand er i  

 arbejdsløshedsforsikringsloven i visse henseender sidestillet med lønarbejde  

 ved en særlig hjemmel.
Udøvelse af disse hverv medfører derfor fradrag i  

 dagpengene, men kun for så vidt angår det faste vederlag, der ydes for  

 hvervet.
Fradraget sker efter de almindelige regler.
Det vil sige ved hjælp  

 af omregning med den til enhver tid gældende omregningssats.
 Det skal præciseres, at det vederlag, som eksempelvis en udvalgsformand  

 får for at være medlem af en kommunalbestyrelse, ikke medfører fradrag i  

 dagpengene, jf. ovenfor.
