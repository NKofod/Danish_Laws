CIRKULÆRE med bemærkninger til de enkelte bestemmelser OVERENSKOMSTEN Kap. l.
Overenskomstens område Kap. 2. Løn m.v.
Løn Lønanciennitet Kap. 3. Pension Kap. 4. Lønfradrag Kap. 5. Udbetaling af løn Kap. 6. Tillæg Kontroltillæg Tillæg til sluttrin Overprøveassistenttillæg Kap. 7. Arbejdstid m.v.
Normal arbejdstid Deltid Overarbejde Kap. 8. Ferie Kap. 9. Ansættelsesvilkår Kap. l0. Afskedigelse Kap. ll.
Tjenestefrihed Kap. l2. Udgiftsdækkende ydelser Befordringsgodtgørelse samt time- og dagpenge Kap. l3. Andre bestemmelser Diskretionspligt Medlemskab af arbejdsløshedskasse Gruppelivsforsikring Kap. l4. Tillidsrepræsentanter Kap. l5. Overenskomstbrud Kap. l6. Ikrafttræden og opsigelse 1. Finansministeriet og Dansk Funktionærforbund har  

 den 2l. juli l987 indgået vedlagte overenskomst, der træder i stedet for  

 overenskomst af 6. oktober l983.
Med det formål at gøre overenskomsten lettere tilgængelig for brugerne er  

 der foretaget en sproglig revision af en række bestemmelser, og  

 bestemmelsernes rækkefølge er blevet ændret.
Derfor er ændringer ikke  

 markeret med streger i margenen.
Bemærkninger til de enkelte bestemmelser Til kap. 6. Tillæg 2. Ad § 7.
 Tillægget (5.l39,74 kr. i oktober l984-niveau) procentreguleres i perioden  

 l987-89 efter de for tjenestemænd, særlige og generelle tillæg, gældende  

 regler, jfr. lønjusteringsaftalens § l4. Tillægget fremgår af  

 Finansministeriets lønoversigter, tabel 7.l.
 Pr. l. april l987 udgør tillægget 5.707,l7 kr.
 3. Ad § 8.
 Tillægget (l.508,62 kr. i oktober l984 niveau) procentreguleres i perioden  

 l987-89 efter de for tjenestemænd, særlige og generelle tillæg, gældende  

 regler, jfr. lønjusteringsaftalens § l4. Tillægget fremgår af  

 Finansministeriets lønoversigter, tabel 7.l.
 4. ad 9.
 Tillægget (9.780,07 kr. i oktober l984 niveau) procentreguleres i perioden  

 l987-89 efter de for tjenestemænd, særlige og generelle tillæg, gældende  

 regler, jfr. lønjusteringsaftalens § l4. Tillægget fremgår af  

 Finansministeriets lønoversigter, tabel 7.l.
 Pr. l. april l987 udgør tillægget l0.859,79 kr.
 Tillægget vil kunne genanvendes ved ledighed.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet Lønnings- og Pensionsdepartementet Den 2l. juli l987 P.
M.
V.
E.
B.
Henriette Sartvin OVERENSKOMST FOR PRØVEASSISTENTER VED DEMKO Kap. l.
Overenskomstens område § l.  Overenskomsten gælder for prøveassistenter ansat  

 ved Danmarks Elektriske Materielkontrol (DEMKO).
 Stk. 2.  Faglærte, der har aflagt svendeprøve inden for  

 jern- og metalindustrien i Danmark kan ansættes som prøveassistent.
 Stk. 3.  I det første ansættelsesår kan prøveassistenten  

 deltage i arbejdet i institutionens forskellige afdelinger i mindst l måned  

 hvert sted, for så vidt institutionens forhold ikke er til hinder herfor.
 Efter l år som prøveassistent kan denne foruden at deltage i  

 undersøgelsesarbejdet bl.a. pålægges at deltage i konference med DEMKO's  

 indsendere, besvare telefoniske henvendelser, deltage i DEMKO's  

 udviklingsarbejde i forbindelse med reglementsudarbejdelse, samt i  

 konceptskrivning, markedskontrol, fabrikskontrol m.v., samt i oplæring af  

 prøveassistenter.
 Kap. 2. Løn m.v.
Løn § 2.  Lønnen til en prøveassistent beregnes på  

 grundlag af en årsløn, der svarer til lønnen efter den for perioden l. april  

 l987 - 3l. marts l989 gældende lønjusteringsaftale for statens tjenestemænd,  

 skalatrin l4, l5, l6, l7, l8 og l9, der alle er et-årige, skalatrin 20, 22,  

 23 og 24, der alle er to-årige, samt skalatrin 27 (stedtillægssats VI).
Lønanciennitet § 3.  Ancienniteten regnes fra ansættelsesdatoen.
 Stk. 2.  En ansat kan dog ved ansættelsen medregne  

 indtil 5 års anciennitet for tidligere sammenlignelig beskæftigelse.
Kap. 3. Pension § 4.  Som bidrag til prøveassistentens pensionering  

 betaler DEMKO 8 pct. af den i § 2, stk. l, nævnte løn.
Endvidere  

 tilbageholder DEMKO i prøveassistentens løn et beløb på 4 pct. af de samme  

 løndele.
Kap. 4. Lønfradrag § 5.  Ved til- og fratræden på andre tidspunkter end  

 ved en normal lønudbetalingsperiodes påbegyndelse eller afslutning beregnes  

 lønnen som l/2028 (pr. l. september l988 l/l976 og pr. l. september l990  

 l/l924) for de timer, den ansatte er berettiget til løn.
Kap. 5. Udbetaling af løn § 6.  Lønnen udbetales månedsvis bagud.
Kap. 6. Tillæg Kontroltillæg § 7.  Til alle prøveassistenter ydes et kontroltillæg  

 der udgør 5.l39,74 kr. pr. år (oktober l984 niveau).
Tillæg til sluttrin § 8.  Til ansatte på sluttrin ydes der med virkning  

 fra l. april l988 et tillæg på l.508,63 kr. pr. år (oktober l984-niveau).
Overprøveassistenttillæg § 9.  Der ydes et tillæg til 2 overprøveassistenter,  

 der udgør 9.780,07 kr. pr. år (oktober l984 niveau).
 Kap. 7. Arbejdstid m.v.
Normal arbejdstid § l0.  Den i § 2 nævnte løn er beregnet på grundlag af  

 en månedlig arbejdstid på l69 timer (pr. l. september l988 l64,67 timer og  

 pr. l. september l990 l60,33 timer), svarende til en normal arbejdstid på 39  

 timer ugentlig (pr. l. september l988 38 timer og pr. l. september l990 37  

 timer).
Deltid § ll.  Ved ansættelse på deltid ydes løn i forhold til  

 den nedsatte tjenestetid.
 Stk. 2.  Ved ansættelse på deltid med mindst 20  

 arbejdstimer pr. uge optjenes fuld anciennitet.
 Stk. 3.  Ved ansættelse på deltid med mindre end 20  

 arbejdstimer pr. uge optjenes anciennitet i forhold til den nedsatte  

 tjenestetid.
Overarbejde § l2.  Arbejde udover l69 timer (pr. l. september l988  

 l64,67 timer og pr. l. september l990 l60,33 timer) pr. måned betragtes som  

 overarbejde.
Stk. 2.  Overarbejde bør såvidt muligt undgås.
For  

 overarbejde ydes de første 2 timer l/l69 (pr. l. september l988 l/l64,67 og  

 pr. l. september l990 l/l60,33) af månedslønnen med tillæg af en trediedel.  

 For overskydende timer samt for arbejde på søn- og helligdage ydes l/l69 (pr.  

 l. september l988 l/l64,67 og pr. l. september l990 l/l60,33) af månedslønnen  

 med tillæg af to trediedele.
Kap. 8. Ferie § l3.  De efter nærværende overenskomst ansatte er  

 omfattet af ferieloven.
 Stk. 2.  Til ansatte, der holder ferie med løn, ydes en  

 særlig feriegodtgørelse på l l/2 pct., der træder i stedet for det i  

 ferielovens § l4, stk. l, omhandlede ferietillæg.
 Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde, idet der bortses fra  

 udbetalt feriegodtgørelse, jfr. de for statens tjenestemænd gældende regler.
Kap. 9. Ansættelsesvilkår § l4.  Hvor intet andet er nævnt i overenskomsten  

 finder funktionærloven anvendelse.
Kap. l0. Afskedigelse § l5.  Det påhviler institutionen skriftligt at  

 meddele enhver opsigelse til den ansatte og forbundet.
Denne meddelelse skal  

 indeholde begrundelse for opsigelsen.
Stk. 2.  Skønner forbundet, at en afskedigelse af en  

 efter nærværende overenskomst ansat ikke kan anses for rimeligt begrundet i  

 pågældendes eller institutionens forhold, kan det inden for en frist af l  

 måned efter opsigelsen kræve spørgsmålet forhandlet med institutionen.
Opnås  

 der ikke enighed ved forhandling, kan spørgsmålet inden for en frist af l  

 måned efter forhandlingen af forbundet kræves gjort til genstand for  

 behandling i et i denne anledning nedsat nævn, der består af en repræsentant  

 valgt af hver af parterne samt en af Østre Landsrets præsident blandt rettens  

 dommere udpeget formand.
Nævnet fastsætter selv sin forretningsorden.
For  

 nævnet kan foretages afhøring af parter og vidner.
Nævnet afsiger en  

 motiveret kendelse, og de tilfælde, hvor nævnet måtte finde, at den foretagne  

 opsigelse ikke er rimeligt begrundet i den pågældendes eller institutionens  

 forhold, kan det pålægges institutionen at afbøde virkningerne af opsigelsen.  

 Det kan herved pålægges institutionen, såfremt den pågældende og  

 institutionen ikke begge ønsker ansættelsesforholdet opretholdt, da at betale  

 den pågældende en erstatning, hvis størrelse fastsættes af nævnet og skal  

 være afhængig af sagens omstændigheder og pågældendes anciennitet ved  

 institutionen.
Nævnets omkostninger i forbindelse med sagen fastsættes af  

 nævnet og fordeles mellem parterne eller pålægges den tabende part.
 Stk. 3.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 prøveassistent, som ikke har været uafbrudt beskæftiget i statens tjeneste i  

 mindst l år før afskedigelsen, eller ved opsigelse af en prøveassistent, med  

 hvem der er truffet aftale om, at arbejdet er af rent midlertidig karakter,  

 og arbejdsforholdet ikke vedvarer ud over 2 år.
Kap. ll.
Tjenestefrihed § l6.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 85l af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Kap. 12. Udgiftsdækkende ydelser Befordringsgodtgørelse samt time- og dagpenge.
§ 17.  Den ansatte har på tjenesterejser og ved  

 udstationering ret til befordringsgodtgørelse m.v. efter de for tjenestemænd  

 til enhver tid gældende regler og satser.
Indtil l. april l988 får den  

 ansatte time- og dagpenge efter sats B.
Kap. 13. Andre bestemmelser Diskretionspligt § 18.  Den ansatte skal iagttage tavshed med hensyn  

 til de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet.
Tavshedspligten ophører  

 ikke med udtrædelse af DEMKO's tjeneste.
Prøveassistenter er forpligtet til  

 at underskrive den af DEMKO udfærdigede diskretionserklæring.
Medlemskab af arbejdsløshedskasse § 19.  DEMKO forpligter sig til fortrinsvis at ansætte  

 medlemmer af en statsanerkendt arbejdsløshedskasse.
Gruppelivsforsikring § 20  Der er ved aftale mellem Finansministeriet og  

 administrationsselskabet Forenede Gruppeliv etableret en gruppelivsforsikring  

 i henhold til nedenstående forudsætninger:
Kap. 14. Tillidsrepræsentanter § 21.  Når der i institutionen er ansat mindst 5  

 prøveassistenter har disse ret til at vælge en tillidsrepræsentant.
En  

 tillidsrepræsentant kan ikke afskediges, uden at sagen har været forhandlet  

 mellem Finansministeriet og forbundet.
Stk. 2.  Tillidsrepræsentanten, som - hvor særlige  

 forhold taler derfor - kan være deltidsbeskæftiget, vælges blandt  

 institutionens organiserede prøveassistenter, der har været ansat mindst 1 år  

 på institutionen.
Valget er ikke gyldigt, før det er godkendt af forbundet og  

 meddelt ansættelsesmyndigheden.
Denne meddelelse skal ske hurtigst muligt og  

 senest 3 uger efter valget.
Eventuel indsigelse fra institutionens side mod  

 det foretagne valg skal være forbundet i hænde senest 3 uger efter  

 modtagelsen af meddelelsen om valget.
 Stk. 3.  Det er tillidsrepræsentantens pligt i  

 samarbejde med institutionen at gøre sit bedste for at jævne ethvert opstået  

 stridsspørgsmål og vedligeholde et roligt og godt samarbejde på  

 arbejdsstedet.
Når foreliggende sag kun berører en enkelt af institutionens  

 prøveassistenters personlige anliggender, kan denne, inden  

 tillidsrepræsentanten forhandler sagen, selv direkte over for institutionen  

 forelægge klager eller henstillinger til mulig direkte afgørelse i  

 foreliggende tilfælde.
Under forhandling med institutionens  

 ledelsesrepræsentanter er enhver prøveassitent dog berettiget til at give  

 møde med tillidsrepræsentanten som bisidder.
 I anliggender vedrørende løn- og arbejdsforhold, der direkte berører  

 prøveassistenterne i almindelighed, er tillidsrepræsentanten, når de  

 pågældende, enten fordi de føler sig forurettet eller af andre grunde ønsker  

 det, forpligtet til at forebringe deres klager eller henstillinger for  

 institutionen.
 Føler tillidsrepræsentanten sig ikke tilfredsstillet ved institutionens  

 afgørelse, står det tillidsrepræsentanten frit for at anmode sin organisation  

 om at tage sig af sagen, men det er tillidsrepræsentantens og  

 tillidsrepræsentantens kollegers pligt at fortsætte arbejdet uforstyrret,  

 indtil anden bestemmelse træffes af organisationens ledelse.
 Tillidsrepræsentanten skal have adgang til at varetage sit hverv i  

 anliggender, der angår institutionen og de af den pågældende repræsenterede  

 kolleger.
Efter aftale med institutionen gives der tillidsrepræsentanten frihed til  

 i passende omfang at deltage i faglige kurser, jfr.
Lønnings- og  

 pensionsministeriets cirkulæreskrivelse af 23. juni l97l.
 Stk. 4.  Hvis de organiserede prøveassistenter i en  

 institution slutter sig sammen i en klub, skal tillidsrepræsentanten være  

 formand.
 På et dertil af institutionen anvist for medarbejderne tilgængeligt sted  

 er det klubben tilladt at opslå faglige foreningsbekendtgørelser til  

 medlemmer.
Kap. 15. Overenskomstbrud § 22.  I tilfælde af påstået brud på overenskomsten  

 skal der, inden klagen indbringes for Arbejdsretten, afholdes møde mellem  

 parterne.
 Stk. 2.  Arbejdsstandsning kan ikke iværksættes, så  

 længe overenskomsten er gældende, medmindre der er hjemmel herfor i  

 »norm for regler for behandling af faglig strid«.
 Stk. 3.  Med hensyn til varsling af lovlig  

 arbejdsstandsning (strejke, blokade, lockout, eller boykot) gælder følgende  

 bestemmelser: Ingen arbejdsstandsning kan lovligt iværksættes af forbundet,  

 medmindre det er vedtaget af forbundets kompetente forsamling og er varslet i  

 overensstemmelse med nedenfor anførte regler.
 At en af parterne agter at forelægge et kompetent organ forslag om  

 arbejdsstandsning, skal tilkendegives den anden part ved særlig og anbefalet  

 skrivelse, mindst l4 dage før arbejdsstandsningen efter forslaget agtes  

 iværksat, og der skal på samme måde gives den anden part meddelelse om det  

 kompetente organs beslutning, mindst 7 dage forinden arbejdsstandsningen  

 agtes iværksat.
Kap. 16. Ikrafttræden og opsigelse § 23.  Overenskomsten har virkning fra 1. april 1987  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde (§ 9), kan dog tidligst opsiges til 31. marts 1991.
 Stk. 3.  Selvom en overenskomst er opsagt eller udløbet,  

 er parterne dog forpligtet til at overholde dens bestemmelser, indtil anden  

 overenskomst træder i stedet, eller arbejdsstandsning er iværksat i  

 overensstemmelse med foranstående regler.
 Stk. 4.  Aflønningen af prøveassistenter sker - fra det  

 tidspunkt, da en opsigelse af overenskomsten får gyldighed, og indtil ny  

 overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
København, den 21. juli 1987 DANSK FUNKTIONÆRFORBUND Frode Sylvest /Tommy Hansen FINANSMINISTERIET P.
M.
V.
E.
B.
