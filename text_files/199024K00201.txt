Nr BTL 201 Betænkning over Forslag til lov om ændring af lov om tjenestemandspension  

  

 Nr L 201 1990-91, 2. samling Afgivet af Arbejdsmarkedsudvalget Afgivet: 19910524 Udvalget har behandlet lovforslaget i nogle møder.
 Finansministeren og et mindretal har stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 ændringsforslag, som er stillet af finansministeren.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de stillede ændringsforslag.
Ændringsforslag Til § 1 Af finansministren tiltrådt af udvalget:
 1) I den under nr. 1 foreslåede affattelse af lovens §  

 4, stk. 1, indsættes efter »Færøernes landsstyre« ordene:  

 »før den 1. januar 1988«, og efter »Grønlands landsråd«  

 ordene: »eller hjemmestyre før den 1. januar 1980«.
 Af et mindretal (FP):
 2) I den under nr. 1 foreslåede affattelse af lovens §  

 4, stk. 1, udgår ordene »eller ville have været berettiget til  

 rådighedsløn, hvis pågældende ikke var fyldt 67 år«.
Bemærkninger Til nr. 1 I lovforslaget er der ved udarbejdelsen ikke taget hensyn til den ændring  

 af tjenestemandspensionsloven, som gennemførtes ved lov nr. 383 af 13. juni  

 1990 om ændring af lov om tjenestemandspension.
Det stillede ændringsforslag  

 skal rette denne fejl.
Til nr. 2 Hvis en tjenestemand får standset udbetalingen af rådighedsløn, skyldes  

 det, at vedkommende har anden beskæftigelse med løn.
Det er i den situation  

 ikke en statsopgave at godskrive pensionsalder for den tid, hvor vedkommende  

 har anden beskæftigelse.
 Vedtages ændringsforslaget, vil eventuelle konsekvensændringsforslag blive  

 stillet senest ved lovforslagets 3. behandling.
Jytte Andersen (S) Bakholt (S) Ole Vagn Christensen (S) Poul Erik  

 Dyrlund (S) Hans Jørgen Jensen (S) fmd.
Lone Møller (S) Taanquist (S)  

 Lilli Gyldenkilde (SF) nfmd.
Tommy Dinesen (SF) Pia Christmas-Møller  

 (KF) Kai Dige Bach (KF) Charlotte Antonsen (V) Helge Sander (V) Jørgen  

 Winther (V) Niels Højland (FP) Lone Dybkjær (RV) Glønborg (KRF) Centrum-Demokraterne havde ikke medlemmer i udvalget.
