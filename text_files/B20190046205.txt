Bekendtgørelse om ændring af bekendtgørelse om tilskud til projekter om etablering af konstruerede minivådområder (Forhåndstilsagn) § 1 I bekendtgørelse nr. 184 af 26. februar 2019 om tilskud til projekter om etablering af konstruerede minivådområder foretages følgende ændringer:
 1. I § 5 indsættes som stk. 3:
»Stk. 3. Landbrugsstyrelsen kan efter en konkret vurdering fravige stk. 1.« 2. I § 6, stk. 2, ændres »30. april« til: »3. maj«.
 3. Efter § 6 indsættes:
»Forhåndstilsagn § 6 a.
Landbrugsstyrelsen meddeler forhåndstilsagn om tilskud, når Landbrugsstyrelsen har konstateret, at § 6, stk. 3, nr. 2 og 3, og § 15, nr. 1-3, er opfyldt.
Stk. 2. For så vidt angår forhåndstilsagn om tilskud til etablering af af konstruerede minivådområder med filtermatricer, er forhåndstilsagnet endvidere betinget af, at 1) ansøgningen er vedlagt to direkte sammenlignelige tilbud, jf. § 6, stk. 4, 2) de samlede udgifter ikke overstiger 750.000 kr. pr. 0,2 ha filtermatrice, jf. § 7, stk. 4, og 3) udgifterne er tilskudsberettigede, jf. § 12.
§ 6 b.
Inden for hver af de bevillingsmæssige rammer, jf. stk. 2, og 3, meddeler Landbrugsstyrelsen forhåndstilsagn eller afslag på forhåndstilsagn på grundlag af en prioritering, jf. stk. 4-11, af de tilskudsberettigede ansøgninger.
Stk. 2. Til ansøgninger om tilskud til ikke produktive investeringer til etablering af konstruerede åbne minivådområder, jf. § 2, stk. 2, nr. 1, er der afsat 95 mio. kr.
Til ansøgninger om tilskud til ikke produktive investeringer til etablering af konstruerede minivådområder med filtermatriceanlæg, jf. § 2, stk. 2, nr. 2, er der afsat 20 mio. kr.
 Stk. 3. Til ansøgninger om kompensation for tabt indkomst og udgifter i forbindelse med vedligeholdelse af minivådområder, jf. § 2, stk. 3, er der afsat 13,7 mio. kr.
 Stk. 4. Ved prioriteringen af ansøgningerne lægger Landbrugsstyrelsen vægt på omkostningseffektiviteten, som udregnes på baggrund af N-effekten (Kg N pr. minivådområde) for det pågældende minivådområde og det ansøgte beløb, jf. dog stk. 5. Udregningen resulterer i en pointscore, jf. bilag 2.
 Stk. 5. Hvis der i en ansøgning efter § 2, stk. 2, er søgt om kompensation for tabt indkomst og udgifter i forbindelse med vedligeholdelse, jf. § 2, stk. 3, inddrager Landbrugsstyrelsen også dette beløb i beregningen af omkostningseffektivitet.
 Stk. 6. Inden for et givent kystvandopland, jf. bilag 1, meddeles forhåndstilsagn om tilskud til de ansøgninger, jf. § 2, stk. 2, der har opnået højest pointscore, jf. stk. 4, indtil indsatsbehovet for det givne kystvandopland er nået, jf. dog stk. 7.
 Stk. 7. Hvis der fortsat er et indsatsbehov i hovedvandoplandet, og hvis fravigelsen ligger inden for den i bilag 1 angivne fleksibilitetspulje for hovedvandoplandet, kan stk. 6 fraviges.
 Stk. 8. Hvis der på grund af de bevillingsmæssige rammer skal meddeles afslag på forhåndstilsagn om tilskud til et eller flere af de ansøgte projekter om tilskud, jf. § 2, stk. 2, meddeles der afslag til de projekter, der opnår lavest pointscore, jf. stk. 4.
 Stk. 9. Hvis der meddeles afslag på et forhåndstilsagn om tilskud, jf. § 2, stk. 2, betragtes ansøgning om kompensation for tabt indkomst og udgifter i forbindelse med vedligeholdelse, jf. § 2, stk. 3, som bortfaldet.
 Stk. 10. Hvis der på grund af de bevillingsmæssige rammer meddeles afslag på forhåndstilsagn om kompensation, jf. § 2, stk. 3, meddeles der afslag på forhåndstilsagn til de minivådområder, der opnår lavest pointscore.
 Stk. 11. Ved pointlighed mellem to eller flere ansøgninger, prioriteres projekter med større projektarealer over projekter med mindre projektarealer.
§ 6 c.
Projekter, der igangsættes på baggrund af et meddelt forhåndstilsagn om tilskud, sker for ansøgers egen regning og risiko.« 4. Overskriften før § 7 affattes således:
»Endelig afgørelse om tilsagn om tilskud« 5. § 7 affattes således:
 »§ 7. Landbrugsstyrelsen træffer endelig afgørelse om tilsagn om tilskud, når følgende betingelser er opfyldt:
 1) Ansøgningsbetingelserne i § 6, stk. 1-5, er opfyldt.
 2) Drænoplandet er afgrænset korrekt.
 3) For minivådområder med tilhørende drænopland, der er beliggende i områder, hvor 50 pct. eller derover af drænoplandet er klassificeret som potentielt egnet på Udpegningskort for minivådområder 2019, må der kun være meget lav vandføring i drænene i sommermånederne, og  drænvandet skal i gennemsnit indeholde mindst 4 mg kvælstof pr. liter drænvand i hhv. sommer, efterår og vintermånederne.
 Stk. 2. For så vidt angår konstruerede åbne minivådområder, jf. § 2, stk. 2, nr. 1, skal følgende yderligere betingelser være opfyldt:
 1) Udgifterne skal være omfattet af listen over standardomkostninger, jf. bilag 5.
2) For tilskud til pumpe, pumpebrønd og evt. reservoir, skal disse være væsentlige for minivådområdets funktion.
Der ydes ikke tilskud til pumper til minivådområder på under 0,5 ha.
 Stk. 3. For så vidt angår konstruerede minivådområder med filtermatricer, jf. § 2, stk. 2, nr. 2, skal følgende yderligere betingelser være opfyldt:
 1) Udgifterne skal være tilskudsberettigede, jf. §§ 12 og 14.
 2) De samlede udgifter overstiger ikke 750.000 kr. pr. 0,2 ha filtermatrice, jf. § 16, stk. 2. Kompensation efter § 2, stk. 3, indgår ikke i beregningen heraf.
 Stk. 4. Ved ansøgninger, hvor samme drænvand renses af flere ansøgte projekter, træffer Landbrugsstyrelsen afgørelse om endeligt tilsagn om tilskud til det eller de projekter, der har det største drænopland.
Stk. 5. Landbrugsstyrelsens træffer afgørelse om kompensation, jf. § 2, stk. 3, hvis betingelserne i stk. 1 er opfyldt.« 6. §§ 8 og 9 ophæves.
 7. I § 10, stk. 1, nr. 6, ændres »forskudsudbetaling« til: »forskudsudbetaling, der indsendes inden 15. september 2019,«.
 8. I § 13, stk. 1, ændres »§ 8, stk. 4« til: »§ 7, stk. 2, nr. 2«.
 9. I § 15, nr. 4, ændres »afholdt« til: »igangsat«.
 10. I § 16, stk. 2, ændres »§ 7, stk. 4« til: »§ 7, stk. 3, nr. 2«.
 11. I § 17, stk. 4, ændres »§ 9« til: »§ 6 b«.
 12. § 21 affattes således:
 »§ 21. For tilsagn efter § 2, stk. 2, nr. 1 og 2, kan der udbetales et forskud på 50 % af de samlede tilskudsberettigede udgifter.
 Stk. 2. Anmodninger om forskudsudbetaling, der indgives inden den 15. september 2019, skal være vedlagt dokumentation for, at ansøger har opnået de nødvendige tilladelser fra offentlige myndigheder, jf. § 10, stk. 1, nr. 6.
Stk. 3. Såfremt der ikke ansøges om slutudbetaling rettidigt, jf. § 19, stk. 4, vil det udbetalte forskud blive krævet tilbagebetalt, jf. dog § 24.« 13. I § 22, stk. 1, nr. 2, ændres »lovbekendtgørelsens § 8 eller § 9, stk. 2« til: »§ 8 eller § 9, stk. 2, i lov om Landdistriktsfonden«.
 14. I § 23, stk. 3, ændres »§ 9« til: »§ 6 b«.
§ 2 Bekendtgørelsen træder i kraft den 30. april 2019.
