Bilag 1 Bilag 2 Bilag Cirkulære om udarbejdelse af business case for digitaliseringsprojekter Formål § 1. Cirkulære om udarbejdelse af business case for digitaliseringsprojekter har til formål at fastlægge, hvornår statslige virksomheder skal udarbejde en business case ved hjælp af den i bilag 1 vedlagte business case model for digitaliseringsprojekter.
Anvendelsesområde § 2. Cirkulæret omfatter statslige virksomheder som defineret i Budgetvejledning 2006 punkt 2.2.1.
Anvendelse af den generelle business case model § 3. Den i bilag 1 vedlagte business case model skal udarbejdes ved alle digitaliseringsprojekter, hvis samlede budgetterede udgifter til anskaffelse og udvikling, herunder internt ressourceforbrug, udgør 10 millioner kroner eller derover.
 Stk. 2 . Ved et digitaliseringsprojekt forstås et projekt, som omfatter omkostninger til fx hardware, software, systemudvikling, intern og ekstern it-konsulentbistand.
 § 4. Der skal også udarbejdes en business case i forbindelse med en reinvestering.
 Stk. 2. Ved reinvesteringer forstås et projekt, hvor et eksisterende system fx skal videreudvikles eller erstattes.
 § 5. Ved udarbejdelse af business case, jf. §§ 3 og 4, anvendes den som bilag 2 vedlagte »vejledning til business model for offentlige digitaliseringsprojekter«.
Finansministeriet, den 12. marts 2008 Lars Løkke Rasmussen / Mogens Pedersen Bilag 1 Business case model for digitaliseringsprojekter Ledelsesresume Revisionshistorik 1.1.2 Formål (sæt et eller flere krydser) 1.1.3 Forvaltningsniveau for løsningens brug (vælg et eller flere forvaltningsniveauer) 1.1.4 Kategorisering af forretningsområde (benyt én række per relevant forretningsområde) 1.1.5 Forretningsmæssig baggrund (anvend 10-15 linjer) 1.1.6 Forretningsmæssig problemstilling (anvend 10-15 linjer) 1.1.7 Forretningsmæssig løsningsbeskrivelse (anvend 10-15 linjer) 1.1.8 Løsningens brugere (benyt én række per brugerkategori) 1.1.9 Lovgivningsmæssige hensyn (benyt en eller flere rækker) 1.2.2 Infrastrukturomfang (benyt én række per infrastrukturkomponentnavn) 1.2.3 It-mæssig løsningsbeskrivelse (anvend 10-35 linjer; valgfrit at bruge illustration) 1.3 Interessenter 1.4.2 Mulige fremtidige alternative løsninger (anvend 5-15 linjer i hver række; benyt én tabel per alternativ) 1.5.2 Delprojekter for hvilke der findes en business case (benyt én række for hvert delprojekt) 1.6 Afhængigheder til sideordnede projekter 2.1.2 Pengestrømsoversigt - udgiftsbaseret (indsæt diagram fra »Business case regneark«) 2.1.3 Bevillingskonsekvenser - omkostningsbaseret (indsæt tabel fra »Business case regneark«) 2.1.4 Illustration af bevillingskonsekvenser - omkostningsbaseret (indsæt diagram fra »Business case regneark«) 2.2.2 Beregningsgrundlag (benyt tal fra »Business case regneark«) 2.3.2 Interne serviceforbedringer (anvend 5-35 linjer) 2.3.3 Fleksibilitet (anvend 5-35 linjer) 2.4.2 Samlet risikovurdering (sæt ét kryds) 2.4.3 Økonomisk risikovurdering 3.2.2 Forretningsmilepæle (benyt én række for hver milepæl) 3.3 KPIer 4.2 Leverandører 4.3 Opfølgning på forretningsmilepæle Sponsorer 4.5 Godkendelse Bilagsoversigt Bilag 2 Vejledning til business case model for offentlige digitaliseringsprojekter Introduktion til vejledningen Formål Business case modellen for offentlige digitaliseringsprojekter er et godkendelses- og opfølgningsværktøj for værdiskabende investeringer, hvor it-teknologi udgør en væsentlig del af omkostningerne.
Modellen bør som hovedregel anvendes i stat, region og kommune i forbindelse med digitaliseringsprojekter.
Modellen skal anvendes i staten, hvis den samlede forretnings- og it-investering andrager DKK 10 millioner eller derover.
En business case er ikke det samme som en projektplan.
Eksempelvis kræves der ikke nogen detaljeret løsningsbeskrivelse og ej heller nogen detaljeret aktivitetsplan i en business case.
Business casen fokuserer på de forretningsmæssige aspekter af løsningen, specielt beslutningsgrundlaget for den samlede investering og værdiskabelsen, efter løsningen er taget i brug.
Business casen er bygget op omkring fire hovedafsnit.
Første afsnit omhandler den foreslåede løsning og dens omfang.
Dette afsnit skal give beslutningstagerne et grundlag for at vurdere, hvad investeringen rettes mod.
Andet afsnit omhandler projektets forretningsmæssige konsekvenser, dvs. hvilke investeringer, der skal foretages, hvilke risici projektet indeholder, og hvilke økonomiske og kvalitative gevinster projektet forventes at resultere i.
Tredje afsnit omhandler, hvorledes projektet i praksis gennemføres i forhold til anvendelse af ressourcer og tid, samt hvilke projekt- og forretningsmæssige milepæle projektet indeholder.
Fjerde afsnit omhandler hvilke parter, som har et ejerskab omkring løsningen.
Dette skal give beslutningstagerne en klar redegørelse for, hvem der godkender, sponsorerer, bygger og ejer løsningen.
Tillige identificeres hvem der er ansvarlig for opfølgningen på værdiskabelsen via de forskellige forretningsmilepæle.
En business case består af to dokumenter.
Hoveddokumentet er selve »business case modellen« (Microsoft Word) og dertil hører et støttedokument til økonomiske beregninger kaldet »business case regneark« (Microsoft Excel).
 Som supplement til vejledningen findes et eksempel på en udfyldt business case model med tilhørende business case regneark.
 Business case modellen er udarbejdet med henblik på at understøtte offentlige institutioner i beslutninger om og opfølgningen på digitaliseringsinvesteringer.
 Vejledningen er primært rettet mod den eller de personer, som er ansvarlige for udarbejdelse og opfølgning på business casen.
 Sekundært er den rettet mod beslutningstagerne som baggrundsinformation omkring retningslinier for udarbejdelse og vedligeholdelse af en business case.
En business case er et levende dokument, der forventes at blive løbende opdateret under projektforløbet.
Vejledningen tænkes derfor brugt både ved den første udarbejdelse af business casen og ved efterfølgende opdateringer.
Vejledningens opbygning Vejledningens afsnitsnummerering er identisk med business case modellens.
Dette betyder, at et givent afsnit forklarer, hvorledes det tilsvarende afsnit i business case modellen bør udfyldes.
Alle tabeltekster er angivet i vejledningen med tilhørende vejledning til udfyldelse af de enkelte tekstfelter (markeret med lysegrå baggrundsfarve).
I hvert af business case modellens afsnit er der felter, som skal udfyldes.
Disse felter er markeret med lysegrå baggrund.
Felterne optræder både som enkeltstående tekstfelter, hvor længere passager kan anføres, og som celler i tabeller.
Bortset fra forsideteksten skal der i business casen kun udfyldes tekst i de lysegrå felter.
Alle disse felter er som udgangspunkt obligatoriske at udfylde.
Undtagelsen herfor er de felter, der repræsenterer godkendelse af business casen.
Disse kan i sagens natur ikke udfyldes, før business casen er fremlagt og godkendt.
Visse afsnitsoverskrifter og tabeltekster indeholder tekst i parenteser.
Denne hjælpetekst kan dels angive regler for eller anbefalinger til udfyldelse af felter og dels angive et sæt mulige værdier at vælge mellem til udfyldelse af felter.
 Der kan angives andre værdier, hvis hjælpeteksten angiver dette (»hvis andet, angiv da«). I så fald skal teksten starte med »Andet:« efterfulgt af en semikolonsepareret liste af alternative værdier f.eks. »Andet: ABC; DEF; GHI«.
Ved anførelse af beløb i DKK anvendes om nødvendigt »tusinder«, »millioner« etc. med henblik på at gøre det så let forståeligt for læseren som muligt.
Der er ikke krav om konsistens gennem hele business casen.
Herunder følger et eksempel på en typisk tabel.
Teksten i kursiv illustrerer, hvorledes felterne udfyldes, og det findes ikke i business case modellen.
 Skriftstørrelsen er i alle felter valgt til punkt 8 og bør ikke ændres at hensyn til tabellernes og felternes layout.
Typisk anvendelse af business case modellen I dette afsnit illustreres, hvorledes en typisk anvendelse af business case modellen kunne forløbe.
 Først introduceres nogle typiske interessentroller omkring business casen og de faser, realiseringen af en løsning gennemgår.
Tabellen herunder beskriver typiske interessenter involveret omkring en business case.
Bemærk, at én person godt kan udfylde flere interessentroller.
 Figuren herunder som illustrerer de faser realiseringen af en løsning gennemgår, viser hvorledes business case modellen er kompatibel med PRINCE2-PID (projektinitieringsdokument). Det er vigtigt at være opmærksom på, at business casen er et beslutningsværktøj, mens PRINCE2-PID er et projektplanlægningsværktøj.
Som det ses, udarbejdes business casen under fase 2 og 3. Her vil ofte være tale om en iterativ proces.
Herefter overføres business case informationerne til PID.
Efter fase 3 opdateres business casen kun, hvis der er større ændringer til eksempelvis omfang, løsning og økonomi.
Disse ændringer skal da godkendes på ny.
I fase 6 anvendes business casen til opfølgning på værdiskabelse, men den opdateres som regel ikke i denne fase.
Den følgende tabel illustrerer på overordnet niveau en typisk anvendelse af business case modellen.
Bemærk, at der er tale om et eksempel, og at interessenter, tidsforbrug etc. kan variere betragteligt fra projekt til projekt.
Ledelsesresume Revisionshistorik Formålet med revisionshistorikken (også kaldet versionsstyring) er at skabe gennemsigtighed omkring væsentlige ændringer i business casen.
 Der skal tilføjes en ny række i tabellen, hver gang der udarbejdes en ny version af business casen.
 Et eksempel på, hvorledes versionsnumre kan anvendes, er illustreret herunder.
1. Løsningsbeskrivelse Formålet med løsningsbeskrivelsen er at beskrive løsningen samt hvilket forretningsmæssigt og it-mæssigt omfang, den har.
1.1.2 Formål (sæt et eller flere krydser) 1.1.3 Forvaltningsniveau for løsningens brug (vælg et eller flere forvaltningsniveauer) 1.1.4 Kategorisering af forretningsområde (benyt én række per relevant forretningsområde) Kategoriseringen af løsningen sker ved hjælp af den fællesoffentlige forretningsreferencemodel, som er en overordnet kategorisering af alle offentlige tjenester set i forhold til borgere og virksomheder.
 Forretningsreferencemodellen kan findes på modernisering.dk/form, hvor talkoder for hvilket service- og opgaveområde løsningen dækker kan slås op.
 Et eksempel på en hvordan en konkret løsning kategoriseres i forretningsreferencemodellen er indsat nedenfor:
1.1.5 Forretningsmæssig baggrund (anvend 10-15 linjer) 1.1.6 Forretningsmæssig problemstilling (anvend 10-15 linjer) 1.1.7 Forretningsmæssig løsningsbeskrivelse (anvend 10-15 linjer) 1.1.8 Løsningens brugere (benyt én række per brugerkategori) 1.1.9 Lovgivningsmæssige hensyn (benyt en eller flere rækker) Hvis der er lovgivningsmæssige hensyn eller lignende forhold, som er relevante for løsningen, og som det vurderes nødvendigt at beslutningstagerne har specifikt kendskab til, skal denne tabel udfyldes.
Der bør kun angives et par referencer, som på meget direkte vis angiver, hvilke krav eller aspekter løsningen skal tage hensyn til (f.eks. et lovkrav om løsningens implementering eller funktionalitet).
1.2.2 Infrastrukturomfang (benyt én række per infrastrukturkomponentnavn) 1.2.3 It-mæssig løsningsbeskrivelse (anvend 10-35 linjer; valgfrit at bruge illustration) 1.3 Interessenter 1.4 Alternative løsninger 1.4.1 Nulløsningen (anvend 5-15 linjer i hver række) 1.4.2 Mulige fremtidige alternative løsninger (anvend 5-15 linjer i hver række; benyt én tabel per alternativ) 1.5 Delprojekter 1.5.1 Beskrivelse af identificerede delprojekter (benyt én række for hvert delprojekt) 1.5.2 Delprojekter for hvilke der findes en business case (benyt én række for hvert delprojekt) 1.6 Afhængigheder til sideordnede projekter Der skal benyttes én række for hvert sideordnet projekt.
2. Forretningsmæssige konsekvenser 2.1.2 Pengestrømsoversigt  udgiftsbaseret (indsæt diagram fra »Business case regneark«) 2.1.3 Bevillingskonsekvenser - omkostningsbaseret (indsæt tabel fra »Business case regneark«) 2.1.4 Illustration af bevillingskonsekvenser - udgiftsbaseret (indsæt diagram fra »Business case regneark«) 2.2.2 Beregningsgrundlag (benyt tal fra »Business case regneark«) Eksempler på eksterne services og forbedringer af disse er angivet i tabellen herunder.
2.3.2 Interne serviceforbedringer (anvend 5-35 linjer) Eksempler på interne services og forbedringer af disse er angivet i følgende tabel.
2.3.3 Fleksibilitet (anvend 5-35 linjer) Eksempler på typer af fleksibilitet og forbedringer af disse er angivet i følgende tabel.
2.4.2 Samlet risikovurdering (sæt ét kryds) 2.4.3 Økonomisk risikovurdering 3. Implementering og opfølgning 3.1 Implementeringsstrategi 3.2.2 Forretningsmilepæle (benyt én række for hver milepæl) 3.3 KPIer 4.1 Projektejer og projektleder 4.2 Leverandører 4.3 Opfølgning på forretningsmilepæle 4.4 Sponsorer Der skal benyttes én række per sponsor og år.
4.5 Godkendelse Der skal benyttes én række per godkender.
