 UDSAGN I EN INFORMATIONSSKRIVELSE FRA ET REALKREDITINSTITUT FANDTES  

 VILDLEDENDE, IDET UDSAGNET BIBRAGTE LÆSEREN DET INDTRYK, AT DER VED LÅN  

 OPTAGET I ET KONKURRERENDE KREDITINSTITUT VAR STØRRE RISIKO FOR, AT EN  

 EVENTUEL KØBER VED EJERSKIFTE IKKE VILLE BLIVE GODKENDT SOM NY DEBITOR AF  

 LÅNET, END TILFÆLDET VILLE VÆRE VED LÅN OPTAGET I ANDRE  

 REALKREDITINSTITUTTER.
 FORBRUGEROMBUDSMANDEN MODTOG FRA ET REALKREDITINSTITUT EN KLAGE OVER ET  

 ANDET REALKREDITINSTITUTS MARKEDSFØRING.
 DET INDKLAGEDE SELSKAB HAVDE I EN INFORMATIONSSKRIVELSE FORETAGET EN RÆKKE  

 SAMMENLIGNINGER MED LÅN OPTAGET I KONKURRERENDE REALKREDITINSTITUTTER.
 I SKRIVELSEN VAR BLANDT ANDET FØLGENDE ANFØRT OM DET SELSKAB, DER HAVDE  

 INDGIVET KLAGEN:
»I EN HUSSALGSSITUATION INDEN FOR DE FØRSTE 5 ÅR SKAL KØBER SÅLEDES  

 GODKENDES AF SÅVEL KREDIT- SOM PENGEINSTITUTTET.« »LÅN I DISSE INSTITUTTER KNYTTER SÅLEDES KUNDEN, EJENDOMMEN OG  

 PENGEINSTITUTTET SÆRDELES TÆT SAMMEN.
DET KAN DERFOR BLIVE SVÆRT AT SÆLGE  

 EJENDOMMEN EFTERFØLGENDE, DA LÅNET I PRINCIPPET FORFALDER VED  

 EJERSKIFTE.« DET I INFORMATIONSSKRIVELSEN OMTALTE REALKREDITINSTITUT AFVISTE, AT MAN  

 SKULLE HAVE EN MERE RESTRIKTIV KREDITPOLITIK FOR GÆLDSOVERTAGELSE END ANDRE  

 INSTITUTTER, OG OPLYSTE, AT DET ALENE ER KREDITINSTITUTTET SELV OG IKKE  

 PENGEINSTITUTTERNE, DER BEVILGER GÆLDSOVERTAGELSE I FORBINDELSE MED  

 OVERDRAGELSE AF EN BELÅNT EJENDOM.
FORBRUGEROMBUDSMANDEN FANDT, AT UDSAGNENE I INFORMATIONSSKRIVELSEN  

 BIBRAGTE LÆSEREN DET INDTRYK, AT DER VED LÅN OPTAGET I DET OMHANDLEDE  

 KREDITINSTITUT VAR STØRRE RISIKO FOR, AT EN EVENTUEL KØBER VED EJERSKIFTE  

 IKKE VILLE BLIVE GODKENDT SOM NY DEBITOR AF LÅNET, END TILFÆLDET VILLE VÆRE  

 VED LÅN OPTAGET I ANDRE REALKREDITINSTITUTTER.
DA DET INDKLAGEDE  

 KREDITINSTITUT IKKE I ØVRIGT HAVDE GODTGJORT SINE PÅSTANDE, FANDT  

 FORBRUGEROMBUDSMANDEN, AT DE NÆVNTE UDTALELSER VAR VILDLEDENDE OG I STRID MED  

 MARKEDSFØRINGSLOVENS § 2, STK. 1 OG STK. 2.
