 Det meddeles herved, at Finansministeriet og Specialarbejderforbundet i  

 Danmark den 8. december 1989 har indgået medfølgende overenskomst, som  

 afløser overenskomst af 10. juni 1987 landbrugsmedarbejdere ved statens  

 forsøgsgårde og landejendomme m.v.
 Ændringer i forhold til den hidtidige overenskomst er markeret med streger  

 i margenen.
Overenskomstens område Overenskomsten omfatter landbrugsarbejdere, forsøgsmedhjælpere m.fl. som  

 er beskæftiget ved statens forsøgsgårde, landejendomme m.v.
Bemærkninger til de enkelte bestemmelser Til § 1, stk. 1. Løn De til enhver tid gældende lønninger kan aflæses i Finansministeriets  

 lønoversigter.
Til § 3. Elever Bestemmelserne i protokollat af 20. april 1988 om aflønning af elever  

 under landmandsuddannelsen og EFG-elever er optaget i overenskomstens § 3.
Til § 5. Pension Aftalen mellem Finansministeriet og Statsansattes Kartel,  

 Overenskomstsektionen, om pensionsordning er optrykt i cirkulære af 2. april  

 1990 (APD.nr. 059/90).
Til § 8, stk. 2. Arbejdstid Det er aftalt mellem parterne, at de landbrugsarbejdere m.v., der ved  

 overenskomstens indgåelse er deltidsansatte, kan forblive på deltid.
Til § 11. Ferie De ændrede regler om ferie, der er godkendt af Arbejdstilsynet, har  

 virkning fra ferieåret 1990/91 (optjeningsåret 1989). For ferieåret 1989/90  

 er reglerne i den oprindelige overenskomst om ferie fortsat gældende.
 Til § 13. Graviditet, barsel og adoption.
 Aftalen mellem Finansministeriet og Centralorganisationernes Fællesudvalg  

 om fravær fra arbejdet i forbindelse med graviditet, barsel og adoption er  

 optrykt i cirkulære 5. september 1989, APD.nr. 064/89.
Til § 14. Opsigelse I forbindelse med afskedigelse følges reglerne i hovedaftalen mellem  

 Finansministeriet og Statsansattes Kartel, Overenskomst-sektionen.  

 Afskedigelsesreglerne med tilhørende bemærkninger findes i aftalens § 8, jf.  

 i øvrigt aftalens bilag 2.
 Aftalen er optrykt i Finansministeriets cirkulære af 20. juni 1988 (LP.nr.  

 066/88).
 Eventuelle tvivlsspørgsmål vedrørende overenskomsten forelægges for  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 23. juni 1987 (LP.nr. 48/87) om overenskomst for landbrugsarbejdere ved  

 statens forsøgsgårde.
Finansministeriet, Administrations- og Personaledepartementet, den 9. april 1990 P.M.V.
 E.B.
Carsten Holm OVERENSKOMST FOR LANDBRUGSMEDARBEJDERE VED STATENS FORSØGSGÅRDE Løn § 1.  Lønnen, der udbetales månedsvis bagud, beregnes  

 på grundlag af en årsløn, der svarer til lønnen efter den for perioden 1.  

 april 1989 - 31. marts 1991 gældende lønjusteringsaftale for statens  

 tjenestemænd.
Månedslønnen svarer til 1/12 af årslønnen efter en lønramme,  

 bestående af skalatrinene 9, 10, 11, 12, 13, 14 og 15, der alle er to-årige,  

 på nær skalatrin 9, der er et-årigt.
Stk. 2.  Til løsarbejdere med mindre end 1 måneds  

 beskæftigelse ved institutionen ydes dog timeløn på 1/1976 (fra 1. september  

 1990, 1/1924) af skalatrin 9, hvortil lægges 3 1/2 pct.  

 søgnehelligdagsbetaling.
Der ydes kun betaling for faktiske arbejdstimer.
 Stk. 3.  Ved ansættelse af landbrugsarbejdere med  

 forudgående beskæftigelse som traktor- og maskinfører eller som EFG-uddannet  

 dyrebruger/maskinfører kan en sådan forudgående beskæftigelse - såfremt den  

 skønnes at være af betydning for det arbejde, den pågældende ansættes til -  

 medregnes i lønancienniteten med indtil 4 år.
Ungarbejdere § 2.  Ungarbejdere aflønnes med nedenstående  

 procentdele af timelønnen på skalatrin 9:
 Lønoprykning finder sted den førstkommende første i måneden efter, at  

 ungarbejderen fylder år.
 Stk. 2.  I særlige tilfælde kan der mellem institutionen  

 og tillidsrepræsentanten træffes aftale om ansættelse af unge under 15 år til  

 særlige, kortvarige arbejdsopgaver, f.eks. bærplukning og lignende.
Ved særlige kortvarige arbejdsopgaver menes der et ansættelses-forhold på  

 mindst 5 timer og højst 4 uger.
Sådanne unge aflønnes med 40 pct. af  

 begyndelseslønnen for landbrugsarbejdere og forsøgsmedhjælpere.
Elever § 3.  Elever under landmandsuddannelsen og EFG-elever  

 ansættes og aflønnes efter de mellem Landbrugets Arbejdsgiverforening og  

 Specialarbejderforbundet i Danmark til enhver tid aftalte og gældende  

 bestemmelser herom.
 Weekendarbejde m.v.
§ 3.  Til staldpersonale betales for arbejde i normal  

 arbejdstid på Stk. 2  Der ydes et ureguleret tillæg på 7,50 kr. for  

 hver time, landbrugsarbejdere ved Vildmosens fenner er beskæftiget med  

 kreaturpasning.
Pension § 5.  Der indbetales med virkning fra 1. april 1990  

 pensionsbidrag i overensstemmelse med den pensionsordning, der aftales mellem  

 Finansministeriet og Statsansattes Kartel.
Lønberegning og lønfradrag § 6.  Medarbejderne følger de for tjenestemænd  

 fastsatte regler om lønberegning og lønfradrag, jf. for tiden cirkulære af  

 24. maj 1985 om lønberegning og lønfradrag for tjenestemænd.
Udbetaling af løn og indbetaling af pensionsbidrag § 7.  Lønudbetaling og indbetaling af eventuelt  

 pensionsbidrag finder sted månedsvis bagud.
Arbejdstid § 8.  Arbejdstiden er 38 timer ugentlig.
Pr. 1.  

 september 1990 nedsættes arbejdstiden til 37 timer ugentlig.
Stk. 2.  Der kan i særlige tilfælde efter godkendelse af  

 overenskomstens parter besættes en stilling på deltid med forholdsmæssig løn  

 på en institution.
Dog kan ingen deltidsansættelse finde sted med mindre end  

 15 timers beskæftigelse pr. uge.
 Stk. 3.  Der kan mellem virksomheden og den ansatte  

 træffes aftale om arbejde ud over ugenormen mod opsparing af fritimer til  

 senere afvikling.
 De opsparede timer afvikles efter aftale mellem den ansatte og  

 virksomheden og skal normalt være afviklet 3 måneder efter opsparingen.
Overarbejde § 9.  Overarbejde er arbejderne forpligtede til at  

 udføre, når arbejdsgiveren anser det for nødvendigt af hensyn til driften.
Om  

 sådant overarbejde skal arbejderen have besked senest inden middag den  

 pågældende dag.
 I tilfælde, hvor overarbejdet består i søn- og helligdagsarbejde, skal  

 arbejderne have besked senest dagen før.
 Arbejdsgiveren bestemmer, i hvilken udstrækning overarbejde finder sted,  

 for så vidt det angår midlertidigt overarbejde.
Stk. 2.  Overarbejde skal så vidt muligt afspadseres  

 efter lokal aftale.
Afspadsering af overarbejde afvikles inden for 3 måneder.
 For overarbejde, der af hensyn til den daglige drift ikke kan afspadseres,  

 ydes der overarbejdsbetaling med 50 pct. af sædvanlig løn efter § 1. På søn-  

 og helligdage ydes der overtidsbetaling med 100 pct.
 Stk. 3.  Som betaling for tilkald uden vagt ydes en  

 mindstebetaling for 3 timer.
Skifteholdsarbejde § 10.  Ved skifteholdsarbejde er »Fællesordning  

 for arbejde i holddrift's bestemmelser gældende.
Ferie § 11.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
 Stk. 4.  I det beløb, der beregnes efter stk. 3  

 fradrages:
1. den ansattes eget pensionsbidrag, 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Stk. 6.  En ansat kan forud for et optjeningsårs  

 begyndelse i stedet kræve feriegodtgørelse af lønnen i dette optjeningsår.  

 Feriegodtgørelsen udgør i så fald 12 1/2 pct. af lønnen i optjeningsåret,  

 beregnet efter reglerne i ferielovens § 15.
Sygdom § 12.  I sygdomstilfælde gælder lov nr. 262 af 7. juni  

 1972 om dagpenge med senere ændringer.
 Graviditet, barsel og adoption.
 § 13.  Medarbejderne er omfattet af aftalen mellem  

 Finansministeriet og Centralorganisationernes Fællesudvalg om fravær fra  

 arbejdet i forbindelse med graviditet, barsel og adoption.
Opsigelse § 14.  For ansatte, der uden afbrydelse har været  

 beskæftiget på institutionen i de nedenfor angivne tidsrum, der regnes fra  

 vedkommendes fyldte 18. år, gælder følgende opsigelsesfrister:
 Stk. 2.  Varslerne bortfalder i de tilfælde, hvor der  

 midlertidigt ikke kan tilbydes de ansatte beskæftigelse på grund af  

 arbejdsmangel.
 Stk. 3.  Medarbejderne - herunder tillidsrepræsentanter  

 - er omfattet af afskedigelsesreglerne i hovedaftalen mellem  

 Finansministeriet og Statsansattes Kartel, Overenskomstsektionen.
Time- og dagpenge samt kørselsgodtgørelse § 15.  Der ydes time- og dagpenge samt  

 kørselsgodtgørelse efter de for statens tjenestemænd til enhver tid gældende  

 regler.
Bolig § 16.  Såfremt der til en stilling er knyttet  

 tjeneste- og eller lejebolig gælder de regler, der er fastsat for  

 statstjenestemænds tjeneste- og lejeboliger.
Arbejdstøj § 17.  Der ydes arbejdstøj efter det som Bilag 2  

 optagne regulativ.
Tillidsrepræsentanter § 18.  Som regler for tillidsrepræsentanter gælder de  

 i vedhæftede bilag 1 omhandlede bestemmelser.
Medlemskab af arbejdsløshedskasse § 19.  Der antages fortrinsvis arbejdere, som er  

 medlemmer af en statsanerkendt arbejdsløshedskasse.
Faglig strid § 20.  I tilfælde af faglig strid følges de regler,  

 som er aftalt i hovedaftalen mellem Finansministeriet og Statsansattes  

 Kartel, Overenskomstsektionen.
Ikrafttræden og opsigelse § 21.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts  

 - dog tidligst 31. marts 1991.
København, den 8. december 1989 Specialarbejderforbundet  

 Finansministeriet i Danmark P.M.V.
 E.B.
Knud Ove Pedersen Niels Paludan Bilag 1.
BESTEMMELSER om tillidsrepræsentant for landbrugsarbejdere, forsøgsmedhjælpere m.fl. ved  

 statens forsøgsgårde og landejendomme m.v.
 § 1.  De ansatte kan af deres midte vælge en kollega  

 til at være tillidsrepræsentant over for institutionens ledelse eller dennes  

 repræsentant.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendte dygtige landbrugsarbejdere, forsøgsmedhjælpere m.fl., der har  

 arbejdet mindst l år ved institutionen.
Hvis sådanne ikke findes i et antal  

 af mindst fem, suppleres dette tal blandt de landbrugsarbejdere,  

 forsøgsmedhjælpere m.fl., der har arbejdet der længst.
 Stk. 2.  I særlige tilfælde kan tillidsrepræsentanten  

 vælges blandt de anerkendt dygtige landbrugsarbejdere, forsøgsmedhjælpere  

 m.fl., der har arbejdet mindst 6 måneder på institutionen.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle landbrugsarbejdere, forsøgsmedhjælpere m.fl., som er  

 beskæftiget ved institutionen på valgtidspunktet, sikres mulighed for at  

 kunne deltage i valget, der kun er gyldigt, når flere end en trediedel af de  

 ansatte har stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Specialarbejderforbundet i Danmark og meddelt ledelsen af  

 institutionen, der dog er berettiget til at gøre indsigelse mod valget over  

 for forbundet.
Stedfortræder for tillidsrepræsentanten § 4.  Hvis tillidsrepræsentanten er fraværende på  

 grund af sygdom, ferie, deltagelse i kursus eller lignende, kan der efter  

 aftale med institutionen udpeges en stedfortræder for tillidsrepræsentanten.  

 En således udpeget stedfortræder har i den periode, hvori vedkommende  

 fungerer, den samme beskyttelse som den valgte tillidsrepræsentant, såfremt  

 pågældende opfylder betingelserne for at blive valgt til tillidsrepræsentant  

 i henhold til § 2.
Samarbejde § 5.  Det er tillidsrepræsentantens såvel som  

 institutionens pligt at gøre sit bedste for at vedligeholde og fremme et godt  

 samarbejde.
Klager og henstillinger § 6.  Når en eller flere af tillidsrepræsentantens  

 kolleger ønsker det, kan tillidsrepræsentanten forebringe deres klager eller  

 henstillinger for institutionens ledelse.
 Stk. 2.  Føler vedkommende sig ikke tilfredsstillet ved  

 ledelsens afgørelse, står det pågældende frit for at anmode sin organisation  

 om at tage sig af sagen, men det er pågældendes og pågældendes  

 arbejdskollegers pligt at fortsætte arbejdet uforstyrret, indtil anden  

 bestemmelse træffes af Specialarbejderforbundet i Danmarks hovedbestyrelse.
Funktion i arbejdstiden § 7.  Tillidsrepræsentantens udførelse af det  

 ham/hende påhvilede hverv skal ske på en sådan måde, at det er til mindst  

 mulig gene for hans/hendes produktive arbejde.
 Stk. 2.  Dersom det er nødvendigt, at vedkommende for at  

 opfylde sine forpligtelser som tillidsrepræsentant må forlade sit arbejde i  

 arbejdstiden, skal pågældende forud herfor træffe aftale med arbejdsgiveren  

 eller dennes repræsentant.
Aflønning § 8.  Hvis aftale i henhold til § 7, stk. 2, er  

 truffet, eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår institutionen og  

 landbrugsarbejdere, forsøgsmedhjælpere m.fl., skal han/hun for den tid, der  

 medgår hertil, aflønnes med sin sædvanlige løn, jf. § l i overenskomsten.
Klubformand § 9.  Hvis landbrugsarbejdere, forsøgsmedhjælpere  

 m.fl. på institutionen slutter sig sammen i en faglig klub eller lignende,  

 skal tillidsrepræsentanten være formand.
Afskedigelse af en tillidsrepræsentant § 10.  For en tillidsrepræsentant forlænges de  

 sædvanlige opsigelsesvarsler med yderligere 90 dage.
Dog kan det samlede  

 opsigelsesvarsel højst udgøre i alt 120 dage.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til stk. 1.
Afskedigelsesprocedure § 11.  Ved afskedigelse af en tillidsrepræsentant  

 følges de i hovedaftalen mellem Finansministeriet og Statsansattes Kartel, §  

 9, gældende regler.
 Bilag 2.
REGULATIV om udlevering af arbejdstøj 1.  Regulativet omfatter følgende former for arbejdstøj, der er  

 pointsat således:
 2.  De første to ansættelsesår optjener den ansatte 1,875 points  

 pr. måned svarende til 45 points og herefter 1,4 points pr. måned.
 Udlevering af arbejdstøj på baggrund af optjente points finder sted 2  

 gange årligt pr. l. april og oktober.
 Ved fratræden fra en arbejdsplads før en l. juni, svarer l point til 42,00  

 kr., som udbetales l. juni, såfremt den pågældende ikke er blevet genansat  

 inden nævnte dato.
 3.  Nyansatte får efter 3 måneders ansættelse udleveret 1 sæt  

 arbejdstøj (busker + jakke), som er arbejdspladsens ejendom, indtil den  

 pågældende har optjent points hertil samt til det nedenfor nævnte regntøj.
Ved nyansættelse på institutionerne udleveres l sæt regntøj (bukser +  

 trøje), for så vidt den pågældende ikke allerede for egen regning har  

 anskaffet dette.
Det udleverede regntøj svarer til 9 points, der fradrages i  

 de pr. førstkommende l. juni optjente points.
Eventuelle manglende points  

 fradrages opgørelsen en efterfølgende l. juni.
 Ved ansættelse af ferieafløsere og lignende korttidsansatte stiller  

 institutionen regntøj til rådighed.
 4. Der udleveres personlige værnemidler i overensstemmelse med  

 gældende regler.
 5. Den konkrete administration af bestemmelserne aftales lokalt.
 Bemærkninger til regulativet:
 1.  Kvalitetskrav.
Det udleverede arbejdstøj skal som minimum være af samme kvalitet som det  

 hidtil udleverede.
Såfremt kvaliteten ikke direkte fremgår af regulativet,  

 skal der være enighed herom mellem institutionen og de ansatte, inden indkøb  

 foretages.
 2.  Deltidsansattes optjening af points.
1,875 points svarer til 164,7 timer.
Den deltidsansattes timer  

 sammenlægges, således at den pågældende for hver 164,7 timer optjener 1,875  

 points.
Samtidig med arbejdstidsnedsættelsen den 1. september 1990 nedsættes  

 164,7 timer til 160,3 timer.
 I øvrigt ligestilles en deltidsansat med en fuldtidsansat for så vidt  

 angår regulativets pkt. 3 til 6.
 3.  Ansættelse og afskedigelse.
 Ved ansættelse og afskedigelse på andet tidspunkt end ved en måneds  

 begyndelse/ophør optjenes points efter den i ovennævnte pkt. 2 for  

 deltidsansatte fastsatte regel.
 4.  Sygdom.
 Under sygdom af kortere varighed end en måned optjener den ansatte points,  

 mens der ikke optjenes points ved sygdom ud over en måneds varighed.
 5.  Ferie og helligdage.
 Points optjenes pr. måned, og der foretages derfor ikke fradrag for  

 søgnehelligdage, forud aftalte fridage med løn samt ferie.
 6.  Tidsbegrænsede ansættelser.
 Personer, der ansættes for en tidsbegrænset periode af højst 7 måneders  

 varighed, herunder ferieafløsere, og som ikke kan forventes genansat, skal  

 ved ansættelsens ophør have udbetalt de optjente points, der ikke er anvendt  

 ved udlevering af arbejdstøj.
 Bilag 3.
PROTOKOLLAT I forbindelse med overenskomstfornyelsen i 1985 blev der til nogle  

 medarbejdere ydet personlige tillæg til modvirkning af lønnedgang.
Tillæggene  

 skal fortsat aftrappes med enhver stigning i lønnen i henhold til § 1.
 I tilslutning til overenskomstens § 8 om sygdom er det aftalt, at på  

 institutioner, hvor der hidtil har været ydet sædvanlig løn under sygdom,  

 bevares denne ordning.
 Parterne er enige om, at eventuelle særlige ordninger på de enkelte  

 institutioner, som ikke har hjemmel i den nye overenskomst, bortfalder.
København, den 8. december 1989 Specialarbejderforbundet  

 Finansministeriet i Danmark P.M.V.
 E.B.
