Fremsat den 6. april 2005 af  

 Christian Mejdahl (V), Svend Auken (S),  

 Poul Nødgaard (DF), Helge Adam Møller (KF) og Niels  

 Helveg Petersen (RV) Forslag til Lov  

 om ændring af lov om Folketingets Ombudsmand (Ændringer som  

 følge af kommunalreformen, lovens anvendelse på Færøerne og i Grønland m.v.) § 1 I lov nr. 473 af 12. juni 1996 om Folketingets  

 Ombudsmand foretages følgende ændringer:
 1.  

  

 I  

  

 § 2, stk. 1,  

  

 ændres »og kommunale råd«  

 til: », kommunale råd og regionsråd«.
 2.  

  

 I  

  

 § 7, stk. 4,  

  

 ændres »lov om offentlige  

 myndigheders registre« til: »lov om retssikkerhed ved forvaltningens  

 anvendelse  

 af tvangsindgreb og oplysningspligter«.
 3.  


  

 § 8  

  

 affattes således:
»§ 8.  

  

 Ved bedømmelsen af  

 kommuner og regioner skal ombudsmanden tage hensyn til de særlige vilkår,  

 hvorunder disse myndigheder virker.« 4.  

  

 I  

  

 § 11, stk. 2,  

  

 ændres »eller en  

 kommunalbestyrelse« til: », en kommunalbestyrelse eller et regionsråd«.
 5.  


  

 § 12, 2. pkt.,  

  

 affattes således:
»Med hensyn til mangler ved bestemmelser, som er fastsat af en  

 kommune eller en region, skal ombudsmanden give meddelelse til vedkommende  

 kommunalbestyrelse eller regionsråd.« 6.  


  

 § 24  

  

 affattes således:
»§ 24.  

  

 Såfremt ombudsmandens  

 undersøgelse af en sag viser, at der i den offentlige forvaltning må antages  

 at  

 være begået fejl eller forsømmelser af større betydning, skal ombudsmanden  

 give  

 meddelelse om sagen til Folketingets Retsudvalg.
Ombudsmanden skal endvidere  

 give meddelelse om sagen til vedkommende minister, kommunalbestyrelse eller  

 regionsråd.« 7.  

  

 Efter §  

 32 indsættes:
 »§ 33.  

  

 Loven gælder ikke for  

 Færøerne, men kan ved kongelig anordning sættes i kraft for Færøerne med de  

 afvigelser, som de særlige færøske forhold tilsiger.
 § 34.  

  

 For  

 Færøerne kan der ved kongelig anordning senere foretages de ændringer i  

 loven,  

 som de særlige færøske forhold tilsiger.
Stk. 2.  

  

 For Grønland kan der ved kongelig anordning  

 foretages de ændringer i loven, som de særlige grønlandske forhold tilsiger.« § 2 Loven træder i kraft den 1. januar 2007. § 1, nr. 2 og  

 7, træder dog i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Indledning Lovforslaget har til formål at gennemføre de ændringer i lov om  

 Folketingets Ombudsmand (ombudsmandsloven), der følger af nedlæggelsen af  

 amtskommunerne og oprettelsen af regionerne (kommunalreformen). De nye  

 regioner  

 bliver en del af den offentlige forvaltning og som sådan omfattet af  

 ombudsmandens virksomhed.
Lovforslaget indebærer, at ombudsmandens kompetence  

 over for regionerne kommer til at svare til den kompetence, ombudsmanden i  

 dag  

 har i forhold til kommunale myndigheder.
 Lovforslaget tilsigter desuden at gennemføre enkelte  

 redaktionelle og tekniske ændringer af ombudsmandsloven, bl.a. som følge af  

 vedtagelsen af lov om retssikkerhed ved forvaltningens anvendelse af  

 tvangsindgreb  

 og oplysningspligter, ligesom det foreslås at præcisere ombudsmandslovens  

 anvendelse på Færøerne og i Grønland.
 Sagen blev drøftet på et møde i Folketingets Præsidium den 2.  

 og den 30 marts 2005, hvor der var tilslutning til at fremsætte lovforslaget.  

 Lovforslaget havde forud for mødet været drøftet med Folketingets Ombudsmand.  

 Lovforslaget har desuden været drøftet med Statsministeriet og  

 Justitsministeriet.
Lovforslaget fremsættes til fri debat, idet forslagsstillerne  

 man har fundet det rimeligst at udskyde en detaljeret realitetsbehandling til  

 efter fremsættelsen.
Der er således ikke i forbindelse med fremsættelsen  

 taget  

 politisk stilling til forslagene eller til enkelte dele heraf.
 Lov nr. 473 af 12. juni 1996 om Folketingets Ombudsmand (ombudsmandsloven)  

 bygger på betænkning nr. 1272/1994. Om behandlingen af lovforslaget (L 57 af  

 2.  

 november 1995) henvises til Folketingstidende 1995-96 side 617, 1025, 6930 og  

 7359, Tillæg A side 1700 og Tillæg B side 871.
2. Ændringer som følge af kommunalreformen Ombudsmandens virksomhed omfatter efter ombudsmandslovens § 7,  

 stk. 1, alle dele af den offentlige forvaltning.
Kommunale myndigheder   

 hvad  

 enten de hører under den amtskommunale eller den primærkommunale forvaltning  

   

 er således også omfattet af ombudsmandens kompetence.
Det følger dog af  

 ombudsmandslovens  

 § 8, at ombudsmanden ved bedømmelsen af den del af den offentlige  

 forvaltning,  

 der er kommunal, skal tage hensyn til de særlige vilkår, hvorunder det  

 kommunale styre virker.
Bestemmelsen indebærer ifølge forarbejderne, at  

 ombudsmanden skal respektere den enkelte kommunalbestyrelses budgetmagt og  

 lægge til grund, at det er kommunalbestyrelsen, der inden for gældende rets  

 rammer fordeler kommunens ressourcer.
Hvor der er tale om skønsmæssige  

 forvaltningsakter  

 eller lignende afgørelser, må ombudsmanden respektere den lokalpolitiske  

 afvejning inden for gældende rets rammer og den deraf følgende mulige  

 forskellighed mellem kommunerne.
Det forventes, at indenrigs- og sundhedsministeren som led i  

 kommunalreformen fremsætter forslag til Lov om regioner og om nedlæggelse af  

 amtskommunerne, Hovedstadens Udviklingsråd og Hovedstadens sygehusfællesskab.  

 Kommunalreformen indebærer, at amtskommunerne nedlægges med virkning fra den  

 1.  

 januar 2007, samtidig med at landet inddeles i fem regioner.
Regionernes  

 anliggender styres af regionsråd, der vælges efter reglerne om afholdelse af  

 valg til regionsråd i den kommende lov om kommunale og regionale valg.  

 Regionerne får ansvaret for en række positivt afgrænsede opgaver inden for  

 sundhedsområdet, regional udvikling, det sociale område,  

 undervisningsområdet,  

 trafikområdet og visse begrænsede opgaver inden for miljøområdet.
Det  

 bemærkes  

 i den forbindelse, at regionerne ikke kan varetage andre opgaver end de  

 nævnte,  

 hvilket indebærer, at de almindelige kommunalretlige grundsætninger om  

 kommunernes opgavevaretagelse (de såkaldte kommunalfuldmagtsregler) ikke  

 finder  

 anvendelse for regionernes virksomhed.
Regionernes budget vedtages af det  

 enkelte regionsråd.
Regionerne omfattes ikke af kommunestyrelsesloven, men  

 underlægges derimod selvstændige styrelsesregler, som dog i vidt omfang  

 bygger  

 på kommunestyrelseslovens bestemmelser.
Tilsynet med regionerne varetages i  

 øvrigt af vedkommende statsforvaltning.
 De nye regioner bliver en del af den offentlige forvaltning og  

 vil som sådan være omfattet af ombudsmandens kompetence efter  

 ombudsmandslovens  

 § 7. På baggrund af de ovennævnte særtræk, som gør sig gældende for  

 regionernes  

 virksomhed, foreslås ombudsmandslovens § 8 ændret, således at ombudsmanden  

 ved  

 sin bedømmelse af regionerne skal tage hensyn til de særlige vilkår,  

 hvorunder  

 disse myndigheder virker, i lighed med hvad der i dag gælder for  

 ombudsmandens  

 bedømmelse af kommunernes virksomhed.
Som følge af oprettelsen af de nye regioner indeholder  

 lovforslaget desuden et antal konsekvensmæssige ændringer af andre  

 bestemmelser  

 i ombudsmandsloven.
Det gælder navnlig de af lovens bestemmelser, som  

 fastsætter en meddelelsespligt for ombudsmanden i forhold til Folketinget,  

 ministre  

 og kommunalbestyrelser.
Disse bestemmelser foreslås udvidet til at omfatte de  

 nye regionsråd.
3. Ajourføring af ombudsmandslovens regler om  

 inddragelse af selskaber, institutioner, foreninger m.v. under ombudsmandens  

 virksomhed Efter ombudsmandslovens § 7, stk. 4, kan ombudsmanden bestemme,  

 at selskaber, institutioner, foreninger m.v., som administrativt inddrages  

 under forvaltningsloven, lov om offentlighed i forvaltningen eller lov  

 offentlige myndigheders registre, i samme omfang skal være omfattet af  

 ombudsmandens  

 virksomhed.
Bestemmelsen har baggrund i et ønske om at skabe harmoni mellem  

 anvendelsesområderne for ombudsmandsloven og den almindelige  

 forvaltningsretlige  

 lovgivning.
Ved lov nr. 442 af 9. juni 2004 om retssikkerhed ved  

 forvaltningens anvendelse af tvangsindgreb og oplysningspligter er der  

 fastsat  

 nærmere regler for fremgangsmåden ved en række bestemte tvangsindgreb, som  

 foretages af den offentlige forvaltning uden for strafferetsplejen.
Dele af  

 loven gælder desuden i de tilfælde, hvor der i lovgivningen m.v. er fastsat  

 pligt til at meddele oplysninger til den offentlige forvaltning.
Lovens § 1,  

 stk. 4, giver herudover vedkommende minister mulighed for i samråd med  

 justitsministeren helt eller delvis at inddrage nærmere angivne selskaber,  

 institutioner, foreninger m.v. under lovens anvendelsesområde, i det omfang  

 de  

 pågældende ved eller i henhold til lov har fået tillagt beføjelser til at  

 anvende tvangsindgreb eller oplysningspligter som ovenfor nævnt.
Lovforslaget indebærer en ajourføring af ombudsmandslovens § 7,  

 stk. 4, i to henseender.
Det foreslås således, at henvisningen i bestemmelsen  

 til lov om offentlige myndigheders registre udgår, idet denne lov med  

 virkning  

 fra den 1. juli 2000 blev afløst af lov om behandling af personoplysninger  

 (persondataloven). Bestemmelsen foreslås desuden ændret, sådan at  

 ombudsmanden  

 kan bestemme, at selskaber, institutioner, foreninger m.v., som  

 administrativt  

 inddrages under lov om retssikkerhed ved forvaltningens anvendelse af  

 tvangsindgreb og oplysningspligter, i samme omfang skal være omfattet af  

 ombudsmandens virksomhed.
Der er for så vidt tale om en redaktionel ændring,  

 som er begrundet i, at lov om retssikkerhed ved forvaltningens anvendelse af  

 tvangsindgreb og oplysningspligter i overensstemmelse med de nævnte hensyn  

 bag  

 ombudsmandslovens § 7, stk. 4, må anses for at have karakter af almindelig  

 forvaltningsretlig lovgivning.
Med hensyn til persondataloven, der som nævnt har afløst lov om  

 offentlige myndigheders registre, bemærkes det, at persondatalovens § 1, stk.  

 6, ligeledes giver vedkommende minister mulighed for at bestemme, at lovens  

 regler helt eller delvis skal finde anvendelse på behandling af oplysninger  

 om  

 virksomheder m.v., som udføres for den offentlige forvaltning.
En udvidelse  

 af  

 ombudsmandens kompetence i takt med anvendelsen af denne bestemmelse vil  

 imidlertid være uhensigtsmæssig, da det pågældende område allerede er  

 undergivet Datatilsynets kompetence og persondataloven i modsætning til  

 forvaltningsloven og offentlighedsloven ikke udelukkende har karakter af  

 forvaltningsretlig lovgivning.
Der er således ikke fundet grundlag for i  

 ombudsmandslovens § 7, stk. 4, at indsætte en henvisning til persondataloven.
4. Ombudsmandslovens anvendelse på Færøerne  

 og i Grønland Lov nr. 473 af 12. juni 1996 om Folketingets Ombudsmand er  

 endnu ikke sat i kraft på Færøerne.
Indtil den nye ombudsmandslov sættes i  

 kraft for Færøerne, gælder her stadig den gamle lov om Folketingets  

 Ombudsmand  

 (lov nr. 203 af 11. juni 1954 om Folketingets Ombudsmand, som ændret ved lov  

 nr. 205 af 11. juni 1959 og lov nr. 142 af 17. maj 1961, jf.  

 lovbekendtgørelse  

 nr. 342 af 1. december 1961). For så vidt angår Grønland, er lov nr. 473 af  

 12.  

 juni 1996 allerede ikraftsat uden ændringer.
Ombudsmandsloven indeholder ikke regler om anvendelsen af loven  

 på Færøerne og i Grønland, men det er fast antaget, at ombudsmanden ikke har  

 kompetence  

 over for myndigheder under det færøske og det grønlandske hjemmestyre,  

 herunder  

 kommuner.
I praksis har ombudsmanden alene anset sig for kompetent over for  

 statens forvaltning på Færøerne og i Grønland.
Især med henblik på at  

 præcisere  

 dette forhold foreslås der som noget nyt indføjet en særlig bestemmelse i  

 ombudsmandsloven, hvorefter lovens anvendelse på Færøerne og i Grønland  

 fastlægges ved kongelig anordning i overensstemmelse med ombudsmandens  

 eksisterende  

 praksis.
Om bestemmelsens nærmere udmøntning henvises til de specielle  

 bemærkninger  

 ad § 1, nr. 7.
 5. Lovforslagets administrative og økonomiske  

 konsekvenser m.v.
Med lovforslaget tages der højde for  

 nedlæggelsen af  

 amtskommunerne og oprettelsen af regionerne, for så vidt angår ombudsmandens  

 kompetence over for de nye regioner.
Lovforslaget indebærer ikke nogen  

 ændring  

 af ombudsmandens kompetence i forhold til den del af den offentlige  

 forvaltning,  

 som i dag hører under amtskommunerne, men som led i kommunalreformen  

 forventes  

 fordelt mellem staten, kommunerne og regionerne.
 Lovforslaget skønnes ikke i øvrigt at have økonomiske eller  

 administrative konsekvenser for stat, kommuner eller regioner.
 Lovforslaget har ikke miljømæssige konsekvenser.
 Lovforslaget indeholder ikke EU-retlige aspekter.
 6. Hørte myndigheder m.v.
Lovforslaget har været sendt i høring hos Statsministeriet,  

 Justitsministeriet, Indenrigs- og Sundhedsministeriet, Rigsombudsmanden på  

 Færøerne  

 og Rigsombudsmanden i Grønland.
Der er modtaget svar fra ministerierne, og  

 fra  

 Rigsombudsmanden på Færøerne er det oplyst, at Rigsombudet ikke har modtaget  

 bemærkninger til lovforslaget fra Færøernes landsstyre.
Der er på tidspunktet  

 for lovforslagets fremsættelse den 6. april 2005 ikke modtaget svar fra  

 Rigsombudsmanden i Grønland.
Svaret forventes at foreligge under  

 udvalgsbehandlingen.
Vurdering af konsekvenser af lovforslaget Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 (§ 2) Efter den gældende bestemmelse i § 2, stk. 1, kan medlemmer af  

 Folketinget og kommunale råd ikke udføre hvervet som ombudsmand.
Med  

 ændringen  

 foreslås det, at også medlemmer af regionsråd udelukkes fra at udføre hvervet  

 som ombudsmand.
Til nr. 2 (§ 7) Den foreslåede ændring,  

 som er af overvejende redaktionel karakter, indebærer, at henvisningen til  

 lov  

 om  

 offentlige myndigheders registre udgår af ombudsmandslovens § 7, stk. 4, som  

 følge af at førstnævnte lov med virkning fra den 1. juli 2000 blev afløst af  

 persondataloven.
Bestemmelsen foreslås desuden ændret, sådan at ombudsmanden  

 kan bestemme, at selskaber, institutioner, foreninger m.v., som  

 administrativt  

 inddrages under lov om retssikkerhed ved forvaltningens anvendelse af  

 tvangsindgreb og oplysningspligter, i samme omfang skal være omfattet af  

 ombudsmandens virksomhed.
Der henvises til de almindelige bemærkninger, pkt.  

 3.
Til nr. 3 (§ 8) Efter den gældende bestemmelse i § 8 skal ombudsmanden ved  

 bedømmelsen af den del af den offentlige forvaltning, der er kommunal, tage  

 hensyn til de særlige vilkår, hvorunder det kommunale styre virker.
Med  

 ændringen foreslås det, at ombudsmanden ved sin bedømmelse af regionerne  

 ligeledes skal tage hensyn til de særlige vilkår, hvorunder disse myndigheder  

 virker.
Der henvises til de almindelige bemærkninger, pkt. 2.
Til nr. 4 og 6 (§ 11 og § 24) Efter den gældende bestemmelse i § 24 skal ombudsmanden, hvis  

 dennes undersøgelse af en sag viser, at der i den offentlige forvaltning må  

 antages at være begået fejl eller forsømmelser af større betydning, give  

 meddelelse om sagen til Folketingets Retsudvalg og til vedkommende minister  

 henholdsvis vedkommende kommunalbestyrelse.
Da de nye regioner bliver en del  

 af  

 den offentlige forvaltning og som sådan omfattes af ombudsmandens virksomhed,  

 foreslås det, at ombudsmandens meddelelsespligt ligeledes kommer til at gælde  

 i  

 forhold til vedkommende regionsråd.
Meddelelsespligten er delvis gengivet i  

 lovens § 11, stk. 2, som derfor foreslås ændret tilsvarende.
Til nr. 5 (§ 12) Efter den gældende bestemmelse i § 12 skal ombudsmanden, hvis  

 denne i særlige tilfælde bliver opmærksom på mangler i gældende love eller  

 administrative bestemmelser, give Folketinget eller vedkommende minister  

 meddelelse herom.
Med hensyn til mangler ved kommunale bestemmelser skal  

 ombudsmanden give meddelelse til vedkommende kommunalbestyrelse.
Med  

 ændringen  

 foreslås det, at denne pligt udvides til også at gælde over for vedkommende  

 regionsråd, hvis der er tale om bestemmelser fastsat af en region. Ændringen  

 er  

 en konsekvens af, at de nye regioner bliver en del af den offentlige  

 forvaltning og som sådan omfattes af ombudsmandens virksomhed.
Til nr. 7 (§ 33 og § 34) De foreslåede bestemmelser i § 33 og § 34 vil gøre det muligt  

 at udstede kongelige anordninger, der præciserer ombudsmandens kompetence i  

 forhold til myndigheder på Færøerne og i Grønland, men de vil ikke medføre  

 reelle ændringer i ombudsmandens kompetence.
§ 33  

 giver hjemmel til ved kongelig  

 anordning at sætte loven i kraft for Færøerne med de ændringer, som de  

 særlige  

 færøske forhold tilsiger, herunder de ændringer, som følger af den offentlige  

 forvaltnings opbygning på Færøerne, og af, at Folketingets Ombudsmand kun er  

 kompetent over for statens forvaltning på Færøerne.
På Færøerne findes bl.a.  

 ikke regionsråd, og Folketingets Ombudsmand er ikke kompetent over for de  

 færøske kommuner.
Heraf følger, at lovens § 8 ikke skal gælde på Færøerne, og  

 at bestemmelserne i lovens § 11, stk. 2, § 12 og § 24 må justeres, således at  

 de kun angår statslige myndigheder.
Det bemærkes i øvrigt, at  

 ombudsmandslovens  

 § 32 indeholder en ændring af udlændingeloven, hvorved ombudsmandens  

 virksomhed i forhold til Flygtningenævnet er afskåret med virkning fra den 1.  

 januar 1997 undtagen i de tilfælde, hvor ombudsmanden i medfør af lovens § 17  

 tager en sag op til undersøgelse af egen drift eller gennemfører en generel  

 undersøgelse af en myndigheds behandling af sager.
Udlændingeloven er  

 efterfølgende  

 sat i kraft på Færøerne ved kongelig anordning nr. 728 af 22. juli 2000, som  

 senere er erstattet af kongelig anordning nr. 182 af 22. marts 2001.  

 Ombudsmandslovens § 32 bør derfor ligeledes, også af ordensmæssige hensyn,  

 sættes i kraft på Færøerne.
§ 34, stk. 1, giver  

 hjemmel til ved kongelig anordning senere at foretage de ændringer i loven,  

 som  

 fremtidige ændringer i forvaltningen på Færøerne og ændringer af de  

 retsregler,  

 som er af betydning for Folketingets Ombudsmands virksomhed på Færøerne,  

 nødvendiggør.
Det kunne f.eks. være relevant at ændre bestemmelsen i lovens §  

 9, hvis folkekirken skulle blive overtaget af hjemmestyret.
Stk. 2 giver  

 hjemmel til ved kongelig anordning at foretage de ændringer i loven for  

 Grønland, som de særlige grønlandske forhold nu og i fremtiden tilsiger,  

 herunder de ændringer, som følger af den offentlige forvaltnings opbygning i  

 Grønland, og af, at Folketingets Ombudsmand kun er kompetent over for statens  

 forvaltning i Grønland.
Heller ikke i Grønland findes regionsråd, og  

 Folketingets Ombudsmand er ikke kompetent over for de grønlandske kommuner.  

 Der  

 skal derfor foretages de samme ændringer af loven som for Færøernes  

 vedkommende.
 Både på Færøerne og i  

 Grønland er der nu i øvrigt etableret ordninger, hvor en ombudsmand udpeget  

 af  

 henholdsvis Færøernes Lagting og Grønlands Landsting har kompetence over for  

 landets myndigheder og kommunerne, jf. lagtingslov nr. 60 af 10. maj 2000 om  

 Lagtingets Ombudsmand og landstingslov nr. 7 af 13. juni 1994 om Landstingets  

 Ombudsmand.
 Inden loven ved kongelig anordning sættes i kraft på Færøerne  

 og i Grønland med de ændringer, som de særlige færøske og grønlandske forhold  

 tilsiger, vil de færøske og grønlandske myndigheder blive hørt i  

 overensstemmelse med de herom gældende regler.
Til § 2 Det foreslås, at loven træder i kraft den 1. januar 2007, idet  

 de af lovens bestemmelser, som ikke vedrører kommunalreformen, dog foreslås  

 at  

 træde i kraft dagen efter bekendtgørelsen i Lovtidende.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 473 af 12. juni 1996 om Folketingets Ombudsmand  

 foretages følgende ændringer:
 § 2.  

  

 Medlemmer af Folketinget og kommunale råd kan ikke udføre  

 hvervet som ombudsmand.
 Stk. 2.  

  

 Ombudsmanden  

 skal have bestået juridisk kandidateksamen.
 1.  

  

 I  

  

 § 2, stk. 1,  

  

 ændres »og kommunale råd«  

 til: », kommunale råd og regionsråd«.
 § 7.  

  

 Ombudsmandens virksomhed omfatter alle dele af den  

 offentlige forvaltning.
 Stk. 2.  

  

 Ombudsmandens virksomhed omfatter ikke  

 domstolene.
 Stk. 3.  

  

 Ombudsmanden behandler ikke klager over  

 nævn, der i betryggende former træffer afgørelse om tvister mellem private,  

 selv om vedkommende nævn i anden sammenhæng betragtes som tilhørende den  

 offentlige forvaltning.
 Stk. 4.  

  

 Såfremt selskaber, institutioner,  

 foreninger m.v. administrativt inddrages under forvaltningsloven, lov om  

 offentlighed i forvaltningen eller lov om offentlige myndigheders registre,  

 kan ombudsmanden bestemme, at de pågældende organer i samme omfang skal være  

 omfattet af ombudsmandens virksomhed.
 2.  

  

 I  

  

 § 7, stk. 4,  

  

 ændres »lov om offentlige  

 myndigheders registre« til: »lov om retssikkerhed ved forvaltningens  

 anvendelse  

 af tvangsindgreb og oplysningspligter«.
 § 8.  

  

 Ved bedømmelsen af den del af den offentlige  

 forvaltning, der er kommunal, skal ombudsmanden tage hensyn til de særlige  

 vilkår, hvorunder det kommunale styre virker.
 3.  


  

 § 8  

  

 affattes  

 således:
»  

 § 8. Ved bedømmelsen af kommuner og regioner skal  

 ombudsmanden tage hensyn til de særlige vilkår, hvorunder disse myndigheder  

 virker.« § 11.  

  

 Ombudsmanden afgiver en årlig beretning  

 til Folketinget om sin virksomhed.
Beretningen offentliggøres.
 Stk. 2.  

  

 Såfremt ombudsmanden giver meddelelse om  

 en sag til Folketinget, en minister eller en kommunalbestyrelse, jf. § 24,  

 eller ombudsmanden fremdrager en sag i sin årlige beretning, skal der i  

 meddelelsen  

 eller beretningen gives oplysning om, hvad den pågældende myndighed eller  

 person har anført til sit forsvar.
 4.  

  

 I  

  

 § 11, stk. 2,  

  

 ændres »eller en kommunalbestyrelse«  

 til: », en kommunalbestyrelse eller et regionsråd«.
 § 12.  

  

 Bliver ombudsmanden i særlige tilfælde  

 opmærksom på mangler ved gældende love eller administrative bestemmelser,  

 skal ombudsmanden give Folketinget og vedkommende minister meddelelse herom.  

 Med hensyn til mangler ved kommunale bestemmelser skal ombudsmanden give  

 meddelelse til vedkommende kommunalbestyrelse.
 5.  


  

 § 12, 2. pkt.,  

  

 affattes således:
Med hensyn til mangler ved bestemmelser, som er fastsat  

 af en kommune eller en region, skal ombudsmanden give meddelelse til  

 vedkommende kommunalbestyrelse eller regionsråd. § 24.  

  

 Såfremt ombudsmandens undersøgelse af en sag  

 viser, at der i den offentlige forvaltning må antages at være begået fejl  

 eller forsømmelser af større betydning, skal ombudsmanden give meddelelse om  

 sagen til Folketingets Retsudvalg og til vedkommende minister henholdsvis  

 vedkommende kommunalbestyrelse.
 6.  


  

 § 24  

  

 affattes  

 således:
»§ 24.  

  

 Såfremt ombudsmandens undersøgelse  

 af en sag viser, at der i den offentlige forvaltning må antages at være  

 begået fejl eller forsømmelser af større betydning, skal ombudsmanden give  

 meddelelse om sagen til Folketingets Retsudvalg.
Ombudsmanden skal endvidere  

 give meddelelse om sagen til vedkommende minister, kommunalbestyrelse eller  

 regionsråd.« 7.  

  

 Efter § 32 indsættes:
 »§ 33.  

  

 Loven  

 gælder ikke for Færøerne, men kan ved kongelig anordning sættes i kraft for  

 Færøerne med de afvigelser, som de særlige færøske forhold tilsiger.
 § 34.  

  

 For Færøerne kan der ved kongelig anordning  

 senere foretages de ændringer i loven, som de særlige færøske forhold  

 tilsiger.
Stk. 2.  

  

 For Grønland kan der ved kongelig  

 anordning foretages de ændringer i loven, som de særlige grønlandske forhold  

 tilsiger.« § 2 Loven træder i kraft den 1. januar 2007. § 1, nr. 2 og 7,  

 træder dog i kraft dagen efter bekendtgørelsen i Lovtidende.
