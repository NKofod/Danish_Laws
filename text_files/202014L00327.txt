Betænkning afgivet af Børne- og Undervisningsudvalget den 3. december 2020 Betænkning over Forslag til lov om ændring af lov om friskoler og private grundskoler m.v., lov om efterskoler og frie fagskoler og lov om private institutioner for gymnasiale uddannelser (Inddragelse af elever i forbindelse med udskrivning) [af børne- og undervisningsministeren (Pernille Rosenkrantz-Theil)]:
1. Ændringsforslag Børne- og undervisningsministeren har stillet 4 ændringsforslag til lovforslaget.
2. Indstillinger Et flertal i udvalget (udvalget med undtagelse af DF, NB og LA) indstiller lovforslaget til vedtagelse med de stillede ændringsforslag.
Et mindretal i udvalget (DF, NB og LA) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre og Radikale Venstre Venstres og Radikale Venstres medlemmer af udvalget støtter forslaget om at styrke elevernes ret til at blive hørt i forbindelse med udskrivning fra skolen.
Vi tror på, at det er vigtigt, at eleverne inddrages i så vigtig en beslutning, og at det vil være med til at sikre et mere fyldestgørende beslutningsgrundlag.
Samtidig lægger V og RV vægt på, at det i sidste ende er forældrenes afgørelse, om barnet skal deltage, såfremt forældrene vurderer, at dette er bedst for barnet, jf. ministerens svar på spørgsmål 1-3. Ligeledes lægger V og RV vægt på, at ministeren har oplyst, at forslaget ikke går videre end børnekonventionen, da V og RV  ikke ønsker unødvendige administrative krav over for de frie skoler.
Der henvises til svarene på spørgsmål 1-3.
4. Ændringsforslag med bemærkninger Ændringsforslag Til § 1 Af børne- og undervisningsministeren, tiltrådt af udvalget:
 1) I den under nr. 1 foreslåede § 4 a udgår i stk. 3 »eventuel«.
[Sproglig korrektion] Til § 2 2) I den under nr. 1 foreslåede § 4 a udgår i stk. 3 »eventuel«.
[Sproglig korrektion] Til § 3 3) I den under nr. 1 foreslåede § 7 a indsættes i stk. 1, 3. pkt., efter »med elevens«: »eller kursistens«.
[Sproglig korrektion] 4) I den under nr. 1 foreslåede § 7 a udgår i stk. 3 »eventuel«.
[Sproglig korrektion] Bemærkninger Til nr. 1 Der er tale om en sproglig korrektion.
Med lovforslagets § 1, nr. 1, (§ 4 a, stk. 3) foreslås, at skolen skal sikre skriftlig dokumentation for inddragelse af eleven efter det foreslåede § 4 a, stk. 1, eller for grundlaget for eventuel undladelse efter det foreslåede § 4 a, stk. 2. Da de to led i forslaget om dokumentation for henholdsvis inddragelse og grundlaget for undladelse af inddragelse gensidigt udelukker hinanden, er ordet »eventuel« således unødvendigt.
Med ændringsforslaget vil »eventuel« i det foreslåede § 4 a, stk. 3, udgå.
Forslaget indebærer ingen indholdsmæssig ændring.
Til nr. 2 Der er tale om en sproglig korrektion.
Med lovforslagets § 2, nr. 1, (§ 4 a, stk. 3) foreslås, at skolen skal sikre skriftlig dokumentation for inddragelse af eleven efter det foreslåede § 4 a, stk. 1, eller for grundlaget for eventuel undladelse efter det foreslåede § 4 a, stk. 2. Da de to led i forslaget om dokumentation for henholdsvis inddragelse og grundlaget for undladelse af inddragelse gensidigt udelukker hinanden, er ordet »eventuel« således unødvendigt.
Med ændringsforslaget vil »eventuel« i det foreslåede § 4 a, stk. 3, udgå.
Forslaget indebærer ingen indholdsmæssig ændring.
Til nr. 3 Der er tale om en sproglig korrektion.
Med lovforslagets § 3, nr. 1, (§ 7 a, stk. 1, 3. pkt.) foreslås, at elevens eller kursistens perspektiv og eventuelle synspunkter skal tillægges passende vægt i overensstemmelse med elevens alder og modenhed.
Med henblik på at sikre konsistens og ensartethed i sætningen og konsistens og sammenhæng til øvrige formuleringer i den foreslåede § 7 a foreslås der efter »med elevens« indføjet »eller kursistens«.
Forslaget vil indebære konsistente formuleringer i den foreslåede § 7 a.
Forslaget indebærer ingen indholdsmæssig ændring.
Til nr. 4 Der er tale om en sproglig korrektion.
Med lovforslagets § 3, nr. 1, (§ 7 a, stk. 3) foreslås, at skolen skal sikre skriftlig dokumentation for inddragelse af eleven efter det foreslåede § 7 a, stk. 1, eller for grundlaget for eventuel undladelse efter det foreslåede § 7 a, stk. 2. Da de to led i forslaget om dokumentation for henholdsvis inddragelse og grundlaget for undladelse af inddragelse gensidigt udelukker hinanden, er ordet »eventuel« således unødvendigt.
Med ændringsforslaget vil »eventuel« i det foreslåede § 7 a, stk. 3, udgå.
Forslaget indebærer ingen indholdsmæssig ændring.
5. Udvalgsarbejdet Lovforslaget blev fremsat den 8. oktober 2020 og var til 1. behandling den 5. november 2020. Lovforslaget blev efter 1. behandling henvist til behandling i Børne- og Undervisningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring.
Den 8. oktober 2020 sendte børne- og undervisningsministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 3 spørgsmål til børne- og undervisningsministeren til skriftlig besvarelse, som ministeren har besvaret.
Anders Kronborg (S) fmd.
Tanja Larsson (S) Jens Joel (S) Jesper Petersen (S) Julie Skovsby (S) Kasper Sand Kjær (S) Orla Hav (S) Lotte Rod (RV) Katrine Robsøe (RV) Marianne Jelved (RV) Jacob Mark (SF) Ina Strøjer-Schmidt (SF) Astrid Carøe (SF) Jakob Sølvhøj (EL) Mai Villadsen (EL) Uffe Elbæk (UFG) Anni Matthiesen (V) Marie Bjerre (V) Ellen Trane Nørby (V) Kristian Jensen (V) Marlene Ambo-Rasmussen (V) Stén Knuth (V) nfmd.
Marie Krarup (DF) Jens Henrik Thulesen Dahl (DF) Alex Ahrendtsen (DF) Katarina Ammitzbøll (KF) Mai Mercado (KF) Mette Thiesen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
