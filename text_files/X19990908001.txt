Patent på fremgangsmåde og apparat  

 til affedtning af tarme havde ikke fornøden  

 opfindelseshøjde År 1996, den 19. november afsagde  

 Patentankenævnet (Grønning-Nielsen, Hans Chr.
Thomsen, Herborg, A.  

 Holm, KENDELSE i sagen j.nr.
P 18/93:	Klage fra Aarhus Tarm Compagni A/S og DAT-SCHAUB a.m.b.a., v/Patentbureauet Hofman-Bang & Boutard A/S over Patentdirektoratets afgørelse af 29. september 1993 vedrørende patentansøgning nr. 5299/80 for J.T.
Handelsselskab A/S, Bjerringbro, v/Patentingeniør K.
Skøtt-Jensen.
 Den 12. oktober 1992 fremlagdes i  

 fremlæggelsesskrift nr. 165101B en den 12. december 1980 indleveret  

 ansøgning om patent på fremgangsmåde og apparat til  

 affedtning af tarme.
 De fremlagte krav lød således:
 "1.	Fremgangsmåde til affedtning af tarme,  

 fortrinsvis kalve-, okse- og svinetarme, ved anvendelse af  

 slynge-/skrabeprincippet, idet en tarmportion nedfyldes i en  

 slynge-/skrabecentrifuge dannet af et stående tromlesvøb med et  

 roterende bundstykke og efter en ønsket behandlingstid udlukkes fra  

 beholderen gennem en oplukkelig sideåbning i tromlesvøbet,  

 kendetegnet ved, at behandlingen udføres på automatisk  

 tidsstyret måde, nemlig ved aktivering af en tidgiver ved begyndelsen  

 af centrifugeringen og ved at der anvendes automatisk virkende organer til  

 oplukning af sideåbningen ved signal fra tidgiveren, idet  

 behandlingstiden forud indstilles på denne.
 2.	Fremgangsmåde ifølge krav 1,  

 kendetegnet, ved at tidgiveren aktiveres ved automatisk afføling af  

 tarmportionens nedfyldning i slynge-/skrabecentrifugen.
 3.	Apparat til udøvelse af fremgangsmåden  

 ifølge krav 1 og bestående at et  

 slynge-/skrabecentrifugeringsapparat med et opstående tromlesvøb  

 og en roterende bundplade deri, i hvilket tromlesvøb der findes en  

 sideåbning med et dæksel, som er oplukkeligt for udtømning  

 af en nedfyldt, behandlet tarmportion, kendetegnet ved, at  

 sideåbningsdækslet er forbundet med midler til automatisk  

 åbning deraf, og at der findes en tidsgiver til aktivering af denne  

 åbning efter en forindstillet tid fra begyndelsen af behandlingen.
4.	Apparat ifølge krav 3, kendetegnet ved, at  

 det omfatter organer til automatisk start af tidgiveren i afhængighed  

 af nedfyldningen af en tarmportion i tromlesvøbet." Den 23. oktober 1992 nedlagde advokatfirmaet B.
Helmer  

 Nielsen på vegne Aarhus Tarm Compagni A/S og DAT-SCHAUB a.m.b.a.  

 indsigelse mod udstedelse af patent.
 Patentbureauet Hofman-Bang & Boutard A/S meddelte i  

 skrivelse af 15. marts 1993, at bureauet var indtrådt som  

 fuldmægtig for indsigerne, klagerne i denne sag.
 I indsigelsesbegrundelsen skrev klagerne bl.a.:
"....Efter vor opfattelse opfylder den i ovennævnte  

 fremlæggelsesskrift beskrevne opfindelse ikke patentlovens krav til  

 opnåelse af patent, fordi den påståede opfindelse savner  

 såvel nyhed som opfindelseshøjde.
I vor ovennævnte  

 skrivelse af 12. januar 1993 gør vi gældende, at den omhandlede  

 fremgangsmåde og det tilhørende apparat i det mindste savner  

opfindelseshøjde i forhold til, hvad der skal anses for kendt  

 på ansøgningens indleveringsdag.
Efter et nærmere studium  

 af sagen må vi hævde, at også nyheden er yderst  

 tvivlsom, hvortil kommer, at ansøgeren under sagens behandling har  

 drejet opmærksomheden helt bort fra, hvad der oprindeligt blev  

 søgt patent på.
Vi skal senere vende tilbage til dette aspekt af  

 sagen og de konklusioner, det giver anledning til, men her blot konstatere,  

 at genstanden for den i fremlæggelsesskriftet beskrevne opfindelse ikke  

 er identisk med genstanden for patentansøgning nr. 5299/80 i sin  

 oprindelige form.
Ifølge det foreliggende fremlæggelsesskrift  

 angår den påståede opfindelse en fremgangsmåde til  

 affedtning af tarme ved anvendelse af det såkaldte  

 slynge-skrabe-princip, hvorved man nedfylder tarmene portionsvis i en  

 centrifuge bestående af et stationært tromlesvøb med et  

 roterende bundstykke.
Efter en ønsket behandlingstid udlukkes de  

 centrifugerede tarme gennem en oplukkelig sideåbning i  

 tromlesvøbet, hvorefter en ny tarmportion kan fyldes i centrifugen.  

 Disse foranstaltninger er velkendte og er da også korrekt gengivet i  

 hovedkravets indledning.
Det nye ved den omhandlede fremgangsmåde angives at  

 være, at man udfører behandlingen på automatisk tidsstyret  

 måde.
Dette gøres nærmere bestemt ved, at en "tidgiver"  

 aktiveres ved begyndelsen af centrifugeringen, og at der anvendes automatisk  

 virkende organer til oplukning af sideåbningen ved signal fra  

 tidgiveren.
Som begrundelse for, at det skulle være  

 særligt ønskeligt eller fordelagtigt at forsyne den i sig selv  

 kendte behandling med en automatisk tidsstyring, har ansøgeren under  

 sagens behandling anført, at den hidtidige manuelle behandling  

 førte til høje spildprocenter, fordi det ofte var vanskeligt -  

 selv for erfarne, trænede operatører - at standse centrifuge-  

 ringen netop efter den optimale centrifugeringstid, der naturligvis varierer  

 i afhængighed af de pågældende tarmes art og oprindelse.  

 Dette var ifølge ansøgeren især uheldigt, fordi det ofte  

 var ønskeligt, at tarmene kun blev affedtet netop så meget, at  

 det indvendige lag, der kaldes mukosen, blev siddende på tarmen i  

 stedet for at blive frigjort fra denne.
Tarme med påsiddende mukose  

 anvendes nemlig til visse bestemte formål og er ifølge  

 ansøgeren lettere at fremstille i den ønskede kvalitet,  

 når centrifugeringen gennemføres med nøjagtig styring af  

 centrifugeringstiden, end når den gennemføres manuelt.
Disse synspunkter, som ansøgeren har anført  

 til støtte for opfindelsens patenterbarhed, er imidlertid kun delvis  

 rigtige, eftersom en nøjagtig styring af centrifugeringstiden ikke er  

 så afgørende, som ansøgeren har hævdet, hvilket vi  

 skal komme tilbage til nedenfor.
Men uanset dette er sagen i al sin enkelhed,  

 at dét at forsyne et i sig selv kendt apparat med en automatisk  

 tidsstyring ikke er nogen opfindelse, al den stund automatisk  

 tidsstyring igennem lange tider har været kendt i utallige  

 sammenhænge - populært sagt lige siden vækkeuret blev  

 opfundet.
Der er derfor ikke tale om, at man gør en opfindelse,  

 når man ud fra et erkendt problem, der vedrører behovet for  

 styring af behandlingstiden, forsyner den pågældende  

 behandlingsproces og det tilhørende apparat med en automatisk  

 tidsstyring.
Der kan højest være tale om en for en fagmand  

 nærliggende og indlysende procesoptimering, som i sagens natur  

 ikke er patenterbar.
Direktoratet er da også selv (i sin skrivelse af 17.  

 juli 1989 vedrørende ansøgningens 4. behandling) inde på,  

 at det er nærliggende for en fagmand at gå frem som beskrevet i  

 ansøgningen.
Vi citerer fra Direktoratets ovennævnte  

 skrivelse:
"Det er imidlertid indlysende, at behandlingstiden har  

 betydning for behandlingsresultatet, og at det som følge heraf er  

 vigtigt at styre varigheden af denne.
Det er derfor klart, som det også  

 fremgår af den oprindelige beskrivelse, at det er  

 "hensigtsmæssigt" at foretage en automatisk tidsstyring.
 Automatisk tidsstyring med forud indstillet behandlingstid  

 er et almindeligt kendt og anvendt princip ved bearbejdning, og det ligger  

 derfor indenfor en sagkyndigs valgmuligheder at anvende dette kendte princip  

 i forbindelse med en kendt måde at affedte tarme på, især  

 ved tarme af ensartet type jfr. den nye beskrivelse side 5, linie 3-8.
 Det er nærliggende at styre behandlingstiden ved at  

 lade tarmindføringen styre starten af centrifugen og, som omhandlet i  

 den ovennævnte resterende del af kravene, anvende et automatisk styret  

 sideudkast, som åbnes efter en forud indstillet  

 behandlingstid".
På dette tidspunkt burde Direktoratet efter vor  

 opfattelse have afslået ansøgningen, da alle grunde herfor var  

 til stede, men man valgte meget venligt at lade ansøgeren forklare sig  

 endnu en gang hvilket førte til, at ansøgeren den 20. september  

 1989 fremsendte nye patentkrav og en argumentation, som fik Direktoratets  

 sagsbehandler til at revurdere sin bedømmelse af ansøgningen.  

 På grundlag af nogle argumenter, hvis lødighed vi senere skal  

 komme tilbage til, anerkender Direktoratet herefter opfindelseshøjden,  

 jvf.
Direktoratets skrivelse af 12. juni 1991 vedrørende  

 ansøgningens 5. behandling, idet det samtidig fra Direktoratets side  

 gøres gældende, at det er nyt at gå frem på den  

 måde, som fremgår af det senere godkendte hovedkrav.
Dette sidste er naturligvis en klar forudsætning  

 for, at der overhovedet kan blive tale om patentbeskyttelse, og det er  

 korrekt, at de under sagens behandling fremdragne publikationer, herunder  

 brochuren mærker D54/3000/8.60 fra W.
Stohrer Maschinenfabrik,  

 Würtenberg, Forbundsrepublikken Tyskland, ikke specifikt omtaler  

 muligheden af at forsyne centrifuger til tarm- affedtning med timere til  

 automatisk styring af centrifugeringstiden.
Det er imidlertid en  

 kendsgerning, at man allerede i 1970'erne - altså længe inden  

 ansøgningens indlevering - arbejdede med automatisk tidsstyrede  

 centrifuger til afslimning af svinemaver, hvilket må siges at  

 være et i nærværende sammenhæng nært  

 beslægtet arbejdsområde, og at dette foregik på fuldt  

 åbenlys måde, jvf. bilag 1. I andre beslægtede industrier,  

 f.eks. fiskeindustrien, har man benyttet centrifuger med påmonterede  

 timere lige siden 1960'erne, hvilket fremgår af det som bilag 2  

 vedlagte materiale fra Esbjerg Fiskeindustri a.m.b.a., der blandt andet viser  

 en separator med selvrensende tromle som er automatisk tidsstyret.  

 Beskrivelsen af dette apparat er dateret 17. februar 1968.
Som bilag 3 vedlægger vi kopi af et brev af 10.  

 marts 1993 fra firmaet La Parmentiére International, hvilket brev er  

 et svar til indsigernes advokat på en af denne fremsat  

 forespørgsel vedrørende en fagmæssig bedømmelse af  

 den i fremlæggelsesskriftet beskrevne opfindelse.
Den adspurgte  

 medarbejder hos La Parmentiére International tror fejlagtigt, at det  

 er indsigeren DAT-Schaub a.m.b.a., der søger patent på  

 den omhandlede fremgangsmåde og det hertil hørende tidsstyrede  

 apparat, men bortset fra denne misforståelse er det afgivne svar  

 utvetydigt og klart: Det adspurgte firma har produceret tids- og  

 processtyrede tarmrensningsautomater lige siden begyndelsen af 1960'erne, og  

 man afviser på det bestemteste, at der skulle være grundlag for  

 efterfølgende at søge sådanne apparater  

 patentbeskyttet.
 Videre fremgår det af brevet, at  

 tarmrensecentrifuger med påmonteret tidsstyring har været  

 serieproduceret af La Parmentiére International siden 1979, og at  

 konkurrerende firmaer i Schweiz, Italien og Sverige har taget ideen op i  

 begyndelsen af 1980. Ingen af disse firmaer har fundet anledning til at  

 søge centrifugerne patentbeskyttet, fordi det allerede dengang  

 (altså inden nærværende ansøgnings  

 prioritetsdato) blandt fagfolk blev anset for kendt og nærliggende at  

 forsyne sådanne centrifuger med en automatisk tidsstyring.
Vi vil derfor fastholde Direktoratet på, at  

 automatisk tidsstyring med forud indstillet behandlingstid er et  

 almindelig kendt og anvendt princip ved bearbejdning, og at det derfor  

 på ansøgningens prioritetsdato ubestrideligt lå indenfor  

 en sagkyndigs valgmuligheder at anvende dette kendte princip i  

 forbindelse med en kendt måde at affedte tarme på.
Ganske  

 vist kom det ifølge ansøgeren "som et stort chok for alle  

 implicerede, at det faktisk var muligt at forbedre det hele på  

 reproducerbar måde ved noget så enkelt som at indføre en  

 nøjagtig tidsstyring, og det bruges i dag overalt, medens det  

 før opfindelsen var ukendt" (patentingeniør K.  

 Skøtt-Jensens skrivelse til Direkto-ratet af 20. september 1989, side  

 3, linie 4-8). Ansøgeren har tidligere - som forsvar for ideen om  

 automatisk tidsstyring - anført, at "det slet ikke var nok at arbejde  

 med f.eks. "1/2 minut", idet det for udfaldet kunne være meget  

 afgørende, om det drejede sig om 31 eller 28 sekunder, hvilket  

 fremstod som en helt ny erkendelse" (patentingeniør K.  

 Skøtt-Jensens skrivelse til Direktoratet af 27. december 1988, side 2  

 øverst). Denne "er-   kendelse" er ifølge indsigerne ikke  

 nødvendigvis korrekt, da behandlingstiden for det første - som  

 allerede nævnt - ikke behøver at fastlægges inden for et  

 så snævert interval, og fordi behandlingstiden for det andet  

 meget vel kan variere med nogle sekunder inden for samme tarmtype, jvf. bilag  

 1. Selv om dette imidlertid havde været tilfældet, ville  

 der stadig ikke ligge nogen op-    finderisk indsats i at  

 fastslå den nøjagtige behandlingstid for en given tarmtype og  

derefter indstille tidsstyringen på denne behandlingstid.
Dette  

 er jo netop, hvad man gør, jvf. fremlæggelsesskriftets krav 1  

 ("idet behandlingstiden forud indstilles på denne" (tidgiveren)). Det  

 fremgår også af Skøtt-Jensens ovennævnte skrivelse  

 af 20. september 1989, at "det er muligt praktisk/fagligt at opnå  

 reproducerbare gode resultater ved ren tidsstyring, når man  

 først har skudt sig ind på den rigtige tid for en tilsvarende  

 behandling" (vor understregning). Der er altså på ingen  

 måde tale om, at det patentansøgte tidsstyrede apparat selv  

 finder ud af at bestemme den fornødne behandlingstid for en given  

 vilkårlig tarmtype.
Denne behandlingstid skal apparatet eksplicit have  

 at vide af operatøren, hver gang der skiftes tarmtype, og alt hvad man  

 opnår med den påståede opfindelse er således, at man  

 slipper for selv at holde øje med tiden og afbryde centrifugeringen,  

 når tiden er inde, idet disse handlinger overtages af automatikken.  

 Dette må siges at være en yderst beskeden  

 opfindelseshøjde, selv i 1980, og det ligger betydeligt under de krav  

 til opfindelseshøjde, som vi ellers præsenteres for fra  

 Direktoratets side, og som i øvrigt forekommer rimelige.
Den argumentation, som åbenbart har overbevist  

 Direktoratet, er for os at se tendentiøs og følelsesladet og  

 bygger ikke på nogen som helst teknisk-saglige argumenter.
I stedet er  

 den overvejende centreret omkring lidet diplomatiske udfald mod Direktoratets  

 sagsbehandler, der blandt andet - af ansøgerens fuldmægtig -  

 beskyldes for at opfatte hidtidige fagfolk på området som  

 "retarderede"; jvf.
Skøtt-Jensens ovennævnte skrivelse af 20.  

 september 1989, side 4. Vi skal ikke kommentere dette argumentationsniveau  

 yderligere, men blot konstatere, at an-    søgerens hele argumentation  

 fra start til slut er blottet for saglig substans, og det må være  

 rimeligt at henstille, at en patentansøgning vurderes på sine  

 tekniske forudsætninger og intet andet, da det jo ikke tjener  

 Direktoratets formål at udstede usagligt vurderede patenter.
I denne forbindelse finder vi også anledning til at  

 påpege, som også antydet indledningsvis, at der med hensyn til  

genstanden for opfindelsen er foretaget en ganske betydelig afvigelse  

 i forhold til det, der på ansøgningstidspunktet skulle anses for  

 det opfinderisk ejendommelige.
Dengang skulle det nye angiveligt søges  

 i, at tarmene blev affedtet ved centrifugering og kun dette, hvilket  

 fremgår af det (prisværdigt kortfattede) eneste patentkrav i den  

 oprindelige ansøgning af 12. december 1980. Denne såkaldte  

 opfindelse blev effektivt skudt ned, blandt andet af den ovennævnte, i  

 sagen fremdragne Stohrer-brochure, hvilket fik ansøgeren til  

 ufortrødent at anføre, at det nye alligevel ikke lå i  

 selve centrifugeringen, men derimod i den automatiske styring af  

 denne.
Det fremgår af basisdokumentet, at tidsstyringen er vigtig, og  

 at det vil være "hensigtsmæssigt" at anvende en centrifuge, der  

 styres automatisk.
Det fremgår imidlertid ikke på nogen  

 måde af basisdokumentet, at den automatiske tidsstyring skulle  

 være selve opfindelsens substans.
Ideen om tidsstyringen har ingen  

 sammenhæng med ideen om centrifugering som middel til affedtning.
Der  

 er tale om en generelt anvendelig metode til styring af processer af enhver  

 art, hvor tidsperioden (dvs. varigheden af processen) har relevans.
Derfor  

 kan denne nye ide ikke have prioritet fra basisdokumentet, og den er helt  

 klart først opstået, da der undervejs i sagsforløbet  

 viste sig at være brug for noget andet end det oprindelige at  

 hænge ansøgningen op på.
Sammenfattende skal vi anføre, at den i  

 fremlæggelsesskrift nr. 165 101 beskrevne opfindelse ikke er  

 patenterbar, fordi -	nyhedsværdien i sig selv er tvivlsom, da man  

 har kendt automatisk tidsstyrede processer og apparater i mange år  

 før ansøgningens indlevering, og fordi -	opfindelseshøjden ikke blot er diskutabel, men  

 reelt ikke-eksisterende, eftersom det på  

 ansøgningstidspunktet må have været vanskeligt at finde en  

 gennemsnitsfagmand, der ikke var i stand til at forsyne et apparat med  

 automatisk tidsstyring efter at have konstateret, at en rimeligt  

 nøjagtig behandlingstid er vigtig.
Sluttelig skal vi for en ordens skyld påpege, at  

 selv om ingen tidligere havde gjort, som der står i en  

 patentansøgning, kan dette forhold naturligvis ikke i sig selv  

 gøre den beskrevne opfindelse patenterbar.
Patenterbarheden kan og  

 skal alene bedømmes i lyset af, hvorvidt de i patentlovens ?2 stk. 1 angivne forudsætninger  

 (krav om nyhed og opfindelseshøjde) er opfyldt.
Dette er ikke  

 tilfældet for nærværende fremlagte ansøgnings  

 vedkommende, som det vil være fremgået af det foregående,  

 og vi skal derfor henstille, at ansøgningen bliver afslået i sin  

 helhed." Hertil bemærkede ansøgeren den 14. september  

 1993 følgende:
"Nederst på side 2 hævder indsigeren, at vi  

 under sagens behandling har drejet opmærksomheden helt bort fra, hvad  

 der oprindeligt blev søgt patent på.
Dette er i højeste  

 grad ukorrekt, idet vore bestræbelser netop er gået i retning af  

 at klarlægge, hvad det egentlig var, der blev søgt patent  

 på.
Vi har redegjort for, at der fra starten optrådte visse  

 misforståelser, som nok har præget sagen, men som dog alligevel  

 ikke har gjort det umuligt at udtrække essensen af sagen, der jo  

 stadigvæk - med Patentdirektoratets billigelse - har kunnet udledes af  

 de oprindelige bilag.
 Indsigeren har helt ret i, at opfindelsen ifølge  

 fremlæggelsesskriftet nr. 165,101 ikke er identisk med genstanden for  

 den tilhørende oprindelige patentansøgning nr. 5299/80; men  

 denne konstatering er ikke specielt værdifuld, hvis det iøvrigt  

 under sagsbehandlingen er fastslået, at opfindelsen lader sig udtrykke  

 på en anden og mere korrekt måde.
Eksempelvis ligger det helt klart, at der fra starten er  

 benyttet et relevant fagord på en forkert måde, idet udtrykket  

 "centrifugering" er benyttet fagmæssigt, møntet på en  

 proces som ikke er en absolut centrifugering, men en rotation af en  

 bund-skive inde i et opstående, fast cylindersvøb.
Indsigeren er  

 selv ansvarlig for at have skabt fagordet "centrifugering" for faglig  

 beskrivelse af denne funktion.
Som nu påpeget af indsigeren, vil det  

 være mere korrekt at tale om en slynge-skrabe funktion; men dette  

 udtryk har ikke tidligere været kendt i fagkredse, hvor man var fuldt  

 tilfreds med "centrifugeringen", selvom denne altså ikke helt var  

 identisk med en egentlig, fri centrifugering.
Indsigerens næste synspunkt, nemlig at brugen af en  

 tidsstyring gennem lange tider har været kendt i utallige  

 sammenhænge, er totalt uden interesse eller betydning, al den stund vi  

 her betragter et område, hvor netop den form for styring slet ikke har  

 været inde i billedet.
Henvisningen til vækkeuret og andre  

 tidsstyringer er særdeles malplaceret, når det drejer sig om en  

 proces, der hidtil ikke er anskuet som tidsbestemt, men blot som  

 "erfaringsbestemt", vel endda med et moment af at den erfarne fagmand kunne  

 styre processen frem til det kritiske punkt uden hensyn til, om dette for en  

 given portion ville tage kortere eller længere tid.
Det svarer til  

 madlavning med æg, hvor den kyndige uden hensyn til noget stopur kan  

 fornemme, hvornår det er lige ved at gå galt.
Indsigeren har naturligvis fornøjelsen af at citere  

 Direktoratets skrivelse af 17.07.89 og af forinden at sige det samme ved den  

 lidt uværdige henvisning til vækkeuret og til den inverterede  

 logik i betragtningen om, at problemløsningen giver sig selv,  

 når bare man kender problemstillingen.
Det er vel en indsigers pligt at  

 lave den slags forvridninger; men det samme siges dog med et anstrøg  

 af saglighed i citatet fra Direktoratet.
Vi mener ikke, at der her er grund  

 til at behandle de pågældende anbringender nærmere, da  

 dette jo allerede er sket i besvarelsen af den citerede skrivelse.
Det er  

 værd at lægge mærke til, at indsigeren ikke har givet noget  

 sagligt bidrag til den teoretiske debat om opfindelseshøjden, og vi  

 kan dårligt se, hvad meningen kan være med at citere  

 indvendinger, der senere er blevet overkommet.
Den besvarelse, der fik direktoratet til at ombestemme  

 sig, beskyldes af indsigeren for at mangle saglig substans.
Dette skal ikke  

 kommenteres nærmere her; men i og med at besvarelsen i hovedsagen var  

 en argumentation imod den slags irrationelle indvendinger, som også  

 indsigeren nu betjener sig af, så er temaet ikke primært noget om  

 saglig substans.
Indsigeren omtaler på side 5-6 nogle andre  

 tidsstyrede funktioner og apparater, hvilket da vist må være  

 overflødigt.
Hverken vi eller Direktoratet er i tvivl om, at der  

 forekommer masser af tidsstyringer; men det behøver da ikke at  

 indebære, at det så er principielt slut med opfindelser, der  

 bygger på en tidsstyring, nemlig hvor der uventet forekommer yderst  

 overraskende fordele.
Indsigerens generalisering vedrørende dette kan  

 vel end ikke accepteres af indsigeren selv.
Vi har vanskeligt ved at forstå, hvad det er,  

 indsigeren vil udtrykke på side 7. Man må frem til, at det  

 eneste, der opnås ved opfindelsen, er at man slipper for selv at holde  

 øje med tiden, men indsigeren ved bedre end nogen, at man dog  

 opnår noget nok så væsentligt, nemlig en voldsom  

 nedsættelse af spildprocenten.
Indsigeren bestrider ikke, at  

 fremgangsmåden/apparatet er af overordentlig høj effektivitet,  

 og dette er nu engang fortsat et udmærket kriterium for  

 opfindelseshøjde.
Iøvrigt er det kun delvis rigtigt, at  

 apparatet skal informeres om behandlingstiden hver gang, der skiftes  

 tarmtype.
Det er netop et særkende for opfindelsen, at det er muligt  

 forud at programmere styringen, således at man kan bruge forskellige  

 dedicerede startknapper til de forskellige tarmtyper, hvorved  

 operatøren blot skal trykke på knappen med den rigtige  

 påskrift.
Resten af indsigelsesbegrundelsen er nogle indsigertypiske  

 bemærkninger til sagsforløbet, og vi finder det ikke  

 nødvendigt at kommentere dette nærmere.
Sagen har været  

 usædvanligt indgående behandlet, og indsigeren peger ikke  

 på forhold, som ikke allerede har været under lup.
I sammenfatningen på side 9 udtrykkes nærmest  

 en anerkendelse af sagen, idet det "svære skyts" her blot er et par  

 polemiske bemærkninger, som netop angår de forhold, der allerede  

 er behandlet under proceduren, og i sidste afsnit finder man det ligefrem  

 relevant at belære os og Patentdirektoratet om, hvordan man skal  

 behandle en sag, hvis den handler om noget, som notorisk er nyt! Vi vil undlade at kommentere bilag, der hører til  

 indsigelsesbegrundelsen.
Man søger mere eller mindre at give udtryk  

 for, at opfindelsen er kendt; men det bliver ikke til nogen egentlig  

 dokumentation.
Ansøgeren er vidende om, at indsigeren har al grund til  

 at ønske sagen taget af bordet; men vi må konstatere, at  

 indsigelsen reelt ikke ændrer billedet af sagen på nogen som  

 helst måde.
Indsigeren har tidligere hævdet, at opfindelsen  

 simpelthen var kendt i forvejen, og her har man åbenbart skiftet  

 mening." Patentdirektoratet besluttede ved skrivelse af 29.  

 september 1993 at udstede patent, idet indsigelsen blev afvist med  

 følgende begrundelse:
 "Ifølge Deres nærmere begrundelse for  

 indsigelsen er grundlaget for denne, at nyheden af opfindelsen efter Deres  

 opfattelse er "yderst tvivlsom", og at opfindelsen i det mindste savner  

 opfindelseshøjde.
 Vi må give ansøgeren medhold i, at De ikke  

 har dokumenteret at opfindelsen var kendt før ansøgningens  

 indleveringsdag.
Deres tvivl med hensyn til nyheden baserer De alene  

 på en tro og loveerklæring fra to medarbejdere hos DAT-SCHAUB  

 (bilag 1), der angiveligt siden begyndelsen af 1970 har været  

 beskæftiget med afslimning af maver i centrifuge monteret med  

 tidsstyring, og en erklæring fra en hr.
Kaare Prien fra firmaet la  

 Parmentiére International (bilag 3) om, at den i ansøgningen  

 omhandlede teknik har været anvendt i firmaets tarmrensningscentrifuger  

 siden 1961, og at firmaet er bekendt med, at lignende maskiner med samme  

 tekniske indretning siden begyndelsen af 1980 har været fremstillet af  

 dets konkurrenter.
 Det er imidlertid ikke tilstrækkelig dokumentation,  

 at De indsender tro og loveerklæringer og angiver vidner, der kan  

 understøtte påstandene i indsigelsen.
Vi må derfor give ansøgeren ret i, at dette  

 forsøg på at rejse tvivl om opfindelsens nyhed ikke kræver  

 nogen kommentarer.
Der kan derfor ses bort fra bilag 1 og 3.
 Det må derfor fastholdes som anført i  

 skrivelse herfra af 12 jun. 1991, side 2, linie 3-6, at det i  

 ansøgningen omhandlede er nyt i forbindelse med affedtning af  

 tarme.
 Tilbage står spørgsmålet om vurderingen  

 af opfindelseshøjden.
 Vi kan ikke give Dem ret i, at ansøgningen på  

 dette punkt er usagligt vurderet, fordi den skulle være blevet vurderet  

 på andet end sine tekniske forudsætninger.
Vi er enige med Dem i, at en del af ansøgerens  

 indlæg af 20 sep. 1989 ikke vedrører sagens substans.
De dele af  

 argumentationen, der har teknisk-sagligt indhold, berettiger imidlertid efter  

 vores opfattelse, at opfindelseshøjden er vurderet som  

 tilstrækkelig til, at opfindelsen er patenterbar.
 Der opnås således ifølge opfindelsen en  

 virkning, nemlig forbedrede resultater i form af en reduceret  

 spildprocent.
Vi er endvidere ikke og har ikke under ansøgningens  

 behandling været i tvivl om, at automatisk tidsstyring, også af  

 centrifuger, var almindelig kendt før ansøgningens  

 indleveringsdag.
Ansøgeren har da heller ikke bestridt dette, og vi  

 må derfor give ansøgeren ret i, at det er overflødigt, at  

 De fremsender yderligere materiale for at dokumentere dette princip (bilag 2,  

 hvoraf den eneste af siderne, der er dateret, er mærket 17 feb.  

 1967).
 Vi har imidlertid lagt vægt på, at det taler  

 for, at opfindelseshøjden er tilstrækkelig, at dette kendte  

 princip, som, ifølge det De selv fremfører, har stået til  

 rådighed længe inden ansøgningens indleveringsdag, ikke er  

 blevet anvendt i forbindelse med affedtning af tarme.
 Herudover mener vi, at ansøgeren har ret i, at det,  

 De iøvrigt fremfører, allerede har været genstand for  

 overvejelser ved bedømmelsen af opfindelseshøjden, og at De  

 således ikke har tilført sagen nye synspunkter, som har kunnet  

 ændre denne bedømmelse.
 De finder i Deres indsigelsesbegrundelse også  

 anledning til at påpege, at genstanden for opfindelsen ifølge  

 fremlæggelsesskriftet ikke er identisk med genstanden for opfindelsen  

 på ansøgningstidspunktet.
Vi må give ansøgeren ret i, at dette er uden  

 betydning.
Det er blot en forudsætning, at kravene ikke er ændret  

 således, at de indeholder noget, som ikke fremgår af  

 basisdokumenterne.
Vi mener som anført i skrivelse herfra af 17 jul.  

 1989, side 1, 4. afsnit, at det nødvendige grundlag især findes  

 i den oprindelige beskrivelse side 4, linie 3-9 og 23-27.
Vi har derfor vedtaget at meddele patent på grundlag  

 af fremlæggelsesskrift nr. 165101 uden ændringer." Denne afgørelse har klageren ved skrivelse af 26.  

 november 1993 indbragt for Patentankenævnet.
 I skrivelse af 7. marts 1994 har klageren fremsat  

 følgende ankebegrundelse:
"....Patentdirektoratet meddeler os i skrivelse af 29.  

 september 1993, at man har vedtaget at meddele patent på grundlag af  

 fremlæggelsesskrift nr. 165 101 uden ændringer, idet man ikke har  

 kunnet give os medhold i vor påstand om, at nyheden af opfindelsen er  

 yderst tvivlsom, og at opfindelsen uanset den eventuelle nyhedsværdi i  

 det mindste savner opfindelseshøjde.
Denne afgørelse finder vi  

 forkert, hvilket vi nærmere skal redegøre for i det  

 følgende:
Patentdirektoratet konkluderer i sin skrivelse af 29.  

 september 1993, at vi ikke har dokumenteret, at opfindelsen var kendt  

 før ansøgningens indleveringsdag, og at vi med hensyn til  

 spørgsmålet om opfindelseshøjde ikke har tilført  

 sagen nye synspunkter, som har kunnet ændre Patentdirektoratets  

 bedømmelse.
Over for Patentankenævnet ønsker vi herefter  

 at gøre gældende:
1)	at der uanset Patentdirektoratets påstand om  

 det modsatte mangler opfindelseshøjde, hvorved ansøgningen ikke  

 opfylder patentlovens ?2, stk.  

 1, 2)	at opfindelsen ikke er så tydeligt forklaret i  

 beskrivelsen at en fagmand på grundlag deraf kan udøve  

 opfindelsen, hvorved ansøgningen heller ikke opfylder patentlovens  

?8, stk. 2, 3)	at der fuldstændig mangler dokumentation for,  

 at de påståede fordele rent faktisk opnås, og 4)	at det, som Patentdirektoratet agter at meddele  

 patent på, er væsentligt forskelligt fra det oprindeligt  

 patentansøgte, hvilket vi finder i strid med patentlovens ? 13.
 I det følgende skal vi uddybe punkterne (1)-(4)  

 nærmere.
1. Opfindelseshøjden Patentlovens ?2 fastslår, at patent kun meddeles på  

 opfindelser, som er nye i forhold til, hvad der var kendt før  

 patentansøgningens indleveringsdag, og som tillige adskiller sig  

 væsentligt derfra.
Reglen om, at der skal være tale om en  

 rimelig klar opfindelseshøjde, giver normalt ikke anledning til tvivl,  

 idet det af de fleste anses for en selvfølge, at der må  

 kræves en vis - ikke for ringe - afstand mellem det kendte og det nye,  

 for at man overhovedet med rimelighed kan tale om en opfindelse.
Det er  

 også almindeligt accepteret, at det nye ikke må være  

 indlysende eller nærliggende for en fagmand.
Som bekendt angår opfindelsen ifølge  

 fremlæggelsesskriftet en fremgangsmåde til affedtning af tarme  

 ved anvendelse af det såkaldte slynge-skrabe-princip, hvorved man  

 nedfylder tarmene portionsvis i en centrifuge bestående af et  

 stationært tromlesvøb med et roterende bundstykke.
Efter en  

 ønsket behandlingstid udlukkes de centrifugerede tarme gennem en  

 oplukkelig sideåbning i tromlesvøbet, hvorefter en ny  

 tarmportion kan fyldes i centrifugen.
Disse foranstaltninger er velkendte og  

 er da også korrekt gengivet i hovedkravets indledning.
Det nye ved den omhandlede fremgangsmåde angives at  

 være, at man udfører behandlingen på automatisk tidsstyret  

 måde.
Dette gøres nærmere bestemt ved, at en "tidgiver"  

 aktiveres ved begyndelsen af centrifugeringen, og at der anvendes automatisk  

 virkende organer til oplukning af sideåbningen ved signal fra  

 tidgiveren.
Som begrundelse for, at det skulle være  

 særligt ønskeligt eller fordelagtigt at forsyne den i sig selv  

 kendte behandling med en automatisk tidsstyring, har ansøgeren under  

 sagens behandling anført, at den hidtidige manuelle behandling  

 førte til høje spildprocenter, fordi det ofte var vanskeligt -  

 selv for erfarne, trænede operatører - at standse centrifuge-  

 ringen netop efter den optimale centrifugeringstid, der naturligvis varierer  

 i afhængighed af de pågældende tarmes art og oprindelse.  

 Dette var ifølge ansøgeren især uheldigt, fordi det ofte  

 var ønskeligt, at tarmene kun blev affedtet netop så meget, at  

 det indvendige lag, der kaldes mukosen, blev siddende på tarmen i  

 stedet for at blive frigjort fra denne.
Tarme med påsiddende mokuse  

 anvendes nemlig til visse bestemte formål og er ifølge  

 ansøgeren lettere at fremstille i den ønskede kvalitet,  

 når centrifugeringen gennemføres med automatisk styring af cen-  

  trifugeringstiden, end når den gennemføres manuelt.
Efter indsigerens opfattelse er det imidlertid selve  

 tidsstyringen, der er vigtig, medens det i princippet må være  

 underordnet, om centrifugeringen afbrydes af en automatisk anordning  

 ("tidgiver") eller manuelt,  når blot det sker på det  

 forudbestemte tidspunkt.
Men selv om det havde været af  

 afgørende betydning at afbryde centrifugeringen automatisk, ville der  

 ikke ligge nogen opfinderisk indsats i at forsyne en centrifuge til  

 tarmrensning (kendt i hvert fald siden 1960) med afbryderautomatik  

 (formentlig kendt endnu længere). Vi vil tillade os at mene, at dette  

 tiltag ligger for en gennemsnitsfagmands kreative formåen, og at dette  

 også var tilfældet i 1980.
I den oprindelige beskrivelse til nærværende  

 ansøgning, dateret 12. december 1980, anføres det i god  

 overensstemmelse med det ovenstående, at styringen af centrifugeringen  

 kan foregå manuelt eller automatisk, og at det er den nøjagtige  

 tidsstyring, der er den afgørende parameter.
Vi citerer fra side 4 i  

 denne beskrivelse:
 "Styring af centrifugeringen kan foregå manuelt  

 eller automatisk, men da det har vist sig at have stor betydning, at  

 centrifugeringen styres ret nøjagtigt tidsmæssigt, vil det  

 være hensigtsmæssigt at anvende en centrifuge med automatisk  

 opstart styret af tarm- indføring og med automatisk styret sideudkast,  

 der åbnes efter forindstillet behandlingstid".
 Heraf fremgår det således også, at  

 behandlingstiden skal forudindstilles (efter den givne tarmtype), hvis  

 man anvender automatisk tidsstyring, og det er derfor ikke korrekt, når  

 der i fremlæggelsesskriftet (side 4, linie 31 - side 5, linie 4)  

 anføres følgende:
"Det er ved opfindelsen konstateret, at det ikke er de  

 kendte "centrifugers" skyld, at man har arbejdet med så store  

 spildprocenter, men snarere fagfolkenes opfattelse af, at det eneste mulige  

 styrekriterium har været betjeningsekspertens fornemmelse af,  

 hvornår behandlingen burde afbrydes.
Det har nemlig overraskende vist  

 sig, at man kan nå til voldsomt meget bedre resultater helt uden  

 ekspertindsats, idet tarme viser sig at kunne behandles i centrifugerne  

 på reproducerbar optimal måde ved en nøjagtig tidsstyring"  

 (vor understregning).
Man kan naturligvis ikke undvære "ekspertindsatsen",  

 al den stund den nødvendige behandlingstid skal fastlægges af  

 rutinerede fagfolk for hver enkelt tarmtype.
Herefter skal denne  

 behandlingstid overholdes rimeligt nøje, men det er naturligvis  

 underordnet, om dette gøres af en opmærksom operatør  

 eller ved hjælp af automatik.
Det afgørende er erkendelsen af,  

 at "tarme viser sig at kunne behandles i centrifugerne på reproducerbar  

 optimal måde ved en nøjagtig tidsstyring", jvf.  

 ovenstående.
Dette var imidlertid ikke noget, som tarmene viste sig at  

 kunne i 1980, men derimod væsentligt tidligere.
Således  

 fremgår det af en brochure fra det tyske W.
Stohrer fra 1960  

 (fremdraget under ansøgningens behandling og vedlagt her som bilag 1),  

 at behandlingstiden er vigtig, idet den foreskrevne centrifugeringstid for  

 forskellige tarmtyper eksplicit er angivet.
Tidsstyret centrifugering af  

 tarme var således kendt længe før 1980. I god  

 overensstemmelse hermed anfører Patentdirektoratet i sin skrivelse af  

 17. juli 1989 vedrørende ansøgningens 4. behandling):
"Det er imidlertid indlysende, at behandlingstiden har  

 betydning for behandlingsresultatet, og at det som følge heraf er  

 vigtigt at styre varigheden af denne.
Det er derfor klart, som det også  

 fremgår af den oprindelige beskrivelse, at det er  

 "hensigtsmæssigt" at foretage en automatisk tidsstyring.
 Automatisk tidsstyring med forud indstillet behandlingstid  

 er et almindeligt kendt og anvendt princip ved bearbejdning, og det ligger  

 derfor indenfor en sagkyndigs valgmulighed at anvende dette kendte princip i  

 forbindelse med en kendt måde at affedte tarme på, især ved  

 tarme af ensartet type, jfr. den nye beskrivelse side 5, linie 3-8.
 Det er nærliggende at styre behandlingstiden ved at  

 lade tarmindføringen styre starten af centrifugen og, som omhandlet i  

 den ovennævnte resterende del af kravene, anvende et automatisk styret  

 sideudkast, som åbnes efter en forud indstillet  

 behandlingstid".
 Selv om Patentdirektoratet beklageligvis  

 efterfølgende ændrede denne opfattelse, må det  

 således stå klart, at det før ansøgningens  

 indlevering var kendt at affedte tarme ved centrifugering, og at det var  

 erkendt af fagfolk, at en nøje styring af behandlingstiden er vigtig.  

 Ligeledes var automatisk tidsstyring med forudindstillet behandlingstid et  

 almindeligt anvendt behandlingsprincip.
 Derfor er den påståede opfindelse totalt  

 blottet for opfindelseshøjde.
2. Den tekniske forklaring af opfindelsen Vi finder anledning til at påpege, at  

 opfindelsen efter vor opfattelse ikke er så tydeligt forklaret i  

 beskrivelsen, at en fagmand på grundlag heraf kan udøve  

 opfindelsen.
Beskrivelsen består overvejende af nogle  

 ønskeagtige angivelser, hvorefter tarme "skal kunne behandles  

 skånsomt og endda så ensartet, at man akkurat kunne opnå,  

 at en væsentlig del af de behandlede tarme alle behandles korrekt, og  

 endda helst således at der vil være mulighed for at efterlade  

 mukosen på de behandlede tarme.
Udførte forsøg med forskellige andre  

 behandlingsformer har ikke givet væsentlig bedre resultater.
Det var  

 derfor en overraskelse, at man med en konventionel slynge-/skrabe-behandling  

 modificeret som angivet i den kendetegnende del af krav 1 (dvs. med  

 automatisk tidsstyring) kunne opnå, at behandlingen lykkes til praktisk  

 taget fuldkommenhed".
Der er således ingen angivelser af, hvilke  

 behandlingstider de enkelte tarmetyper kræver.
Man må derfor  

 hente hjælp andre steder, hvis man i sin søgen efter "tidgiver"  

 korrekt.
Dette er jo fremdeles en forudsætning for at kunne opnå  

 de påståede gode resultater.
Man kunne naturligvis søge hjælp i  

 udførelseseksemplerne, hvoraf der findes 6 ialt.
De er hver på 4  

 linier og indeholder ingen blot nogenlunde nøjagtige angivelser af den  

 ellers så vigtige og afgørende behandlingsvarighed.
Det  

 anføres blot, at "tarmene centrifugeres kortvarigt", hvilket må  

 siges at være en ret elastisk angivelse.
I eksempel 1  

 "præciseres" dette dog til "maksimalt 60 sekunder", hvilket er det  

 nærmeste man kommer en tidsangivelse.
Dette stemmer dårligt  

 overens med angivelsen på side 5, linie 5-8 i  

 fremlæggelsesskriftet, ifølge hvilken en behandling i f.eks. 28  

 sekunder hverken må afkortes til 26 sekunder eller forøges til  

 30 sekunder.
I eksempel 4 opdeles tarmen i "passende længder", og man  

 må så selv tage stilling til, hvad der er "passende  

 længder" for en tyktarm, hvilket i nogen grad vanskeliggøres af,  

 at det ikke fremgår, hvilket dyr der har lagt krop til forsøget.  

 Og som det mest betænkelige: Det fremgår ikke af eksemplerne,  

 hvad man over-    hovedet opnår i de seks tilfælde i  

 forhold til det kendte.
Så er der trods alt lidt mere substans i brevet af  

 12. juni 1991 til Patentdirektoratet fra ansøgerens fuldmægtig,  

 som er et svar på Patentdirektoratets skrivelse vedrørende  

 ansøgningens 4. behandling.
I sit brev anfører  

 ansøgerens fuldmægtig med hensyn til behandlingstiden:
"Det vil ligge i sagens natur, at man ikke generelt kan  

 sætte eksakte tal på de nødvendige tider, da disse  

 allerede kan være apparatafhængige eller  

 hastighedsafhængige, se s. 5 1. 2-5. Det er endda muligt, at der  

 fagmæssigt kan konstateres andre af-    hængigheder, men  

 ansøgningens budskab er alligevel, at det er muligt praktisk/fagligt  

 at opnå reproducerbare gode resultater ved ren tidsstyring, når  

 man først har skudt sig ind på den rigtige tid for en  

 tilsvarende behandling.
Det er vigtigt at understrege sagens  

 "praktisk/faglige" karakter, idet der ikke er tale om, at man på  

 laboratorieagtig måde skal genskabe samtlige procesparametre  

 minutiøst, men bare - jfr. også de givne eksempler - kan smide  

 "en eller flere tarme" ned i maskinen; fagfolk, der efterprøver  

 opfindelsen, vil let finde, at de optimale tider er opnåelige ved  

 indstilling efter forbløffende få og grove kriterier, men  

 naturligvis kan fagfolk efter behag eksperimentere med mere differentierede  

 kriterier, hvis de vil nå det helt sublime".
Meningen med disse ord synes at være, at det  

 på den ene side er vigtigt med en nøje tidsstyring, mens man  

 på den anden side ikke behøver at være så  

 nøjeregnende med at overholde procesparametrene.
Opfindelsen må  

 således siges at have vide rammer.
3. Den foreliggende dokumentation Som antydet ovenfor fremgår det ikke klart, hvad  

 der opnås med opfindelsen - i alle tilfælde ikke udtrykt ved  

 konkrete tal eller blot antydningsvise angivelser.
I sin skrivelse af 29.  

 september 1993 siger Patentdirektoratet ganske vist:
 "Der opnås således ifølge opfindelsen  

 en virkning, nemlig forbedrede resultater i form af en reduceret  

 spildprocent".
Vi har dog ikke nogen steder, hverken i den oprindelige  

 beskrivelse, i fremlæggelsesskriftet eller i den stedfundne  

 korrespondance mellem Patentdirektoratet og ansøgeren under sagens  

 behandling, kunnet finde nogen angivelse af, hvilke forbedrede  

 resultater der er tale om.
Den interesserede må nøjes med  

 følgende betragtning fra ansøgerens fuldmægtig, hentet  

 fra brevet af 12. juni 1991 til Patentdirektoratet:
 "Det kom som et stort chock for alle implicerede, at det  

 faktisk var muligt at forbedre det hele på reproducerbar måde ved  

 noget så enkelt som at indføre en nøjagtig tidsstyring,  

 og det bruges i dag overalt, medens det før opfindelsen var  

 ukendt".
 I hvilket omfang man kan "forbedre det hele",  

 svæver således i det uvisse.
 For at forsøge at få kastet lys over denne  

 del af problematikken har indsigeren kontaktet Slagteriernes  

 Forskningsinstitut for at få foretaget de sammenligningsforsøg  

 mellem opfindelsen og den nærmeste kendte teknik, som  

 Patentdirektoratet burde have forlangt under sagens behandling, og som  

 sagligt set ville have haft mere værdi end ovenstående malende  

 omtale af "det store chock", som ramte "alle implicerede". Som bilag 2  

 vedlægger vi kopi af et rapportbrev fra afdelingschef Henning  

 Lüthje, Slagteriernes Forskningsinstitut, til indsigeren, DAT-Schaub  

 A.m.b.a., som stillede instituttet den opgave at sammenligne den  

 automatiserede fremgangsmåde til affedtning ifølge opfindelsen  

 med en tilsvarende manuel affedtning.
Som det fremgår af instituttets brev, er man af den  

 opfattelse, at der ved udførelse af de påtænkte  

 sammenligningsforsøg ikke vil kunne ses nogen forskel på  

 de behandlede partier (identiske partier behandlet henholdsvis manuelt og med  

 automatisk tidsstyring) ud over den tilfældige variation.
Af denne  

 grund anså Slagteriernes Forskningsinstitut det for  

 formålsløst at iværksætte sådanne  

 sammenligningsforsøg.
Konklusionen er således, at man fra  

 absolut sagkyndig side afviser, at der med den påståede  

 opfindelse kan opnås nogen som helst fordelagtige resultater,  

 som ikke også vil kunne opnås ved omhyggelig manuel overholdelse  

 af de foreskrevne behandlingstider, som under alle  

 omstændigheder - automatisk eller ej - skal iagttages, netop fordi  

 det afgørende ved affedtningsprocessen er, at der foretages en  

nøjagtig (men ikke nødvendigvis en automatisk)  

 tidsstyring, efter at man, med ansøgerens egne ord, har "skudt sig  

 ind" på den påkrævede behandlingstid for den aktuelle  

 tarmportion.
Slagteriernes Forskningsinstitut afviste opgaven som  

 intetsigende og så useriøs, at man vægrede sig ved at  

 lægge navn til den, eftersom man nødig ville stå som  

 ansvarlig for forsøg, hvis resultater (eller mangel på samme)  

 var givet på forhånd.
Flere langvarige drøftelser mellem  

 instituttet på den ene side og indsigeren og os på den anden side  

 fik ikke instituttet til at fravige denne holdning, som det fremgår af  

 ovennævnte brev.
Der findes altså ikke resultater, der viser, at  

 opfindelsen virker som påstået, og sådanne resultater  

 kan heller ikke tilvejebringes.
4. Opfindelsens genstand Vi finder anledning til at påpege, at  

 ansøgeren med hensyn til selve opfindelsens genstand har foretaget en  

 ganske betydelig afvigelse i forhold til det, der på  

 ansøgningstidspunktet skulle anses for det opfinderisk ejendommelige.  

 Dengang skulle det nye angiveligt søges i, at tarmene blev affedtet  

 ved centrifugering og kun dette, hvilket fremgår af det  

 (prisværdigt kortfattede) eneste patentkrav i den oprindelige  

 ansøgning af 12. december 1980. Denne såkaldte opfindelse blev  

 effektivt fejet af bordet, blandt andet af den ovennævnte, i sagen  

 fremdragne Stohrer-brochure, hvilket imidlertid blot fik ansøgeren til  

 ufortrødent at anføre, at det nye alligevel ikke lå i  

 selve centrifugeringen, men derimod i den automatiske styring af  

 denne.
Det fremgår af basisdokumentet, at tidsstyringen er vigtig, og  

 at det vil være "hensigtsmæssigt" at anvende en centrifuge, der  

 styres automatisk.
Det fremgår imidlertid ikke på nogen  

 måde af basisdokumentet, at den automatiske tidsstyring skulle  

 være selve opfindelsens substans.
Ideen om tidsstyringen har ingen  

 sammenhæng med ideen om centrifugering som middel til affedtning.
Der  

 er tale om en generelt anvendelig metode til styring af processer af enhver  

 art, hvor tidsperioden (dvs. varigheden af processen) har relevans.
Derfor  

 kan denne nye ide dybest set ikke have prioritet fra basisdokumentet, og den  

 er helt klart først opstået, da der undervejs i  

 sagsforløbet viste sig at være brug for noget andet end det  

 oprindelige at hænge ansøgningen op på.
Til dette aspekt af sagen, som vi også bragte  

 på bane under indsigelsen, siger Patentdirektoratet, at dette er "uden  

 betydning". Det er blot en forudsætning, at kravene ikke er  

 ændret på en sådan måde, at de indeholder noget, som  

 ikke fremgår af basisdokumenterne (Patentdirektoratets skrivelse af 29.  

 september 1993, side 2 nederst). Dette ændrer imidlertid ikke ved vor  

 principielle opfattelse, nemlig at man undervejs i sagen totalt ændrer  

 sit syn på, hvad det egentlige er, der er opfundet.
Dette er for os at  

 se i strid med patentlovens ?13,  

 ifølge hvilken der ikke må søges patent på noget,  

 som ikke fremgik af ansøgningen, da denne blev indleveret.
I  

 øvrigt mener vi ikke, at de afsnit i den oprindelige beskrivelse (side  

 4, linie 3-9 og 23-27), som Patentdirektoratet lægger til grund for  

 holdbarheden af de godkendte krav, giver tilstrækkelig klart udtryk for  

 vigtigheden af den ekstremt nøje automatiske tidsstyring, som  

 ansøgeren senere har propaganderet for - og som ifølge  

 andre fagfolk ikke er så vigtig endda, jvf. det som bilag 3 viste brev  

 af 12. marts 1993 fra DAT-Schaub A.m.b.a. til os, hvoraf det fremgår,  

 at der meget vel kan accepteres en tolerance af tidsstyringen på " 5 sekunder.
Afsluttende skal vi bemærke, at vi finder det  

 uacceptabelt, at Patentdirektoratet uden videre har afvist de  

 erklæ-ringer fra fagfolk, som vi vedlagde som bilag til vor  

 indsigelsesbegrundelse (f.eks. ovennævnte bilag 3), som  

 utilstrækkelig dokumentation - især når ansøgeren  

 under sagens behandling uhindret har kunnet bringe erklæringer fra  

 fagfolk ind i sagen, f.eks. som bilag til svarskrivelsen af 20. september  

 1989 fra ansøgerens fuldmægtig til Patentdirektoratet.
Vi  

 vedlægger derfor yderligere som bilag 4 og 5 kopi af det materiale, der  

 indgik som bilag 2 og 3 til vor indsigelsesbegrundelse af 15. marts 1993,  

 idet vi høfligst henstiller til Patentankenævnet også at  

 tage hensyn hertil ved den samlede bedømmelse af sagen, da ikke blot  

opfindelseshøjden (som udførligt diskuteret ovenfor),  

 men også selve nyheden af den påståede opfindelse  

 efter vort (og mange fagfolks) bedste skøn er særdeles  

 diskutabel.
Vi skal på det bestemteste opfordre  

 Patentankenævnet til at foranledige den foreliggende fremlagte  

 ansøgning afslået, dels fordi ansøgningen ikke opfylder -  

 og heller ikke kan bringes til at opfylde - patentlovens ?2, og dels fordi ansøgningens  

 hele beskaffenhed er så mangelfuld, at dette i sig selv efter vort  

 skøn berettiger et afslag.
Sluttelig skal vi anmode om, at der  

 må blive givet os lejlighed til at uddybe det ovenstående i en  

 mundtlig forhandling med Patentankenævnet." I fortsættelse af ovennævnte ankebegrundelse  

 har klageren den 18. marts 1994 skrevet følgende til  

 Patentdirekto-ratet:
 "....Vi skal tillade os at henlede Patentankenævnets  

 opmærksomhed på den praksis, som EPO's Board of Appeal har  

 etableret i sager af nærværende art, hvor det for opfindelsens  

 patenterbarhed afgørende spørgsmål er, hvorvidt det kan  

 betragtes som en opfinderisk indsats at automatisere en i forvejen  

 kendt og praktiseret manuel proces.
Vi skal nærmere bestemt anmode om, at  

 medfølgende bilag 6 og 7 må blive optaget som yderligere  

 dokumentation i sagen i tilslutning til de allerede foreliggende bilag 1-5.  

 De to nye bilag er afgørelser truffet af det tekniske appelkammer ved  

 EPO, henholdsvis afgørelsen af 24. juni 1992 i sagen T 0775/90  

 (ansøger: Kabushiki Kaisha Toshiba, indsigelse nedlagt af  

 Océ-Nederland B.V.) (bilag 69 og afgørelsen af 6. februar 1990  

 i sagen T 0318/89 (ansøger: Deere & Co.) (bilag 7). Disse  

 afgørelser vedrører ganske vist ikke samme tekniske  

 område som nærværende DK fremlæggelsesskrift, men da  

 de berører den samme princi- pielle problemstilling, nemlig om  

 det er udtryk for en opfindelse at automatisere (ved hjælp af en  

 computer eller på anden måde) en manuel proces, er de efter vor  

 opfattelse særdeles relevante i den foreliggende sammenhæng, ikke  

 mindst fordi de begge drager den konklusion, at der ikke er noget  

 opfinderisk forbundet med at automatisere en allerede kendt manuel proces.  

 Således hedder det ordret i afgørelsen i sag nr.
T 0775/90 (se  

 bilag 6).:
 "Mere automatisation of functions previously performed by  

 persons corresponds to the general trend in technics and cannot as such be  

 considered inventive".
Dette udtrykker meget klart, hvad der er opfattelsen hos  

 EPO's Board of Appeal i sager af tilsvarende art som den her foreliggende,  

 nemlig at den blotte automatisering af en i øvrigt identisk,  

 manuelt udført proces ikke kan betragtes som en opfindelse, men blot  

 afspejler den generelle tendens inden for teknikken.
Og i den forbindelse er  

 det uden betydning, at arbejdsgangen ved processen herved bliver mere  

 hensigtsmæssig og mindre udsat for fejl, der kan tilskrives  

 forsømmelighed eller uagtsomhed hos operatøren.
Herom siger  

 afgørelsen følgende:
 "Providing detecting means for detecting the presence of  

 the developing means and controlling means for prohibiting the selection of  

 developing means not present is nothing but automatisation of these functions  

 which up to then had been performed by the user (and a skilled constructor of  

 copiers whose task it is to improve their construction, is certainly also an  

 experienced user), and it is not surprising that letting the automatic means  

 do this work is more convenient for the user and less susceptible to  

 negligence".
 Med andre ord er det, der opnås ved passende  

 automatisering af en given manuel proces, på ingen måde  

 overraskende og derfor heller ikke patenterbart.
 Samme konklusioner gør sig gældende i den  

 anden afgørelse (bilag 7), ifølge hvilken det altid er  

 ønskeligt at automatisere funktioner, der styrer tekniske processer,  

 men at der ikke heri ligger noget opfinderisk ejendommeligt.
"Als objektiv dem Anmeldungsgegenstand zugrunde-  

 liegende Aufgabe kann demgegenüber definiert werden, auch die erste  

 betriebsweise, das Hin- und Zurück-schwenken des Stutzens bei  

 Geradeausfahrt, zu automatisieren.
Ein erfinderischer Schritt kann in der  

 Stellung dieser Aufgabe nicht gesehen werden.
Einerseits liegt nämlich  

 der Wunsch nach Automatisierung von Steuerfunktionen überall wo  

 technische Vorgänge zu steuern sind,  auf  

 der Hand.
Andererseits ist es schon vorgeschlagen worden, Maβnahmen  

 vorzusehen, um den Stutzen automatisch und nacheinander in eine  

 Mehrzahl von unterschiedlichen, innerhalb eines vorbestimmten  

 Schwenkbereiches vorgesehene Stellungen periodisch zu verschwenken".
 Herefter konkluderer Board of Appeal:
 "Auch die dem Anspruch 1 gemäß Hauptantrag  

 entnehmbare Lösung für die aufgabengemäße weitere  

 Automatisierung der Stutzensteuerung bietet mithin nichts  

 Erfinderisches".
For os at se er det med disse afgørelser  

 således hævet over enhver tvivl, at EPO's appelinstans anser det  

 for så nærliggende og indlysende at automatisere en i forvejen  

 manuelt praktiseret proces, at sådanne tiltag unddrager sig muligheden  

 for patentering.
Vi skal hermed opfordre Patentankenævnet til at  

 anlægge et tilsvarende synspunkt i forbindelse med  

 nærværende fremlagte ansøgning og foranledige denne  

 afslået." Ansøgeren har den 30. maj 1994 fremført  

 følgende kommentarer til indsigerens ankebegrundelse:
 "...ad 1), Opfindelseshøjden:
Indsigeren søger at skabe det indtryk, at det  

 kan komme ud på et, om behandlingstiden fastlægges "manuelt"  

 eller automatisk, og at den automatiske styring ikke er selvstændigt  

 opfinderisk, når den "manuelle" styring er kendt.
Man støttes i  

 dette synspunkt af det forhold, at den manuelle styring ikke er omfattet af  

 patentkravene.
Imidlertid er synspunktet helt forkert, idet den  

 pågældende manuelle styring ikke var kendt.
Udtrykket  

 "efter en ønsket behandlingstid" i krav 1's indledning refererer ikke  

 til en "forud nøje fastlagt behandlingstid for bestemte produkter i en  

 bestemt maskine", men simpelthen til den behandlingstid, som den  

 optrædende operatør finder passende, jfr. i øvrigt  

 forklaringen af den kendte teknik.
Hele diskussionen omkring den manuelle  

 contra den automatiske styring er formålsløs al den stund en  

 manuel styring udført efter opfindelsens præmisser vil  

 være nærmest præcis ligeså opfinderisk som den  

 automatiske styring; på selve dette punkt er vi altså ikke  

 afgørende uenige med indsigeren.
Når den pågældende manuelle styring  

 glimrer ved sit fravær i hovedkravet skyldes det blot ikke, at denne  

 styring var kendt, men at ansøgeren har indset og accepteret, at det  

 kunne blive temmelig vanskeligt at håndhæve et patent på  

 denne form for styring, ligesom det af gode grunde måtte accepteres, at  

 basisbeskrivelsen ikke tillod nogen ekstravagance med hensyn til opfindelsens  

 udtryk.
I forholdet ligger altså ikke den ringeste erkendelse af, at en  

 egentlig tidsstyring med sekunders nøjagtighed skulle tilhøre  

 den kendte teknik.
Herefter vil det være meget lidt, vi behøver  

 at kommentere vedr. hele pkt. 1).
 Øverst side 5 tales om en understreget angivelse af  

 udtrykket "helt uden ekspertindsats". Det er ubegribeligt, at indsigeren vil  

 ofre plads til de tilknyttede bemærkninger, da det for enhver vil  

 være klart, at meningen faktisk er som udtrykt af indsigeren selv,  

 nemlig at det ved eksperthjælp kan fastlægges forud, hvilken  

 behandlingstid de forskellige slags produkter vil behøve,  

hvorefter den løbende produktion kan foregå "helt uden  

 ekspertindsats". Forud for opfindelsen var det højst  

 påkrævet, at det var "eksperten", der tog sig af den  

 løbende produktion, hvilket unægteligt gør en stor  

 forskel.
Indsigeren henviser til bilag 1) med en bemærkning  

 om, at det deraf skulle fremgå, at visse angivne behandlingstider "er  

 vigtige". Dette er i hvert fald ikke korrekt, idet der alene angives nogle  

 eksempler, der overfor "eksperten" alene kan antyde, hvilken  

 størrelsesorden af tid, han kan forvente for nogle forskellige arter  

 af produkter.
Bilag 1) ses ikke at være dateret, men vi vil ikke  

 hæfte os ved særligt ved dette al den stund bilaget ikke på  

 nogen måde angiver opfindelsen.
Som forholdene tidligere var, var det  

 en udmærket vejledning for en tarmmester, at en vis type af tarme ville  

 kræve en behandlingstid på 1/2 eller 1 eller 4 minutter, men det  

 var sandelig mesteren selv, der bestemte,  om dette holdt stik, eller om det  

 skulle gå nogle sekunder mere eller mindre.
Den tilhørende  

 styring var totalt empirisk fra gang til gang, og det er som hidtil  

 meningsløst at betragte den hidtidige "behandlingstid", da denne ikke  

 var givet på forhånd og ej heller blev registreret bagefter.
Det  

 afgørende var, at man standsede behandlingen "når tiden var  

 inde", ligesom når man rører mayonnaise, hvorved det er komplet  

 uden interesse, om denne standsning sker et par sekunder før eller  

 senere.
Det er her ikke tidsstyringen, men "resultatstyringen", der er  

 afgørende, og indsigeren må naturligvis forsøge sig med  

 en argumentation, der søger at sætte lighedstegn mellem disse  

 meget forskellige begreber.
Under hensyn til sagens realitetsindhold må  

 blot en sådan argumentation forlods være dømt til at  

 mislykkes.
 ad 2). Den tekniske forklaring af opfindelsen:
dette afsnit af klagebegrundelsen synes ligeså  

 slet funderet som de øvrige afsnit.
Den overordnede opfindelse  

 angiver, at der er en fornuftig mening med at gøre brug af en  

 nøjagtig tidsstyring (altså ikke "resultatstyring") ved  

 benyttelse af en egentlig tidsstyring mellem begyndelsen og afslutningen af  

 behandlingen af de enkelte tarmtyper.
Det er tiden, der skal være  

 "nøjagtig", illustreret ved tiden mellem tilførselen af tarmene  

 og den automatiske åbning af sideudkastet, og det må være  

 klart for enhver, at det patentmæssigt vil være uoverkommeligt og  

 også unødvendigt at specificere nærmere, hvorledes dette  

 skal realiseres på det helt detaillerede plan.
Det vil være helt  

 indlysende, at en nødvendig tidsindstilling for en given tarmtype ved  

 behandling i en "centrifuge" af en given størrelse ikke vil være  

 den samme som ved en anden størrelse af centrifugen, dvs. det må  

 overlades til fagfolkene at adaptere opfindelsen til de nærmere  

 omstændigheder, hvilket er aktuelt for så at sige samtlige  

 patenterede opfindelser.
Med reference til de sidste ord i indsigelsens pkt. 2  

 må vi bemærke, at der er tale om en rent polemisk konklusion.
Som  

 et løst eksempel på meningen med de citerede ord kan det  

 tænkes, at man ved nøjere eksperimenter kan opnå et  

 yderligere forbedret resultat, hvis man øger temperaturen med 10E og nedsætter behandlingstiden med 1 sekund.  

 Meningen med ordene er altså nærmest det omvendte af indsigerens  

 konklusion, nemlig at man kan eksperimentere med at forbedre resultaterne ved  

 at være ekstra nøjeregnende med kriterierne.
Indsigeren  

 behøver ikke frygte, at opfindelsen skulle have ubestemt vide rammer,  

 idet den er usædvanligt skarpt afgrænset til en tidgiverstyret  

 aktivering af midler til automatisk oplukning af et sideudkast.
Dette er der  

 bestemt ikke megen elastik i.
 ad 3). Den foreliggende dokumentation:
Patentdirektoratet har efter god dansk sædvane  

 fundet det muligt at tro på den givne oplysning om, at der ved  

 opfindelsen opnås et markant forbedret resultat i forhold til den  

 kendte teknik.
Hvorfor skulle ansøgeren ellers ofre mange  

 kræfter på at sikre sig sine rettigheder, og hvorfor ville en  

 indsiger, der i praksis har vist megen vilje til at gøre brug af  

 opfindelsen, dels gøre brug af opfindelsen og dels gøre sig  

 store anstrengelser for at vælte disse rettigheder.
Vi finder det  

 ubegribeligt, at indsigeren prøver at følge dette spor.
Brevet, bilag 2), fra Slagteriernes Forskningsinstitut er  

 et nærmest lavkomisk indslag.
Det refererede spørgsmål til  

 Instituttet er reelt nok, nemlig vedr. en sammenligning af opfindelsen med  

 "en tilsvarende manuel affedtning". Vi kan ikke vide, om det er indsigeren  

 eller Instituttet, der så har forkludret sagen ved at ændre den  

 "tilsvarende manuelle affedtning" til "nøjagtig manuel tidsstyring".  

 Det var dog en sammenligning med den kendte teknik, det skulle dreje sig om,  

 og alt det, som indsigeren udleder af brevet, er enten et temmelig usmageligt  

 forsøg på at føre Ankenævnet bag lyset eller blot  

 et udtryk for en næsten utrolig misforståelse.
Indsigeren var  

 blandt de allerførste til at værdsætte opfindelsen og har  

 ligefrem gjort forsøg på at hævde retten til den, og  

 indsigeren burde på den baggrund vide, at det er direkte usandt at  

 hævde, at der ikke opnås "resultater" med opfindelsen.
Vi kan kun  

 mene, at hele pkt. 3 og bilag 2 nærmer sig til begrebet "unødig  

 trætte".
 ad 4). Opfindelsens genstand:
Vi finder de indledende bemærkning i dette  

 afsnit lidt ejendommelige, idet de jo ikke siger andet end hvad der sker i  

 hveranden patentansøgning, nemlig en præcisering af en  

 opfindelse under hensyn til de muligheder, der ligger i sagen.
Indsigerens  

 fuldmægtig ville næppe være tilfreds med en ny praksis,  

 hvorefter bordet fanger m.h.t. det først opstillede krav.
Dette ville  

 også give en uhyggelig begrænsning i den lovbestemte mulighed for  

 indgivelse af de afdelte sager, med mindre man huskede, at hvert andet  

 træk burde udråbes til at være substantielt for en  

 afvigende opfindelse.
På sin vis kan vi godt give indsigeren ret i, at den  

 automatiske tidsstyring ikke i basisdokumentet er angivet som værende  

 selve opfindelsens substans.
Så må indsigeren til gengæld  

 give os og Patentdirektoratet ret i, at basisdokumentet - sine mangler til  

 trods - dog angiver det, der står i de godkendte krav, nemlig en timer  

 og deraf aktiverede midler til åbning af et sideudløb, ligesom  

 det altså også er nævnt, at tidsstyringen er vigtig.
Det  

 hele er en fokusering på tidsstyringen, direkte eller indirekte.  

 Sidelemmen var ganske let at åbne manuelt, og systemet med timerne og  

 åbneautomatikken var uden mening, hvis det ikke netop drejede sig om  

 tidsstyringen.
Indsigelsen er så polemisk, at den kan være  

 vanskelig at kommentere konkret og kortfattet.
Hvad mener indsigeren med  

 sætningen "Ideen om tidsstyringen har ingen sammenhæng med ideen  

 om centrifugering som middel til affedtning", når det jo er helt  

 tydeligt, at det er det, det hele drejer sig om? Svaret er vel antagelig, at  

 man prøver at lave "sagsbehandling" ud fra den forudsætning, at  

 basisdokumentet kan give indtryk af en dobbeltopfindelse, nemlig dels  

 centrifugeringen og dels tidsstyringen.
Indsigeren ved dog udmærket, at  

 man fra ansøgerside ikke hævder at have opfundet hverken den  

 pågældende "centrifugering" eller "tidsstyring" i bredere  

 almindelighed.
 Det siges om tidsstyringen, at den er en "generelt  

 anvendelig metode til styring af processer af enhver art, hvor tidsperioden  

 (dvs. varigheden af processen) har relevans". Efter de meningsudvekslinger,  

 der allerede har været, burde indsigeren holde sig for god til  

 påny at bringe denne hest ind i manegen, nu med udtrykket om at tiden  

 "har relevans". Det har den også lige inden bearnaisesovsen  

 brænder på eller skiller, men dette betyder da ikke, at man her  

 kan forlade sig på den "generelt anvendelige metode" (tidsstyring).
Indsigeren synes at være desperat afhængig af  

 halv- eller helpolemiske betragtninger, bakket op af underlige bilag, der  

 overfor opfindelsen ikke giver nogen som helst relevant dokumentation.
Det er  

 vort indtryk, at den form for ankebe-     grundelse på 12 sider med fem  

 bilag simpelthen dementerer sig selv.
Indsigeren ved særdeles vel, hvad sagen drejer sig  

 om, og man må spørge om, hvad indsigeren mener med henvisningen  

 til bilag 3), som er elementært åbenlyst utilstrækkeligt  

 til at godtgøre nogen som helst.
Der har ved opfindelsen ikke  

 været behov eller for såvidt mulighed for at specificere  

 tidstolerancer, idet dette har kunnet overlades til fagfolkene, der bruger en  

 timer og et timerstyret sideudkast.
 Det stempler ligeledes sig selv, at indsigeren kan finde  

 det rimeligt at indlevere bilag 4, der savner enhver relevans til sagen.  

 Indsigeren anmoder om, at Ankenævnet også tager hensyn til dette  

 bilag ved den "samlede bedømmelse af sagen", og vi må da mene,  

 at dette må bidrage til en bedømmelse, som må gå  

 indsigeren imod.
Med hensyn til bilag 5 gælder principielt det samme,  

 da dette bilag - hvis det var seriøst - jo da måtte kunne sup-  

 pleres med en egentlig dokumentation eller i det mindste med en nærmere  

 og temmelig god forklaring om, hvorfor nærmere dokumentation alligevel  

 ikke kan fremskaffes.
Hertil kommer, at ansøgeren har fået  

 oplyst, at bilag 5 er udarbejdet af indsigeren og indbragt i sagen på  

 indsigerens foranledning.
Ansøgeren bestrider, at de i bilag 5  

 anførte tidsangivelser er rigtige og at det overhovedet vil være  

 muligt at dokumentere de påståede tidsangivelser.
Indsigeren slutter med at sige, at både  

 opfindelseshøjden og nyheden af opfindelsen er "særdeles  

 diskutabel". Dette må betyde, at der fortsat er noget at diskutere  

 efter at man har "godtgjort", at opfindelsen savner enhver form for  

 opfindelseshøjde, teknisk fremskridt eller resultat, samt nyhed.
Det  

 er tydeligt, at indsigeren end ikke tror på sine egne argumenter.
Disse  

 vil man så endda uddybe ved en mundtlig forhandling, hvad  

 ansøgeren næppe vil finde det påkrævet at  

 overvære.
Indsigeren har i lang tid haft mulighed for at fremkomme med  

 relevant dokumentation uden at dette er blevet til noget.
 Til indsigerens supplerende indlæg af 18.03.1994 har  

 vi kun den bemærkning, at indlægget er irrelevant derved, at det  

 ved opfindelsen ikke drejer sig om at automatisere en forud kendt "manuel"  

 proces.
Det foranstående er vor umiddelbare patentfaglige  

 reaktion på indsigerens appelbegrundelse.
Det er fra ansøgerens  

 side et ønske, at der indgives yderligere materiale til belysning af  

 sagen, idet ansøgeren er forbløffet over den måde,  

 hvorpå sagen behandles og fordrejes i nævnte begrundelse.  

 På et par punkter er ansøgeren dog gået med til ikke at  

 belaste proceduren, nemlig dels hvad angår indsigerens  

 krænkelsesforhold og dels hvad angår en mere detailleret  

 dokumentation for opfindelsens fordele.
Ganske vist er der en god indre  

 sammenhæng mellem disse forhold, men vi er rimeligt overbeviste om, at  

 Ankenævnet ikke vil drage de oplyste fordele i tvivl.
Hele sagen ville  

 være meningsløs, hvis der ikke forekom endog markante  

 fordele.
 Der skal i den forbindelse henvises til, at man på  

 Slagteriskolen i Roskilde, som angives at være drevet af indsigeren,  

 har ændret den relevante undervisning efter tilkomsten af opfindelsen,  

 hvilket her skal belyses nærmere med henvisning til bilag A).
* Bilag  A)1 er en erklæring fra to fagfolk, hvoraf  

 den ene, Ole Kristensen, Bjerringbro, omtaler en lærebog, "med fast  

 limet ryg", som var i brug på den nævnte skole i hvert fald frem  

 til d. 01.10.1981. Der henvises til et bilag visende en anden maskine, som  

 imidlertid var en her irrelevant 'teknik' angivet * på side 35, bilag A)2, der handler om rent  

 håndværk som også omtalt i ansøgningen.
På  

 opfindelsestidspunktet var der ingen anden professionel metode til  

 bearbejdning af 'skæverne'. De omhandlede centrifuger var (uden  

 tidsstyring) kendt til behandling af andre former for tarme, men slet ikke  

 til skærverne, hvad lærebogen da heller ikke refererer  

 til.
 *	Som bilag A)3 vedlægges et brev af 29.03.1994  

 fra ansøgers advokat til Slagteriskolen, men et bilag i form af et  

 billede af opfindelsens genstand, angiveligt hentet fra "et ringbind".
*	Bilag A)4 er Slagteriskolens svar af 22.40.1994,  

 hvori det oplyses, at de medfølgende sider er hentet fra 3. revision i  

 1985. Det er helt tydeligt, at opfindelsen dermed har gjort sit indtog i  

 uddannelsen, og det gør den vel ikke, hvis den ikke byder på  

 fornuftige resultater.
Der henvises således i 1985 til, at  

 "centrifugerne er ved at blive indført i afdelingerne, og der tales nu  

 om behandlingstider i sekunder og ikke minutter". Det foreligger ikke  

 bekræftet, hvorvidt bilag A)2 tilsvarende er udgået af  

 lærebogen, men vi tillader os at formode, at dette er  

 tilfældet.
Vi skal her forbigå de immaterialretlige forhold  

 omkring skolens introduktion af opfindelsen under tilhørende manglende  

 kontakt med ansøgeren.
Skolen skulle forberede eleverne til praktisk  

 virke på forskellige slagterier, dvs. man forudsatte, at disse  

 rådede over de relevante maskiner, hvilket dog ikke var  

 ansøgeren officielt bekendt.
I denne sammenhæng finder vi det rimeligt  

 påny at *	henvise til hr.
Erling Sørensens  

 erklæring af august 1989, bilag A)5. Ansøgeren har selv oplevet,  

 at der ved slagteribesøg gik et jerntæppe ned for de  

 pågældende maskiner, der vel således må være  

 tillagt en forholdsvis stor betydning.
Ansøgeren erfarede rygtevis, at  

 denne foranstaltning ikke helt alene skyldtes det anførte hensyn til  

 "udlændinge", men også til visse "indlændinge", som kunne  

 vise sig besværlige.
Indsigeren har - på trods af den hævdede  

 ubetydelighed af opfindelsen - dog fundet det relevant at søge at  

 få opfindelsen overført til sig med henvisning til loven om  

 arbejdstageres opfindelser, idet man her henviser til, at den ene af  

 opfinderne var medvirkende til opfindelsen kort tid efter ophør af  

 ansættelse hos indsigeren.
Fra ansøgerside kan det  

 godtgøres, at opfindelsen faktisk blev gjort efter  

 fratrædelsestidspunktet, og i øvrigt kan der henvises til, at  

 det pågældende sagsanlæg er dybt forældet, idet det  

 er kommet med mere end en halv snes års forsinkelse.
Til *	summarisk belysning af denne sag vedlægges som  

 bilag B)1 forsiden og den daterede bagside af stævningen *	(til retten i Randers) samt som bilag B)2 side 1 og 2  

 af svarskrift fra ansøgerens advokat.
Sagen verserer.
Den må  

 siges at godtgøre, at indsigeren faktisk anerkender opfindelsen som  

 patenterbar og betydningsfuld, medens man selvsagt må bede sit ind-  

  sigende patentbureau om at plædere for det modsatte synspunkt.
Det  

 giver næsten sig selv, at denne plædering så havner i en  

 polemisk grøft.
Det skal bemærkes, at sagsøgeren er  

 koncernforbundet med indsigeren.
Ansøgeren  har lavet et større  

 udredningsarbejde omkring det faktiske hændelsesforløb vedr.  

 opfindelsen, med tilhørende indsamling af dokumentation, og vi finder  

 det helt relevant at vedlægge - som bilag *	C)1 - den pågældende udredning, opstillet  

 i 20 punkter.
Så at sige alle disse punkter er veldokumenterede, men vi  

 er af den opfattelse, at det ikke i nærværende sammenhæng  

 er påkrævet at forelægge dokumentationen, som jo alligevel  

 kun vil være vidnefast i den udstrækning, den bekræftes  

 under vidneansvar i en retssag.
Vi kan kun bekræfte, at vi med vort  

 eget kendskab til sagen finder alle tyve punkter fuldt korrekte.
Vi finder  

 det ikke påkrævet at kommentere erklæringen, men finder dog  

 anledning til at bekræfte, at de personer, der er omtalt i pkt. 11 og  

 12, havde direkte tilhørsforhold til indsigeren.
Vi er os yderst bevidst, at den oprindelige  

 patent-ansøgning var temmelig mangelfuld, fordi den ønskedes  

 indleveret "her og nu", baseret på kun halvfordøjede oplysninger  

 om opfindelsens realiteter.
Det er på denne baggrund, vi har accepteret  

 en "nedskæring" af opfindelsen til det, der helt klart kan udledes af  

 ansøgningen som værende nyt, nemlig den timer-opererede  

 åbning af sideudkastet på 'centrifugen'. Tilsvarende må vi  

 erkende, at de givne eksempler ikke refererer specifikt til opfindelsen, men  

 dog har relation til denne, idet det må være specialistens valg  

 at angive den fornødne behandlingstid for et givet produkt i et givet  

 apparat.
Dette apparat kan så forsynes med en styretavle, som angiver  

 forskel-lige relevante operationstider jfr. bilag A)4.
Uanset alle indsigerens anbringender er der ved  

 opfindelsen tale om en væsentlig nyhed, som efter vor mening til fulde  

 berettiger ansøgeren til opnåelse af en 20-årige  

 patentbeskyttelse." Hertil bemærkede klageren i skrivelse af 19.  

 september 1994 følgende:
"Indledningvis må vi afvise, at sagen - som  

 påstået af ansøgeren i ovennævnte brev side 7,  

 sidste afsnit - er blevet "fordrejet" fra vor side.
Her henviser  

 ansøgeren til vor appelbegrundelse af 7. marts 1994, hvis indhold  

 åbenbart har hensat ansøgeren i en tilstand af  

 forbløffelse over "den måde, hvorpå sagen behandles og  

 fordrejes i nævnte begrundelse". Der er imidlertid ikke på nogen  

 måde tale om at fordreje sagen, idet vi i vor begrundelse blot har  

 gjort Patentankenævnet opmærksom på et antal åbenlyse  

 - og efter vor opfattelse klart patenthindrende - mangler ved den fremlagte  

 ansøgning, herunder manglende opfindelseshøjde, tvivlsom nyhed  

 og utilstrækkelig dokumentation for påståede fordele.
Vi  

 har punkt for punkt påvist, at ansøgningens beskaffenhed ikke  

 kan berettige et patent, hvilket næppe kan være at fordreje  

 sagen.
I øvrigt fastholder vi alt, hvad vi tidligere har  

 fremført i sagen.
 Dernæst bemærker vi, at det ikke fremgår  

 af brevet af 30. maj 1994 hvad der ønskes indgivet af  

 yderligere materiale til belysning af sagen, men vi skal gerne  

 fremsætte nogle yderligere bemærkninger med risiko for, at  

 også disse vil blive opfattet som et forsøg på at  

 "fordreje" sagen.
Vi vil således gerne kommentere ansøgerens  

 påstand om, at den manuelle tidsstyring af centrifuger til tarmrensning  

ikke var kendt på ansøgningstidspunktet, og at det derfor  

 ikke giver mening af sammenligne den automatiske tidsstyring ifølge  

 opfindelsen med en tilsvarende manuel affedtning, jvf. brevet af 30. maj 1994  

 side 4, sidste afsnit.
Ifølge krav 1 i fremlæggelsesskriftet er  

 det nemlig kendt at affedte tarme, fortrinsvis kalve-, okse- og svinetarme,  

 ved anvendelse af slynge-/skrabeprincippet, idet en tarmportion nedfyldes i  

 en slynge-/skrabecentrifuge dannet af et stående tromlesvøb med  

 et roterende bundstykke og efter en ønsket behandlingstid  

 udlukkes fra beholderen gennem en oplukkelig sideåbning i  

 tromlesvøbet (vor understregning). Hvis ikke disse foranstaltninger,  

 herunder anvendelse af en ønsket behandlingstid, er kendte, må  

 man spørge, hvorfor de er anført i kravets indledning.
Forholdet er det, at man længe før  

 ansøgningens indlevering benyttede centrifuger af den her omhandlede  

 art til affedtning af tarme, og at man i denne forbindelse opererede med  

 "ønskede behandlingstider" for de forskellige tarmtyper, selv om  

 ansøgeren forsøger at skabe det indtryk, at det ovenfor  

 understregede udtryk ikke refererer til en forud nøje fastlagt  

 behandlingstid for bestemte produkter i en bestemt maskine, men simpelt hen  

 til den behandlingstid, som den pågældende operatør finder  

 passende.
Det siger imidlertid sig selv, at man før  

 ansøgningstidspunktet ikke blot har centrifugeret på må og  

 få, men at der naturligvis hele tiden har eksisteret vejledende  

 centri-fugeringstider for bestemte tarmtyper, jvf. den tidligere fremdragne  

 brochure fra firmaet W.
Stohrer (vedlagt vor ovennævnte  

 appelbegrundelse som bilag 1) fra 1960. Ansøgerens fuldmægtig  

 afviser ganske vist vore bestræbelser på at sammenligne  

 opfindelsen med den nærmeste kendte teknik med den begrundelse, at en  

 "nøjagtig manuel tidsstyring" ikke repræsenterer kendt teknik,  

 jvf.
K.
Skøtt-Jensen's brev af 30. maj 1994 side 4, sidste afsnit.  

 Hertil må vi imidlertid bemærke, at det som nævnt  

 hører til den kendte teknik at centrifugere med "ønskede  

 behandlingstider", jvf. også de til nærværende skrivelse  

 som bilag 8-11 vedlagte datablade m.v. fra W.
Stohrer Maschinenfabrik,  

 Leonberg, Tyskland fra tidsrummet 1970-1980. Ansøgeren vil så  

 hævde, at disse behandlingstider ikke er nøjagtige nok, jvf.  

 også brevet af 30. maj 1994 side 1, sidste afsnit, og at det er den  

helt nøjagtige tidsstyring, der er opfindelsens idé.  

 Imidlertid er det vanskeligt at se, at der heri skulle ligge en opfinderisk  

 indsats, fordi:
(1)	Det var kendt på  

 ansøgningstidspunktet, at tarme kunne affedtes ved centrifugering,  

 og (2)	det var et erklæret ønske i  

 forbindelse med de såkaldte "Japan-skæver" at affedte tarmene  

netop så meget, at det indvendige fedtlag, der kaldes mukosen,  

 blev siddende på tarmen.
Generelt var det et ønske at foretage  

 en nøje kon-  trolleret affedtning af tarme med henblik på at  

 opnå produkter med ganske bestemte specifikationer.
Det siger sig selv, at en nøjagtig behandlingstid i  

 denne situation er vigtig, fordi en for kort behandlingstid selvsagt vil  

 resultere i, at mere end mukosen bliver siddende på tarmen, medens en  

 for lang behandlingstid lige så naturligt vil medføre, at  

 mukosen helt eller delvis fjernes.
Ud fra denne erkendelse, som enhver  

 gennemsnitsfagmand uden vanskelighed vil kunne nå frem til, er det  

 indlysende, at den påståede opfindelse ikke er andet end en ud  

 fra den stillede opgave helt nærliggende og selvfølgelig  

 procesoptimering.
Tilbage som nyt i forhold til den kendte teknik bliver  

 derfor kun den automatiske tidsstyring, og vi må derfor mene, at  

 den sammenligning med kendt teknik, som vi søgte eta-  bleret, er  

 relevant.
Vi har nemlig svært ved at se, hvad vi skulle sammenligne  

 med, hvis det ikke var en tilsvarende manuel affedtning uden brug af  

 automatik, men med så nøje overholdelse af den på  

 forhånd valgte behandlingstid som muligt.
For vi går da ud fra,  

 at behandlingstiden skal fastlægges, inden centri-   fugeringen  

 påbegyndes og ikke undervejs i processen, uanset om tidsstyringen er  

 automatisk eller ej.
I modsat fald må man antage, at den kendte teknik  

 faktisk er automatikken overlegen, fordi det her angiveligt "var mesteren  

 selv, der bestemte, om der skulle gå nogle sekunder mere eller mindre",  

 jvf. brevet af 30. maj 1994 side 2, sidste afsnit.
Ansøgeren skylder  

 os her en forklaring på, hvorledes man ved "aktivering af en tidgiver  

 ved begyndelsen af centrifugeringen" kan være sikker på, at man  

 standser behandlingen netop "når tiden er inde", jvf. brevet af 30. maj  

 1994 side 3, linie 3. Og så konstaterer vi med tilfredshed, at  

 ansøgeren erkender, at en manuel styring udført efter  

 opfindelsens præmisser (standsning efter en ønsket  

 behandlingstid) vil være "nærmest præcis ligeså  

 opfinderisk som den automatiske styring", jvf. brevet af 30. maj 1994 side 1  

 nederst.
Herefter må det stå klart, at der ikke er nogen  

 opfindelseshøjde i sagen.
Vi må i øvrigt afvise ansøgerens  

 påstand om, at der på opfindelsestidspunktet ikke var nogen anden  

 professionel metode til bearbejdning af skæver end de rent  

 håndværksmæssige, såsom saksning og afskæring,  

 jvf. brevet af 30. maj 1994 side 8, 2. afsnit.
Skæver er faktisk  

 nævnt blandt de tarmtyper, som Stohrer-centrifugen kan behandle  

 ("Mitteldarm" med en behandlingstid af størrelsesordenen 1/2  

 minut).
Til brevet af 30. maj 1994 fra ansøgerens  

 fuldmægtig var der føjet et antal bilag (mrk.
A1-A5), som  

 tilsyneladende skal godtgøre, at opfindelsen ikke var kendt på  

 ansøgningstidspunktet.
Det forhold, at f.eks. dansk  

 lærebogsmateriale ikke nævner metoden, og at ansatte på  

 forskellige virksomheder på tro og love erklærer, at de intet  

 kendskab havde til opfindelsen på det givne tidspunkt, siger imidlertid  

 ikke noget afgørende om, hvorvidt opfindelsen patentretligt var kendt.  

 Som bekendt anvender dansk patentlovgivning jo det globale  

 nyhedsprincip.
Til det side 9, 2. afsnit i brevet af 30. maj 1994  

 anførte skal det sluttelig bemærkes, at det er urigtigt, at  

 "indsigeren ... har .. fundet det relevant at søge at få op-  

  findelsen ført til sig med henvisning til loven om arbejdstageres  

 opfindelser". Det er derimod korrekt, at et selskab i samme koncern under en  

 for Randers ret verserende retssag har gjort rettigheder gældende i  

 henhold til lov om arbejdstageres op-    findelser, idet en af de som  

 opfindere anførte personer er en tidligere ansat i nævnte  

 selskab.
Sagsanlægget kan på ingen måde udlægges  

 således, at indsigeren skulle være af den opfattelse, at der er  

 tale om en patenterbar opfindelse, hvilket nærværende skrivelse  

 samt indsigerens øvrige indlæg i den verserende sag da  

 også klart dokumenterer." Ansøgers advokat, Sten Christensen, Silkeborg, har  

 i skrivelse af 27. oktober 1994 kommenteret klagerens ovennævnte  

 skrivelse af 19. september 1994 og anført følgende:
 "I skrivelsen af 19. september 1994 gentager indsigeren de  

 tidligere fremførte og allerede imødegåede  

 synspunkter.
Ansøgeren henviser derfor i det hele til det  

 tidligere anførte, herunder særligt til skrivelse af 30. maj  

 1994 fra patentingeniør K.
Skøtt-Jensen.
 Specielt bemærkes, at når man på side 5  

 omtaler dansk lærebogsmateriale, er der tale om materiale, som i  

 realiteten er udarbejdet af indsigeren, som totalt dominerer undervisningen  

 på slagteriskolen, herunder fremstilling af  

 lærebogsmateriale.
Ansøgeren er herefter ligeledes indforstået  

 med, at sagen straks berammes til mundtlig forhandling i  

 Ankenævnet." I skrivelse af 13. marts 1996 har ansøgeren skrevet  

 følgende til Patentankenævnet:
 "Vi har fået anledning til at rapportere en vigtig  

 erkendelsesmæssig udvikling i denne sag, med baggrund i  

 følgende:
Ansøgers Direktør, F.
Amstrup, har hidtil  

 forholdt sig til sagen så nogenlunde i henhold til det, der undervejs  

 er blevet indleveret herfra, med en meget høj grad af overbevisning  

 vedr. opfindelsens patenterbarhed.
Som så mange andre har Amstrup haft  

 en så jordnær opfattelse af sin opfindelse, at han blot fra  

 sidelinien, omend med stor interesse, har betragtet det bureaukratiske spil,  

 der foregår ved udviklingen af en patentansøgning og en  

 indsigelsessag, hvor det fyger med lærde argumenter, som kan være  

 vanskelige at forholde sig til.
For nylig slog det hr.
Amstrup, at han ved en betragtning  

 af bilag 8 (første bilag i indsigers indlæg af 19/9-94) kunne  

 genkende en for ham håndfast og velkendt genstand, nemlig forsiden af  

 et brugsanvisningsskilt hørende til den type af 'centrifuge', som var  

 anskaffet til rensning af bladmaver.
Det drejede sig om et papskilt i  

 A4-størrelse til ophængning på et søm på  

 væggen, og på fotokopien erkendes klart det aktuelle,  

 randforstærkede ophængningshul.
 På basis af denne erkendelse kunne Amstrup spontant  

 udbryde, at "så var bilaget i hvert fald helt forkert", fordi det i  

 hans faglige bevidsthed var knyttet til en helt anden operation end den,  

 opfindelsen handler om.
Amstrup har derefter gennemgået alle indsigerens  

 bilag nærmere og er nået til den rystende konklusion, at bilagene  

 er spækket med vildledende informationer, som tilsyneladende har bragt  

 alle ikke-sagkyndige deltagere i spillet på glatis, herunder også  

 Patentdirektoratets sagsbehandler.
Amstrup er herefter nået til den  

 opfattelse, at det dokument, som er det mest korrekt oplysende i sagen, er  

 selve den oprindelige ansøgningstekst, uagtet at han udtrykker  

 indforståelse med den godkendte udgave af sagen.
Set med de større briller handler sagen om "at  

 rense tarme", men allerede her er den gal.
En tarm eller generelt ethvert  

 afsnit af fordøjelsessystemet er en skilleflade mellem to forskellige  

 verdener, idet der udvendigt forekommer binde-   hinder, delvis i tilknytning  

 til fedtformationer langs tarmene, medens der indvendigt forekommer dels en  

 slimhinde og dels et tarmfyld under mere eller mindre fremskreden omdannelse  

 til afføring, oven i købet på en sådan måde,  

 at dette materiale visse steder kan optræde i udprægede  

 foldelommer i tarmvæggen.
 For en relevant renseproces er det derfor helt  

 afgørende at specificere, om det er yder- eller indersiden, det drejer  

 sig om, idet rensebetingelserne på de to sider er fundamentalt  

 forskellige.
 Den omhandlede tarmcentrifuge betragtet som en kendt  

 maskintype var helt målrettet beregnet til afslimning af tarme eller  

 mavesække efter henholdsvis vending og opskæring af de  

 pågældende dele, normalt efter at den ønskede fedtrensning  

 på tarmydersiden var overstået ved manuel afskæring eller  

 saksning som omtalt både i den oprindelige ansøgning og i den  

 som bilag A)2 indleverede, tidligere lærebog fra slagteriskolen.
Denne rensning og afslimning af de vendte tarme var  

 forholdsvis ukritisk i "slynge-skrabecentrifugen", hvor de meget glatte  

 slimsider blev ført hen over den faste beholders 'skrabe- ribber'  

 under blød massering, medens rindende vand tog sig af at  

 bortføre de efterhånden fraskilte fraktioner af urenheder og  

 slimformationer.
Et acceptabelt resultat kunne opnås eksempelvis efter  

 en behandlingstid på 1 minut, men samme produkt ville være lige  

 anvendeligt ifald tiden blev udstrakt til 1? eller 2 minutter, da tarmoverfladen fortsat  

 ville være glat og lidet sårbar for beskadigelse i  

 centrifugen.
Med den naturlige tarmyderside, dvs. hvad angår den  

 relevante "affedtning", forholder det sig meget anderledes.
Hr.
Amstrup er  

 for nylig hjemkommet fra et besøg hos et megastort amerikansk  

 slagteri, hvor han fik den besked, at "det da ville være helt vildt at  

 forestille sig, at fedtet kunne fjernes ved en generel skrabepåvirkning  

 på tarmen uden ødelæggelse af denne i øvrigt",  

 hvilket nøje svarer til de indvendinger, opfindelsen tidligere har  

 mødt, herunder fra indsigeren, indtil denne erkendte fejltagelsen og  

 udskiftede sin lærebogsinstruktion med en målrettet henvisning  

 til et plagiat af opfindelsen, bilag A)3. Det påregnes, at nævnte  

 amerikanske slagteri bliver næste kunde, når nærmere  

 dokumentation præsenteres.
Selv fagfolk - eller især fagfolk -  

 kan have svært ved at forstå opfindelsen i første fase,  

 netop når den relateres til fedtrensningen på tarmens naturlige  

 yderside.
Det skal bemærkes som et indskud, at  

 'tarmcentrifugen', der jo også af indsigeren accepteres som et  

 overmåde velkendt produkt, ikke var specielt overlegen m.h.t.  

 rensningen af den indvendige tarmside i forhold til andre relevante  

 rensnings- teknikker for dette specialformål.
Teknikken blomstrede op  

 ved det tyske firma Stohrer, som dog gik konkurs op mod 1980. I begyndelsen  

 have nærværende ansøger da også direkte besvær  

 med at fremskaffe sådanne centrifuger for modificering af disse i  

 henhold til opfindelsen, indtil der nu har kunnet etableres en ny produktion  

 af disse apparater.
Tarme kan eksempelvis optræde med det her viste  

 tværsnit:
Tarmen friskæres fra dens hæftning ved et  

 knivsnit langs den stiplede linie a, der lægges så tæt som  

 muligt ved tarmen, dog således at denne ikke i sig selv beskadiges.
Det  

 er den resterende fedtstribe langs tarmen, som ønskes fjernet ved  

 opfindelsen.
Konventionelt kan dette ske ved en meget tidsrøvende,  

 ekstra afskæring eller -saksning, men altså ved opfindelsen  

 gennem en "centrifugeringsbehandling", ved hvilken alle yderdele af tarmen  

 udsættes for en vis afskrabningsvirkning.
Denne påvirker  

 mærkbart både fedtstriben og den øvrige yderside af den  

 ikke-slimglatte tarm, og netop herved forekommer det resultat, at en given  

 tarmtype kan `affedtes' udvendigt ved afskrælning af så mange  

 delfedtlag, at en fuldstændig affedtning vil være  

 gennemført inden den tilhørende generelle  

 skrabepåvirkning på tarmen vil resultere i en gennembrydning af  

 denne i områder udenfor det afskrællede fedtområde.
Til  

 gengæld er det ved opfindelsen observeret, at der her kun forekommer en  

 minimal tidsforskel mellem et ønskværdigt resultat af høj  

 kvalitet og et totalt ubrugeligt resultat, og opfindelsen skal ses på  

 hele denne baggrund.
Medens fagfolkene nok kan acceptere, at der kan  

 opnås en relevant rensning af tarmenes slimside ved brug af  

 skrabecen-trifugen, så har det været deres umiddelbare reaktion  

 overfor opfindelsens ide, at man da ikke på fedtsiden kan begynde at  

 "skrabe op i et åbent sår" uden at ødelægge det  

 hele.
På sin vis stemmer dette udmærket med de refererede  

 "tarmmester-erfaringer", der blev gjort ved de indledende forsøg med  

 opfindelsen, idet man ved en tilstræbt affedtning med høj  

 kvalitet meget let havnede i en fatal beskadigelse af varen.
Det har hele tiden været hr.
Amstrups inderste  

 overbevisning, at det i sig selv var en nyhed overhovedet at bruge  

 centrifugalskraberen til tarmaffedtning i det hele taget, og det er derfor,  

 han anser den oprindelige ansøgning for ganske korrekt.
Alle  

 tarmfagfolk ved, at der til tarmrensning findes to forskellige maskintyper,  

 nemlig dels et forholdsvis kompliceret valseanlæg, som godt kan  

 præstere en vis fedtrensning, men ikke uden samtidigt at være  

 slimrensende, og dels "afslimningscentrifugen", som er langt enklere, men har  

 begrænset kapacitet; til den opgave der var opfindelsens udgangspunkt,  

 nemlig en affedtning med højkvalitet og under bibeholdelse af  

 slimhinden, fandtes simpelthen ingen viden om mulige maskinelle  

 hjælpemidler.
På sin vis er det en ekstrem ejendommelighed, at  

 det så viste sig, at den gamle centrifuge kunne få fornyet  

 værdighed til dette helt afvigende formål, i praksis dog forudsat  

 at man var meget nøjeregnende med behandlingstiden.
 Vi vedlægger en dobbeltsidig kopi, bilag A)6, af det  

 omtalte brugsanvisningsskilt, som udtrykkelig henviser til rensning af "alt,  

 hvad der kan vendes". Til overflod er der også lidt om affedtning,  

 nemlig at man efter rensebehandlingen kan stryge tarmene mellem tommel- og  

 pegefinger! Det giver dog et bedrøveligt resultat, der slet ikke kan  

 leve op til høje kvalitetskrav.
 Til yderligere illustration finder vi det relevant at  

 vedlægge - som bilag A)7 - kopi af Stohrer's centrifugepatent, DE 815  

 014. Det angiver et apparat til afslimning af opskårne maver og vendte  

 tarme.
Det er for ansøgeren et beklageligt faktum, at det  

 i sin tid ikke blev fanget, at modholdshenvisningen i Patentdirektoratets  

 skrivelse af 27/6-88 faktisk var direkte forkert, idet det  

 pågældende brochureblad notorisk henviser til rengøring af  

 vendte tarme, dvs. afslimning. hvad angår affedtning forekommer kun den  

 foran nævnte angivelse af strygningen af den vendte tarm mellem tommel-  

 og pegefinger for udpresning af det fedt, der har løsnet sig inde i  

 den vendte tarm.
Der er grund til at tro, at sagsbehandlingen var gået  

 noget lettere og hurtigere, hvis dette var blevet opdaget straks.
Ydermere  

 kunne vel ansøgeren være berettiget til en bredere beskyttelse,  

 men det erkendes, at tidsstyringsaspektet er væsentligt i praksis,  

 hvorfor man vil være tilfreds med det allerede opnåede  

 resultat.
Ved gennemgangen af indsigelsesmaterialet må det  

 konstateres, at der ikke noget steds forekommer en reel dokumentation for, at  

 det overhovedet har været kendt at benytte slagtericentrifugerne til  

 affedtning af tarme . Med mindre indsigeren kan præstere en  

 egentlig dokumentation må vi henstille, at indsigelsen totalt afvises  

 allerede på dette grundlag." I anledning af klagen har direktoratet ved skrivelse af 1.  

 april 1996 afgivet følgende udtalelse:
 "Den brugsanvisning, der er henvist til i ovennævnte  

 brev (3. afsnit, nævnt bilag 8) har også været modholdt af  

 direktoratet før fremlæggelse.
 Hvis brugsansvisningen alene omhandler rensning af vendte  

 tarme, dvs. afslimning af indvendige side, er direktoratet af den opfattelse,  

 at ansøgningen er begrænset unødigt, idet opfindelsen  

 alene drejer sig om affedtning af tarmens udvendige side.
I givet fald har såvel direktoratet som  

 fuldmægtig og ansøger selv overset dette." Ankenævnet har behandlet sagen på sit  

 møde den 26. august 1996.
 For indsigerne mødte civilingeniør Ejvind  

 Christiansen med akademiingeniør Ellen Wetke og driftsleder Ingvard  

 Jensen.
 For ansøgeren mødte patentingeniør K.  

 Skøtt-Jensen med advokat Sten Christensen og direktør Fritz  

 Amstrup.
 Sidstnævnte redegjorde for sin opfattelse af  

 opfindelsens indhold og anførte herved, at tidsfaktoren er  

 afgørende for affedtningsgraden.
Klageren henviste med hensyn til spørgsmålet  

 om indholdet af basisdokumenterne og den teknisk mulige udførelse til  

 de skriftlige indlæg i sagen.
Der mangler i øvrigt nyhed og  

 opfindelseshøjde, idet tidsstyring af centrifuger er kendt, og det er  

 den samme person, der skal fastsætte den kritiske behandlingstid,  

 hvadenten centrifugen er manuelt eller automatisk tidsstyret.
Ansøgeren har anført, at grundopfattelsen  

 er, at centrifuger er brugbare til affedtning af tarme.
Det er overraskende,  

 at en centrifuge til afslibning af tarme er brugbar til affedtning.
Der  

 opnås ved opfindelsen en balance mellem tidsstyringen og ønsket  

 om lav spildprocent.
 Ankenævnet skal udtale:
Som sagen foreligger til påkendelse for  

 Nævnet, er der tale om tidsstyring af en også ifølge  

 beskrivelsen kendt proces.
Selv om dette patentkrav kunne rummes inden for  

 basisdokumenterne, findes der ikke at foreligge fornøden  

 opfindelseshøjde.
 Herefter bestemmes:
 Patentansøgning nr. 5299/80 afslås.
