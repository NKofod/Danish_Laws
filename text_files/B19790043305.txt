 I henhold til § 3, stk. 2, og § 3 a, stk. 1, jfr. § 19, stk. 1 og 2, i lov  

 nr. 313 af 26. juni 1975 om folkeskolen som ændret ved lov nr. 302 af 8. juni  

 1978 fastsættes:
I.
Anvendelsesområde og formål § 1.  Til børn i børnehaveklasser tilbydes der  

 specialpædagogisk bistand, hvis børnenes udvikling kræver en særlig  

 hensyntagen eller støtte.
Stk. 2.  Til børn, der endnu ikke har påbegyndt  

 skolegangen, tilbydes der specialpædagogisk bistand, hvis børnenes udvikling  

 på grund af sprog- eller talevanskeligheder kræver en særlig hensyntagen  

 eller støtte.
Til børn, der endnu ikke har påbegyndt skolegangen, og hvis  

 udvikling af andre grunde kræver en særlig hensyntagen eller støtte, kan der  

 tilbydes specialpædagogisk bistand.
 Stk. 3.  Formålet med den specialpædagogiske bistand er  

 så tidligt som muligt at forebygge en fejludvikling hos barnet og/eller at  

 begrænse virkningerne af barnets handicap.
II.
Indhold og form § 2.  Den specialpædagogiske bistand kan omfatte  

 undervisning og træning af barnet, tilrettelagt efter dets særlige behov,  

 samt instruktion og vejledning af forældrene eller andre, der udøver daglig  

 omsorg for barnet.
Der kan endvidere stilles særlige pædagogiske hjælpemidler  

 til rådighed.
 Stk. 2.  Bistanden efter stk. 1 må tilrettelægges i  

 samråd med forældrene og i fornødent samarbejde med social- og  

 sundhedsforvaltningen med henblik på samordning med anden pædagogisk,  

 sundhedsmæssig eller social indsats fra denne forvaltning til barnet eller  

 forældrene.
 § 3.  Den specialpædagogiske bistand skal gennemføres  

 på en sådan måde, at den har størst mulig sammenhæng med barnets daglige  

 tilværelse.
III.
Fremgangsmåden ved iværksættelse og ophør af specialpædagogisk  

 bistand § 4.  Barnets forældre kan henvende sig til den  

 kommunale skoleforvaltning eller til skolepsykologisk rådgivning med  

 anmodning om specialpædagogisk bistand til barnet.
Sker henvendelsen til  

 skolepsykologisk rådgivning, foretager rådgivningen indberetning til  

 skoleforvaltningen.
Henvendelse kan også ske til social- og  

 sundhedsforvaltningen, der lader anmodningen om specialpædagogisk bistand gå  

 videre til skoleforvaltningen.
Også andre med kendskab til barnet kan rette  

 henvendelse til skolemyndighederne med henblik på fremsættelse af tilbud om  

 specialpædagogisk bistand.
Børnehaveklasselederens indstilling skal ske  

 gennem skolens leder og med skolelægens påtegning.
Stk. 2.  Skolepsykologisk rådgivning sørger for - efter  

 samråd med forældrene - at der foretages en undersøgelse med fornøden bistand  

 af andre sagkyndige.
Heri indgår samtale med barnets forældre, som kan være  

 til stede under undersøgelsen, og personale ved den dag eller døgninstitution  

 og/eller børnehaveklasse, hvor barnet er optaget, eller andre, der kan  

 bidrage til belysning af barnets behov.
Der udarbejdes en skriftlig rapport  

 om undersøgelsen, som - når der er tale om et barn i en børnehaveklasse -  

 sendes til skolens leder og skolelæge.
Forældrene underrettes, når rapporten  

 foreligger, og de skal have adgang til at gøre sig bekendt med rapportens  

 indhold.
Stk. 3.  I tilslutning til rapporten og efter samråd med  

 forældrene og eventuelt børnehaveklasselederen og de lærerkræfter, der i  

 givet fald skal stå for den specialpædagogiske bistand, samt social- og  

 sundhedsforvaltningen stiller skolepsykologisk rådgivning forslag om hvilken  

 specialpædagogisk bistand, der bør tilbydes for at hjælpe barnet.
Forslaget  

 bør indeholde en vurdering af bistandens karakter (folkeskolelovens § 19,  

 stk. 1 eller § 19, stk. 2).
Stk. 4.  Beslutning om tilbud om specialpædagogisk  

 bistand efter folkeskolelovens § 19, stk. 1 træffes af kommunalbestyrelsen  

 eller efter dennes bemyndigelse på grundlag af skolepsykologisk rådgivnings  

 forslag.
Er barnet optaget i børnehaveklasse, træffes beslutningen af skolens  

 læreråd på grundlag af rådgivningens forslag.
§ 5.  Såfremt kommunalbestyrelsen eller den,  

 kommunalbestyrelsen har bemyndiget hertil, på grundlag af skolepsykologisk  

 rådgivnings forslag finder, at den specialpædagogiske bistand, der skal  

 tilbydes barnet, påhviler amtskommunen i medfør af folkeskolelovens § 19,  

 stk. 2, foretager kommunalbestyrelsen - uden for Københavns og Frederiksberg  

 kommuner - indstilling herom til amtsrådet.
Er barnet optaget i  

 børnehaveklasse, sender lærerrådet sagen til kommunalbestyrelsen, hvis det på  

 grundlag af rådgivningens forslag finder, at barnet bør have  

 specialpædagogisk bistand efter folkeskolelovens § 19, stk. 2.  

 Kommunalbestyrelsen afgør herefter, om den vil foretage indstilling til  

 amtsrådet.
 Stk. 2.  Ved bedømmelsen af, om den specialpædagogiske  

 bistand i det konkrete tilfælde er omfattet af folkeskolelovens § 19, stk. 2  

 (vidtgående specialpædagogisk bistand) lægges vægt på handicappets  

 sværhedsgrad, om barnet har behov for specialpædagogisk bistand af et sådant  

 indhold og omfang, at bistanden ikke kan opfyldes ved kommunens egne  

 foranstaltninger, og om udgifterne til bistanden væsentligt overstiger  

 kommunernes gennemsnitlige udgifter til specialpædagogisk bistand til  

 småbørn.
 Stk. 3.  Amtsrådet træffer - eventuelt efter indhentet  

 udtalelse fra amtsskolepsykologen eller andre sagkyndige - beslutning om,  

 hvorvidt det vil sørge for specialpædagogisk bistand til barnet.
 § 6.  Skolepsykologisk rådgivning følger udviklingen  

 hos de børn, der modtager specialpædagogisk bistand, bl. a. gennem  

 regelmæssige drøftelser med de lærerkræfter, der forestår bistanden, og med  

 forældrene og andre personer, der er i daglig kontakt med barnet.
Stk. 2.  På grundlag af disse drøftelser tager  

 skolespykologisk rådgivning med højst 6 måneders mellemrum stilling til, om  

 bistanden kan begrænses, eller om den eventuelt bør udvides.
Forslag om ophør  

 af specialpædagogisk bistand efter folkeskolelovens § 19, stk. 1, udarbejdes  

 af skolepsykologisk rådgivning efter samråd med forældrene.
Beslutning herom  

 træffes af kommunalbestyrelsen eller efter dennes bemyndigelse.
Er barnet  

 optaget i børnehaveklasse, træffes beslutningen om ophør af lærerrådet.
Stk. 3.  Modtager barnet vidtgående specialpædagogisk  

 bistand, udarbejder skolepsykologisk rådgivning - efter samråd med forældrene  

 - forslag til begrænsning, udvidelse eller eventuelt ophør af bistanden.  

 Amtsrådet træffer beslutning herom.
Er barnet optaget i børnehaveklasse, bør  

 lærerrådet have lejlighed til at udtale sig om forslaget, inden det ad  

 sædvanlig tjenstlig vej sendes til amtsrådet.
 § 7.  Inden barnet skal begynde i børnehaveklasse  

 eller 1. klasse tager skolepsykologisk rådgivning initiativet til en  

 drøftelse med barnets forældre, de lærerkræfter, som har forestået den  

 specialpædagogiske bistand til barnet, barnets kommende børnehaveklasseleder  

 eller klasselærer og eventuelt andre med kendskab til barnets særlige behov.
Stk. 2.  I tilslutning til drøftelsen stiller  

 skolepsykologisk rådgivning forslag om eventuel specialpædagogisk bistand til  

 barnet i børnehaveklasse eller i 1. klasse.
Forslaget stilles i så god tid,  

 at der kan træffes beslutning, jfr. § 4, stk. 4, og § 5, stk. 3, inden barnet  

 begynder i børnehaveklasse eller i 1. klasse.
 § 8.  Skolepsykologisk rådgivning kan opfordre  

 forældrene til at søge bistand fra andre rådgivnings- eller  

 behandlingsinstitutioner, eller den kan selv rette henvendelse til social- og  

 sundhedsforvaltningen med henblik på rådgivning og vejledning eller andre  

 hjælpeforanstaltninger.
IV.
Andre bestemmelser § 9.  Flytter et barn, der modtager specialpædagogisk  

 bistand til en kommune, der betjenes af en anden skolepsykologisk rådgivning  

 end den, der betjener den fraflyttede kommune, skal skolemyndighederne i  

 denne snarest underrettes.
Underretningen sker ved, at skolepsykologisk  

 rådgivning i den fraflyttede kommune, efter samråd med forældrene, sender en  

 rapport over den gennemførte bistand til skolepsykologisk rådgivning i den  

 tilflyttede kommune, som søger kontakt med barnets forældre med henblik på  

 fortsat bistand.
 § 10.  Specialpædagogisk bistand til børn, der endnu  

 ikke har påbegyndt skolegangen, og til børn i børnehaveklasser gives af  

 lærere eller børnehavepædagoger, der har gennemgået en uddannelse på Danmarks  

 Lærerhøjskole inden for et relevant handicapområde eller anden tilsvarende  

 uddannelse.
§ 11.  Afgørelser, som de kommunale myndigheder - uden  

 for Københavns og Frederiksbergs kommuner - træffer om specialpædagogisk  

 bistand efter folkeskolelovens § 19, stk. 1, til børn, der endnu ikke har  

 påbegyndt skolegangen, kan inden 4 uger fra afgørelsens meddelelse indbringes  

 for amtsrådet.
Lærerrådets afgørelser om specialpædagogisk bistand efter  

 folkeskolelovens § 19, stk. 1, til børn i børnehaveklasser kan indbringes for  

 skolenævnet, der træffer den endelige administrative afgørelse.
 Stk. 2.  Amtsrådets - i Frederiksberg kommune  

 kommunalbestyrelsens - afgørelser om specialpædagogisk bistand efter  

 folkeskolelovens § 19, stk. 2, og amtsrådets afgørelser efter stk. 1, 1.  

 pkt., kan inden 4 uger fra afgørelsens meddelelse indbringes for  

 undervisningsministeriet.
 § 12.  Bekendtgørelsen træder i kraft 1. januar 1980.
 Stk. 2.  Undervisningsministeriet kan i særlige tilfælde  

 fravige bestemmelserne i bekendtgørelsen.
Undervisningsministeriet, den 22.  

 oktober 1979 P.m.v.
