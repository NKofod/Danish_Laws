 I medfør af § 135, stk. 3-5, i lov om rettens pleje, jfr.  

 lovbekendtgørelse nr. 1 af 2. januar 1980, fastsættes:
 § 1.  Retshjælp ydes af advokater, der er antaget til  

 udførelse af sager, hvori der er meddelt fri proces, samt af advokater, der  

 til dommeren i den byretskreds, hvor advokaten har kontor, har foretaget  

 anmeldelse om at ville påtage sig forpligtelse til at yde retshjælp.
Stk. 2.  Dommeren offentliggør hvert år i januar måned i  

 de lokale dagblade en fortegnelse over de advokater i retskredsen, som yder  

 retshjælp.
Efter dommerens skøn kan fortegnelsen endvidere offentliggøres i  

 andre blade og på anden hensigtsmæssig måde.
 Stk. 3.  Fortegnelsen efter stk. 2 kan fås udleveret ved  

 henvendelse til dommerkontoret eller kommunens social- og  

 sundhedsforvaltning.
 § 2.  Berettiget til retshjælp er personer, hvis  

 socialindkomst ikke overstiger 80.000 kr. med tillæg af 7.000 kr. pr. barn  

 under 18 år, som forsørges af den retshjælpssøgende.
Stk. 2.  Hvis den retshjælpssøgende er gift og lever  

 sammen med sin ægtefælle, er ægtefællernes samlede socialindkomst afgørende  

 for, om betingelserne i stk. 1 kan anses for opfyldt.
I ægteskabssager ses  

 der bort fra den anden ægtefælles socialindkomst.
 Stk. 3.  Under ganske særlige omstændigheder kan  

 dommeren tillade, at bestemmelserne i stk. 1 og 2 og § 3 fraviges.
§ 3.  Ved henvendelse til en advokat om retshjælp skal  

 den retshjælpssøgende forevise den fra skattemyndigheden fremsendte originale  

 opgørelse af socialindkomsten.
Er den retshjælpssøgende gift og lever sammen  

 med sin ægtefælle, skal endvidere ægtefællens socialindkomstopgørelse  

 forevises.
Stk. 2.  Personer, for hvem der ikke er udfærdiget  

 meddelelse om socialindkomst, skal forevise en skatteattest, der er udstedt  

 indenfor de sidste 3 måneder.
De pågældende er berettiget til retshjælp, hvis  

 deres skattepligtige indkomst ikke overstiger de i § 2, nævnte beløb.
 § 4.  Retshjælpen omfatter:
 § 5.  En advokat kan nægte at yde retshjælp, såfremt  

 han finder den retshjælpssøgendes krav åbenbart ubegrundet eller urimeligt,  

 eller såfremt hans udførelse af hvervet ville stride mod reglerne for god  

 advokatskik.
§ 6.  For ydet retshjælp tilkommer der advokaten et  

 vederlag på 200 kr. pr. konsultation.
Af vederlaget betales 75 pct. af  

 staten, medens den retshjælpssøgende betaler resten.
 Stk. 2.  Hvor særlige forhold taler derfor, og navnlig  

 hvor der skønnes at være udsigt til, at sagen ved yderligere bistand fra  

 advokaten vil kunne afsluttes forligsmæssigt uden anlæg af retssag, kan  

 advokaten give yderligere retshjælp i form af nødvendig brevveksling og  

 udfærdigelse af fornødne dokumenter.
 Stk. 3.  Udvidet retshjælp efter stk. 2 kan gives af  

 advokaten indtil et beløb af 800 kr., hvoraf staten betaler 50 pct. og den  

 retshjælpssøgende resten.
 Stk. 4.  Hvor ganske særlige forhold på grund af sagens  

 karakter taler derfor, finder stk. 3 tilsvarende anvendelse i tilfælde, hvor  

 advokaten i forbindelse med rådgivning efter § 4, nr. 1, har ydet bistand  

 efter § 4, nr. 2 og 3.
 Stk. 5.  Af beløbene, der er nævnt i stk. 1 og stk. 3,  

 betaler henholdsvis staten og den retshjælpssøgende moms i forhold til deres  

 andel af udgiften.
 Stk. 6.  Forinden rådgivning efter stk. 2 og stk. 4  

 påbegyndes, skal advokaten orientere den retshjælpssøgende om, at  

 rådgivningen går ud over den i stk. 1 angivne og om det omtrentlige beløb,  

 som vil være forbundet hermed.
§ 7.  På en af justitsministeriet godkendt blanket  

 skal advokaten give oplysning om den retshjælpssøgendes navn, adresse, og  

 arten af den ydede retshjælp, samt give påtegning om størrelsen af den  

 retshjælpssøgendes og dennes eventuelle samlevende ægtefælles socialindkomst/  

 skattepligtige indkomst i henhold til forevist dokumentation.
Den  

 retshjælpssøgende skal på blanketten afgive erklæring om modtagelse af og  

 betaling for retshjælpen.
 Stk. 2.  Er der ydet retshjælp efter § 6, stk. 2 og 4,  

 skal advokaten yderligere over for dommeren redegøre for det arbejde, der er  

 udført i sagen, ligesom han skal oplyse om baggrunden for, at yderligere  

 retshjælp er anset for påkrævet.
Stk. 3.  Advokaten sender efter udløbet af hvert kvartal  

 de modtagne blanketter og eventuelle opgørelser til dommeren i den retskreds,  

 hvor advokaten har kontor.
Dommeren udbetaler derefter den del af vederlaget,  

 som det påhviler staten at betale.
 Stk. 4.  Hvor der er ydet rådgivning i henhold til § 6,  

 stk. 2 og 4, påser dommeren, at betingelserne herfor har været til stede.  

 Dommeren kan eventuelt anmode advokatmyndighederne om en udtalelse i sagen,  

 forinden han træffer afgørelse.
§ 8.  I Københavns byret og ved retten i Århus, Odense  

 og Aalborg udøves dommerens funktioner efter § 1, § 2, stk. 3 og § 7 af  

 rettens præsident.
Ved retten i Randers og i retter med 3 afdelinger, hvor  

 der er beskikket en dommer til at varetage rettens administration, udøves  

 funktionerne af den beskikkede dommer.
Ved de øvrige retter med 3 afdelinger  

 udøves funktionerne af dommeren i 3. afdeling, og i retskredse med 2  

 afdelinger af civildommeren.
 § 9.  Bekendtgørelsen træder i kraft den 1. januar  

 1981.
 Stk. 2.  Bekendtgørelse nr. 103 af 16. marts 1979 om  

 offentlig retshjælp ved advokater ophæves.
