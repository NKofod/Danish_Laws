(Til de amtskommunale socialcentre,  

 Københavns magistrat, Frederiksberg kommunes sociale udvalg  

 og ankenævnet i sager om svangerskabsafbrydelse m.fl.) Sager om sterilisation uden tilladelse.
 § 1.  Modtager et amtskommunalt socialcenter (i  

 København magistraten og på Frederiksberg det sociale udvalg) en anmodning om  

 sterilisation i tilfælde, der er omfattet af lovens § 2, stk. 1, eller § 3,  

 stk. 1, henvises den pågældende til et sygehus, jfr. lovens § 10, medmindre  

 der efter lovens § 6, stk. 2, eller § 7 kræves tilladelse til indgrebet fra  

 samrådet.
 Stk. 2.  Viser det sig under socialcentrets  

 (magistratens eller det sociale udvalgs) undersøgelse, jfr. § 2, at  

 betingelserne for sterilisation efter lovens § 3, stk. 1, er opfyldt,  

 henvises ansøgeren til et sygehus samtidig med, at socialcentret (magistraten  

 eller det sociale udvalg) sender resultatet af undersøgelsen til sygehuset.
Forberedelsen af sager om sterilisation efter tilladelse.
 § 2.  Når socialcentret (magistraten eller det sociale  

 udvalg) modtager anmodning om tilladelse til sterilisation, tilvejebringer  

 det de sociale og lægelige oplysninger om ansøgerens forhold, der skønnes af  

 betydning for samrådets bedømmelse af ansøgningen.
 Stk. 2.  Der bør i almindelighed indhentes erklæring fra  

 ansøgerens sædvanlige læge, medmindre det er denne, der har henvist ansøgeren  

 til socialcentret (magistraten eller det sociale udvalg).
 Stk. 3.  Socialcentret (magistraten eller det sociale  

 udvalg) kan foranledige ansøgeren undersøgt af speciallæge eller indlagt på  

 sygehus til undersøgelse eller behandling.
 Stk. 4.  Støttes anmodningen på eugeniske grunde, bør  

 der i almindelighed indhentes en udtalelse fra instituttet for human  

 arvebiologi og eugenik.
 §3. Inden sagen forelægges for samrådet, skal socialcentret (magistraten  

 eller det sociale udvalg) sikre sig, at betingelserne i lovens §§ 6-7 og § 9,  

 stk. 3, jfr. justitsministeriets bekendtgørelse om sterilisation og  

 kastraktion § 1, stk. 3, § 2, stk.2, § 3 og §4, er opfyldt, samt at ansøgeren  

 har bopæl her i landet.
 Stk. 2.  Har ansøgeren ikke bopæl her i landet, skal  

 socialcentret (magistraten eller det sociale udvalg) søge oplyst, om  

 ansøgeren har særlig tilknytning til landet, f.eks. i form af  

 statsborgerskab.
 §4. Ansøgninger indgivet til vedkommende overlæge (institutionsleder)  

 indsendes til det samråd, hvorunder institutionen hører, med overlægens  

 (institutionens) udtalelse, efter at de oplysninger og erklæringer, der er  

 nævnt i §§ 2-3, er tilvejebragt i fornødent omfang.
 Stk. 2.  Såfremt der ved et socialcenter (magistraten  

 eller det sociale udvalg) er oprettet flere samråd, kan denne myndighed  

 bestemme, at afgørelse i sådanne sager træffes af et eller flere af  

 samrådene.
 Behandling i samrådet.
§ 5.  Alle samrådets medlemmmer deltager i  

 behandlingen af hver sag.
Er et af medlemmerne forhindret, deltager den  

 pågældendes stedfortræder.
§ 6.  Votering sker mundtligt ved møde mellem  

 medlemmerne.
Votering kan dog undtagelsesvis ske på anden måde, hvis det  

 findes hensigtsmæssigt, f.eks. i særligt hastende sager.
 § 7.  Hvert medlem kan kræve, at der indhentes  

 supplerende oplysninger gennem socialcentret (magistraten eller det sociale  

 udvalg) forinden afgørelse træffes.
Stk. 2.  Samrådet kan, hvis nye oplysninger fremkommer,  

 ændre et tidligere afslag, herunder afslag givet af det ankenævn, der er  

 oprettet i henhold til lov om svangerskabsafbrydelse.
Hvis sagen behandles i  

 ankenævnet, underrettes nævnet omgående på telefon (01) 12 09 06 om sagens  

 genoptagelse.
§ 8.  Samrådets afgørelse indføres med angivelse af  

 tid og sted for mødet og mødets deltagere i en særlig protokol, der ved  

 mødets afslutning underskrives af medlemmerne.
I protokollen anføres  

 ansøgerens navn, personnummer og bopæl samt socialcentrets (magistratens  

 eller det sociale udvalgs) journalnummer.
 Stk. 2.  Ved tilladelse til sterilisation anføres i  

 protokollen den eller de lovbestemmelser(indikation), i henhold til hvilke  

 afgørelsen er truffet, og de diagnoser, der ligger til grund for afgørelsen.
 Stk. 3.  Ved tilladelse efter lovens § 8 til ansøgere,  

 der ikke har bopæl her i landet, anføres i protokollen, hvori ansøgerens  

 særlige tilknytning til landet består.
Stk. 4.  Er der i samrådet enighed om afslag, anføres i  

 protokollen en kort begrundelse for afgørelsen.
Er medlemmerne ikke enige om  

 afgørelsen, anføres de forskellige begrundelser.
§ 9.  Meddelelse om samrådets afgørelse kan gives af  

 socialcentret (magistraten eller det sociale udvalg) på samrådets vegne.  

 Meddelelse til ansøgeren om afgørelsen og dennes begrundelse kan ske  

 mundtligt.
På begæring skal afslag dog tillige meddeles skriftligt.
Stk. 2.  I tilfælde, der er omfattet af lovens § 6, stk.  

 2, gives meddelelse også til den person, ansøgningen vedrører.
I tilfælde,  

 der er omfattet af lovens § 7, gives meddelelse tillige til den, der har  

 tiltrådt anmodningen.
 St. 3. Meddelelse om afgørelsen sendes endvidere til den læge, der har  

 henvist ansøgeren til socialcentret (magistraten eller det sociale udvalg).
 Stk. 4.  Afslag skal være ledsaget af en vejledning om  

 adgangen til at påklage afgørelsen til ankenævnet.
 Stk. 5.  Er der givet tilladelse til sterilisation,  

 sendes udskrift af samrådsprotokollen samt socialcentrets (magistratens eller  

 det sociale udvalgs) journaler og eventuelt yderligere materiale til det  

 sygehus, hvor indgrebet skal foretages.
 Klage over afslag.
 § 10.  Indgives klage over samrådets afgørelse til  

 socialcentret (magistraten eller det sociale udvalg), indsender denne  

 myndighed omgående bekræftet udskrift af samrådets afgørelse, journaler og  

 andet materiale af betydning for sagen, alt i 4 eksemplarer, til det  

 ankenævn, der er oprettet i henhold til lov om svangerskabsafbrydelse.  

 Nævntes adresse er:
 »Ankenævnet i sager om svangerskabsafbrydelse«, adr.  

 justitsministeriet, Slotsholmsgade 10, 1216 København K.
 Kapital 5.
 Behandlingen i ankenævnet.
 § 11.  Formanden bestemmer fordelingen af sagerne  

 mellem ankenævnets medlemmer.
§ 12.  Votering sker mundtligt ved møde mellem  

 medlemmerne.
Formanden kan dog bestemme, at votering undtagelsesvis sker på  

 anden måde, hvis det findes hensigtsmæssigt, f.eks. i særligt hastende sager.
 § 13.  Hvert medlem kan kræve, at der gennem  

 socialcentret (magistraten eller det sociale udvalg) tilvejebringes  

 yderligere oplysninger.
Stk. 2.  Fremkommer der for ankenævnet oplysninger, der  

 ikke forelå ved samrådets afgørelse, kan ankenævnet tage sådanne oplysninger  

 i betragtning.
Nævnet kan dog også tilbagesende sagen til samrådet til  

 fornyet behandling.
 § 14.  Meddelelse om ankenævnets afgørelse sendes til  

 ansøgeren og socialcentret (magistraten eller det sociale udvalg), der  

 underretter ansøgerens læge og i tilfælde af tilladelse vedkommende sygehus  

 efter de regler, der gælder for samrådets tilladelser.
 Stk. 2.  § 9, stk. 2, l.pkt., finder tilsvarende  

 anvendelse.
 Stk. 3.  Er samrådets afgørelse påklaget af  

 forældremyndighedens indehaver eller værgen, underrettes også disse om  

 afgørelsen.
 Stk. 4.  Ved tilladelse angives den eller de  

 lovbestemmelser, i henhold til hvilke afgørelsen er truffet.
 Ankenævnets tilsynsførende virksomhed.
§ 15.  Ankenævnet fører tilsyn med de amtskommunale  

 socialcentres, Københavns magistrats, Frederiksbergs kommunes sociale udvalgs  

 og samrådenes virksomhed i forbindelse med behandlingen og afgørelsen af  

 ansøgninger om sterilisation.
Nævnet påser navnlig, at samrådene såvidt  

 muligt følger en ensartet praksis.
 Stk. 2.  Nævnet kan pålægge samrådene at indsende sager  

 til gennemsyn i nævnet enten løbende eller nærmere angivne sager.
 Stk. 3.  Nævnet kan afholde møder med samrådsmedlemmer,  

 når det skønnes formålstjenligt.
 Stk. 4.  Afgørelser af almindelig interesse bør meddeles  

 samtlige samråd.
 Ikrafttrædelsesbestemmelser m.v.
 § 16.  Cirkulæret træder i kraft den 1. april 1976.
 Stk. 2.  Justitsministeriets cirkulære nr. 208 af 30.  

 august 1973 om behandling af sager om sterilisation ophæves.
 Justitsministeriet, den 12. marts 1976.
 Orla Møller.
 /K.Hjorth.
Bilag Vejledning om sterilisation.
I.
Almindelige bemærkninger om loven.
 Ved § 4 i lov nr. 254 af 12. juni 1975 om ændring af forskellige  

 lovbestemmelser om mødrehjælpens virksomhed er lov nr. 318 af 13. juni 1973  

 om sterilisation og kastraktion ændret med virkning fra 1. april 1976.  

 Ændringen står i forbindelse med nedlæggelse af mødrehjælpsinstitutionerne  

 ved ikrafttrædelsen af lov nr. 333 af 19. juni 1974 om social bistand.
 Mødrehjælpens opgaver i henhold til loven om sterilisation og kastraktion  

 er herefter henlagt til de amtskommunale socialcentre(i København magistraten  

 og på Frederiksberg det sociale udvalg), ligesom der ved socialcentrene  

 (magistraten og det sociale udvalg) oprettes nye samråd i stedet for de  

 hidtil ved mødrehjælpssinstitutionerne oprettede samråd.
 Hovedloven og ændringsloven er aftrykt nedenfor som bilag l.
 Denne vejledning erstatter justitsministeriets vejledning af 30. august  

 1973 om sterilisation.
A.
Tilladelse unødvendig.
Efter lovens § 2 har personer, der er fyldt 25 år og har bopæl her i  

 landet, fri adgang til sterilisation.
Samrådstilladelse er således ikke  

 nødvendigt i disse tilfælde.
 Kravet i lovens § 2 om bopæl her i landet kan normalt anses for opfyldt,  

 såfremt den, som ønsker at blive steriliseret, er i besiddelse af  

 personnummerbevis eller sygesikringskort, når personnummer er angivet på  

 dette.
Efter lovens § 3, stk. 1, kan en kvinde steriliseres uden tilladelse på  

 medicinsk indikation, selv om hun er under 25 år, hvis det er nødvendigt at  

 forebygge svangerskab for at afværge fare for hendes liv eller for alvorlig  

 og varig forringelse af hendes legemlige eller sjælelige helbred, og denne  

 fare er udelukkende eller ganske overvejende lægeligt begrundet.
På grund af  

 § 2 får bestemmelsen normalt kun betydning for kvinder under 25 år. § 3  

 omfatter i modsætning til § 2 og § 4 også kvinder, der ikke har bopæl her i  

 landet.
I § 3, stk. 2, er der åbnet mulighed for, at kvindens ægtefælle eller  

 samlever under 25 år i stedet af samrådet kan få tilladelse til  

 sterilisation, hvis kvinden opfylder betingelserne i § 3, stk. 1.
B.
Tilladelse nødvendig.
Hvis betingelserne i lovens § 2 eller § 3 ikke er opfyldt, kan samrådet  

 give tilladelse til sterilisation, hvis betingelserne i lovens § 4 er  

 opfyldt.
Betingelserne i denne bestemmelse svarer i realiteten til den  

 tidligere lov, der byggede på et lovforslag i betænkning om sterilisation og  

 kastration (353/1964). Betænkningen (navnlig s.26-32 og s.67-71) vil derfor i  

 vid udstrækning kunne være vejledende ved skønnet over, om lovens betingelser  

 er opfyldt.
 Kravet i lovens § 4 om bopæl her i landet kan normalt anses for opfyldt,  

 såfremt den, som ønsker at blive steriliseret, er i besiddelse af  

 personnummerbevis eller sygesikringkort, når personnummer er angivet på  

 dette.
 I samtlige tilfælde kan sterilisation tillades, uanset om det er ansøgeren  

 selv, dennes ægtefælle eller samlever, der opfylder betingelserne.
 Ved afgørelsen af, om sterilisation kan tillades, skal der lægges særlig  

 vægt på, om de forhold, der begrunder sterilisationen, kan antages at være af  

 varig karakter, og om der er rimelig udsigt til, at forebyggelse af  

 svangerskab kan opnås på anden måde.
 Efter lovens § 4, stk. 3, må sterilisation af personer under 18 år ikke  

 tillades, medmindre ganske særlige forhold taler for det.
I visse tilfælde kræves samrådstilladelse , selv om den pågældende er  

 fyldt 25 år.
Det drejer sig om følgende tilfælde:
1. Hvor ansøgeren på grund af sindssygdom, åndssvaghed  

 eller af anden grund varigt eller for længere tid er ude af stand til at  

 forstå betydningen af indgrebet.
Samrådet kan da efter anmodning fra en  

 særlig beskikket værge tillade sterilisation, hvis det finder, at  

 omstændighederne taler for, at tilladelse gives, selv om den pågældende er  

 ude af stand til at forstå betydningen af indgrebet, jfr. lovens § 6, stk. 2.  

 Er ansøgeren umyndiggjort i personlig henseende, sindssyg eller åndssvag,  

 skal betingelserne i lovens § 4 tillige være opfyldt.
2. Hvor ansøgeren er umyndig, sindssyg eller åndssvag,  

 eller det i øvrigt på grund af ansøgerens sjælelige tilstand, herunder svag  

 begavelse, findes betænkeligt, at denne på egen hånd anmoder om  

 sterilisation.
I disse tilfælde kan samrådet tillade sterilisation efter  

 anmodning fra den pågældende og forældremyndighedens indehaver eller værgen,  

 eventuelt en særligt beskikket værge, jfr. lovens § 7. Hvis den pågældende er  

 umyndiggjort i personlig henseende, sindssyg eller åndssvag, forudsætter  

 tilladelse endvidere, at betingelserne i § 4 er opfyldt.
3. Hvor ansøgeren ikke har bopæl her i landet.  

 Samrådet kan da tillade sterilisation, hvis ansøgeren har en særlig  

 tilknytning her til landet, jfr. lovens § 8. Er ansøgeren fyldt 25 år, skal  

 samrådet alene tage stilling til, om der er den tilstrækkelige tilknytning  

 til Danmark.
Tilknytningen kan f.eks. bestå i , at ansøgeren har bevaret sit  

 danske statsborgerskab efter at være flyttet til udlandet.
 Afgørelse om, hvorvidt tilladelse skal gives, træffes af samrådene ved de  

 amtskommunale socialcentre (magistraten eller det sociale udvalg). Samrådenes  

 afgørelse kan indbringes for ankenævnet, jfr. lovens § 5, stk. 2, og § 5 i  

 justitsministeriets bekendtgørelse om sterilisation og kastraktion, der er  

 aftrykt nedenfor som bilag 2.
II.
Fremgangsmåden ved ansøgning om sterilisation.
 1. Almindelige bemærkninger.
 En person, der ønsker sterilisation, kan henvende sig enten til en læge  

 eller et amtskommunalt socialcenter (magistraten eller det sociale udvalg).  

 Anmodningen skal underskrives af ansøgeren, jfr. § 1, stk. 3, i  

 justitsministeriets bekendtgørelse om sterilisation og kastraktion.
 Sker henvendelsen til et amtskommunalt socialcenter (magistraten eller det  

 sociale udvalg), behandles sagen efter justitsministeriets cirkulære om  

 behandling af sager om sterilisation, der er aftrykt nedenfor som bilag 3.
 2. Fremgangsmåden i sager, hvor samrådstilladelse er  

 unødvendig.
a.
Den praktiserende læge.
Lægen skal under en personlig samtale med den pågældende søge oplyst  

 grunden til ønsket om sterilisation.
Lægen bør give den vejledning, der er  

 nævnt i lovens § 9, stk. 3, og herunder orientere om mulighederne for  

 refertilisering og om anvendelse af alternative svangerskabsforebyggende  

 midler.
Den vejledende læge og den person, der ønsker sterilisation, skal ved  

 deres underskrift bekræfte, at vejledningen har fundet sted.
Dette gælder  

 også, når vejledning skal gives til den, der fremsætter anmodningen efter  

 lovens § 6, stk. 2, og den, der skal tiltræde anmodningen efter lovens § 7.
 Selv om den pågældende opfylder betingelserne for sterilisation uden  

 tilladelse fra samrådet, må der lægges afgørende vægt på, at han eller hun  

 ikke beslutter sig uden nøje overvejelse.
 Fastholdes ønsket om sterilisation, skal lægen henvise den pågældende til  

 sygehuset.
 Der skal ikke indhentes en erklæring fra en eventuel ægtefælle.
 Ved henvisningen til sygehuset bør det i videst muligt omfang fremgå af  

 lægens oplysninger, i hvilket omfang han har påset, at den person, der ønsker  

 sterilisation, opfylder betingelserne for sterilisation uden tilladelse, samt  

 at de formelle krav i lovens § 6, stk. 1, jfr. justitsministeriets  

 bekendtgørelse om sterilisation og kastraktion § l, stk. 3, og § 4 samt  

 lovens § 9, stk. 3, er opfyldt, således at det i almindelighed ikke vil være  

 nødvendigt for sygehuset at indhente yderligere oplysninger med risiko for  

 derved at forsinke tidspunktet for indgrebet.
 Lægen bør således så vidt muligt i henvisningen meddele oplysninger om  

 beviset for den pågældendes bopæl, jfr. lovens § 2, om anmodningen er fremsat  

 af den pågældende selv, jfr. lovens §§ 6-7, samt om, at den pågældende er  

 vejledet efter lovens § 9, stk. 3.
 Hvis den praktiserende læge i forvejen er bekendt med, at overlægen på  

 vedkommende sygehus eller sygehusafdeling vil nægte at foretage indgrebet,  

 bør lægen i stedet rette henvendelse til vedkommende sygehusforvaltning og  

 derfra få oplysning om, til hvilket sygehus eller centrale visitation den  

 pågældende kan henvises, jfr. i øvrigt afsnit b.
b.
Sygehuset.
For så vidt angår den medicinske indikation, jfr. lovens § 3, stk. l, vil  

 den opererende læge som regel ved sin egen undersøgelse kunne konstatere, om  

 betingelserne for sterilisation er opfyldt.
Det er ikke nødvendigt, at den  

 opererende læge selv har konstateret farens tilstedeværelse, men han kan  

 lægge en erklæring fra en anden læge, f.eks. en speciallæge i psykiatri, til  

 grund.
Er betingelserne ikke opfyldt, bør andre specialundersøgelser  

 sædvanligvis foretages i samarbejde med sygehusvæsenets andre afdelinger og  

 kun undtagelsesvis gennem socialcentret (magistraten eller det sociale  

 udvalg).
 Den læge, der skal foretage indgrebet, skal sikre sig, at vejledning er  

 sket i overensstemmelse med lovens § 9, stk. 3.
Hvis overlægen på vedkommende sygehus eller sygehusafdeling nægter at  

 foretage indgrebet, selv om betingelserne efter lovens § 2 eller § 3, stk. 1,  

 er opfyldt, eller tilladelse til sterilisation foreligger, skal den  

 pågældende ifølge lovens § 10, stk. 2, henvises til et andet sygehus eller  

 sygehusafdeling, hvor indgrebet kan foretages.
Denne regel bør administreres  

 i samarbejde med vedkommende kommunale sygehusvæsen, der må sørge for, at  

 sterilisation kan foretages på et andet sygehus eller sygehusafdeling i eller  

 uden for vedkommende amtskommune.
 3. Fremgangsmåden i sager, hvor samrådstilladelse er  

 nødvendig.
 Ved socialcentrets (magistratens eller det sociale udvalgs) forberedende  

 arbejde følges retningslinierne i justitsministeriets cirkulære.
 I tilslutning til det i cirkulæret anførte om arten af de oplysninger, der  

 er nødvendige for samrådenes afgørelse, er det af væsentlig betydning for  

 socialcentrets (magistratens eller det sociale udvalgs) behandling af sagerne  

 og for disses hurtige gennemførelse, at den praktiserende læge omgående  

 henviser ansøgeren til socialcentret (magistraten eller det sociale udvalg)  

 og ved henvisningen giver så fyldige oplysninger som muligt såvel om de  

 medicinske forhold som om ansøgerens og dennes families sociale og økonomiske  

 forhold og ansøgerens personlige og familiemæssige vanskeligheder i det  

 omfang, lægen måtte have kendskab hertil.
Hvis en læge får en henvendelse om sterilisation i et tilfælde, hvor der  

 kræves tilladelse, skal han forelægge anmodningen for vedkommende  

 socialcenter (magistraten eller det sociale udvalg) sammen med en udtalelse  

 om sagen.
En læge, der modtager en anmodning om sterilisation, kan således  

 ikke på egen hånd afvise denne.
 4. Betaling.
 Udgifterne i anledning af sterilisation afholdes efter de gældende regler  

 for almindelig sygebehandling.
Indlæggelse på sygehus af personer, der har bopæl her i landet eller  

 omfattes af de regler, indenrigsministeriet har fastsat om vederlagsfri  

 sygehusbehandling, vil være gratis på alle sygehuse i den amtskommune  

 (København og Frederiksberg kommune), hvor den pågældende har bopæl.
Bliver  

 indlæggelse på et sygehus i en fremmed amtskommune nødvendig, vil  

 behandlingen ligeledes være vederlagsfri, hvis den amtskommune, hvor den  

 pågældende har bopæl, har samtykket i, at behandlingen finder sted på et  

 fremmed sygehus.
I andre tilfælde må den pågældende derimod selv betale  

 taksten for behandling på et sygehus uden for den amtskommune, hvor den  

 pågældende har bopæl.
 Justitsministeriet, den 19. marts 1976.
Orla Møller./K.
Hjorth.
Som bilag til vejledningen er udsendt lov. nr. 318 af 13.  

 juni 1973 om sterilisation og kastraktion og  

 bekendtgørelse nr. 98 af 12.
