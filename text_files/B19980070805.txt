Bekendtgørelse om brugen af  

 røntgenanlæg m.v.*) I medfør af § 1 i lov nr. 147 af 15. april 1930 om brugen af  

 røntgenstråler m.v., som ændret i lov nr. 213 af 4. juni  

 1965, lov nr. 368 af 6. juni 1991 og lov nr. 369 af 6. juni 1991  

 fastsættes herved følgende bestemmelser vedrørende  

 sikkerhedsforanstaltninger ved samt udførelse, drift, anmeldelse og  

 godkendelse af anlæg, der frembringer røntgenstråling,  

 herunder partikelacceleratorer, m.v.
Kapitel 1 Definitioner § 1. Ved et røntgenapparat forstås  

 det sammenhørende apparatur til frembringelse af  

 røntgenstråling, normalt bestående af en  

 røntgengenerator med røntgenrør, stativer og andet  

 tilbehør, samt de eventuelt dertil hørende faste  

 installationer.
For så vidt angår anlæg til medicinsk brug  

 tillige eventuelle patientlejer.
 Stk. 2. Ved et røntgenanlæg forstås et  

 røntgenapparat og de eventuelt dertil hørende bygningsdele  

 (røntgen- og betjeningsrummets vægge, loft, gulv, døre og  

 vinduer incl. den heri indbyggede stråleafskærmning). Ved et  

 dentalrøntgenanlæg forstås et røntgenanlæg  

 med spænding til og med 70 kV, der anvendes til intraorale  

 optagelser.
Kapitel 2 Gyldighedsområde § 2. Denne bekendtgørelse gælder for  

 alle anlæg, der frembringer røntgenstråling, uden hensyn  

 til anlæggets egentlige formål.
Undtaget fra  

 bekendtgørelsens bestemmelser er dog anlæg, der kun frembringer  

 røntgenstråling med maksimalenergi til og med 5 keV.
 Stk. 2. Sundhedsstyrelsen kan endvidere helt eller delvis  

 undtage fra bekendtgørelsens bestemmelser apparater eller typer af  

 apparater, der utilsigtet frembringer røntgenstråling som et  

 biprodukt, under forudsætning af, at apparatet efter Sundhedsstyrelsens  

 skøn er strålesikret i tilstrækkeligt omfang, jf.  

 § 3.
Kapitel 3 Almindelige bestemmelser § 3. Sikkerhedsforanstaltninger i henhold til  

 denne bekendtgørelse ved brug af røntgenstråling skal  

 gennemføres således, at beskyttelsen af mennesker er i  

 overensstemmelse med Rådet for den Europæiske Unions direktiv  

 96/29/Euratom af 13. maj 1996 om fastsættelse af grundlæggende  

 sikkerhedsnormer til beskyttelse af befolkningens og arbejdstagernes sundhed  

 mod de farer, som er forbundet med ioniserende stråling, og direktiv  

 97/43/Euratom af 30. juni 1997 om beskyttelse af personers sundhed mod faren  

 ved ioniserende stråling i forbindelse med medicinsk bestråling  

 og om ophævelse af direktiv 84/466/Euratom.
 Stk. 2. Begrænsninger af doser fra kontrollerbar  

 bestråling skal baseres på følgende principper:
 1)	Ved enhver anvendelse af røntgenstråling skal fordelene  

 opveje eventuelle risikomomenter.
 2)	Alle stråledoser skal holdes så lave som rimeligt  

 opnåeligt.
3)	Ingen personer må modtage doser, der overstiger de af  

 Sundhedsstyrelsen fastsatte dosisgrænser.
For utilsigtet  

 bestråling og bestråling i en nødsituation af  

 arbejdstagere kan Sundhedsstyrelsen dog fastsætte  

 undtagelsesbestemmelser.
Dosisgrænserne gælder ikke de doser, som  

 modtages af personer, der gennemgår medicinske undersøgelser  

 eller behandlinger.
Kapitel 4 Bemyndigelser for Sundhedsstyrelsen § 4. Sundhedsstyrelsen skal til enhver tid have  

 adgang til at bese og undersøge ethvert anlæg, der frembringer  

 røntgenstråling m.v., uanset om anlægget i øvrigt  

 er undtaget fra denne bekendtgørelses bestemmelser.
 § 5. Alle af Sundhedsstyrelsen begærede  

 oplysninger om et røntgenanlæg og dets drift skal straks gives  

 Sundhedsstyrelsen.
 Stk. 2. Sundhedsstyrelsen skal ligeledes have adgang til  

 resultater af medicinske røntgenundersøgelser og data fra  

 behandlinger.
 § 6. Sundhedsstyrelsen kan forbyde brug af  

 røntgenanlæg til undersøgelses- og behand-lingsmetoder,  

 som ikke er hensigtsmæssige.
 § 7. Sundhedsstyrelsen kan fastsætte, at der  

 til visse typer røntgenanlæg til medicinsk brug skal knyttes en  

 fysiker.
 § 8. Sundhedsstyrelsen bemyndiges til efter  

 forhandling med Arbejdsministeriet at fastsætte nærmere  

 bestemmelser for udførelse og drift af røntgenanlæg.
 § 9. Sundhedsstyrelsen bemyndiges til efter  

 forhandling med Arbejdsministeriet at fastsætte bestemmelser  

 vedrørende højfrekvente strømme.
Kapitel 5 Godkendelse, anmeldelse og besigtigelse § 10. Sundhedsstyrelsen kan bestemme, at  

 etablering af et nyt røntgenanlæg og ændring af  

 installationerne i et bestående røntgenanlæg, der kan  

 påvirke de strålebeskyttelsesmæssige forhold, ikke må  

 udføres, før Sundhedsstyrelsen har forhåndsgodkendt  

 planer over anlægget.
 § 11. Når et nyt eller ombygget  

 røntgenanlæg er fuldført, skal der straks ske anmeldelse  

 til Sundhedsstyrelsen.
Stk. 2. Idriftsættelse kan finde sted, når  

 anmeldelse er foretaget.
Sundhedsstyrelsen kan dog bestemme, at visse typer  

 af røntgenanlæg ikke må idriftsættes, før  

 godkendelse har fundet sted.
 § 12. Undtaget fra bestemmelserne i §§ 10 og  

 11 om forhåndsgodkendelse og anmeldelse er apparater:
1)	som er typegodkendt af Sundhedsstyrelsen og 2)	som frembyder sådanne fordele i forhold til eventuelle  

 risikomomenter, at anvendelsen efter Sundhedsstyrelsens skøn er  

 berettiget og 3)	hvor dosishastigheden under normale driftsbetingelser ikke  

 overstiger 0,001 mSv/h i 10 cm afstand fra tilgængelig ydre  

 overflade.
 Stk. 2. Undtaget fra bestemmelserne i §§ 10 og 11 om  

 forhåndsgodkendelse og anmeldelse er ligeledes billedrør og  

 andet udstyr, der frembringer røntgenstråling med en  

 maksimalenergi på højst 30 keV, såfremt dosishastigheden  

 under normale driftsbetingelser ikke overstiger 0,001 mSv/h i 10 cm afstand  

 fra udstyrets tilgængelige ydre overflade.
§ 13. Godkendelse af et røntgenanlæg  

 gives, efter at dette er besigtiget af Sundhedsstyrelsen.
Godkendelsen kan  

 inddrages, såfremt røntgenanlægget ikke længere  

 opfylder de af Sundhedsstyrelsen fastsatte bestemmelser.
 § 14. Det påhviler Sundhedsstyrelsen, ved  

 nærmere af denne fastsatte mellemrum, at foretage besigtigelse af  

 røntgenanlæg.
 § 15. Ethvert røntgenanlæg bortset  

 fra de i § 12 nævnte skal have en ansvarlig leder, der skal  

 godkendes af Sundhedsstyrelsen.
 Stk. 2. Lederen er ansvarlig for, at de for  

 røntgenanlægget gældende bestemmelser overholdes.
 Stk. 3. Lederen skal straks underrette Sundhedsstyrelsen om  

 uheld, som kan have medført utilsigtet stråleudsættelse af  

 mennesker.
Kapitel 6 Persondosimetri § 16. Efter nærmere af Sundhedsstyrelsen  

 fastsatte regler skal der udføres persondosimetri for  

 stråleudsat personale.
Kapitel 7 Gebyrer § 17. Samtidig med anmeldelsen af et  

 røntgenanlæg indsendes til Sundhedsstyrelsen gebyret for  

 godkendelse.
Dette udgør for dentalrøntgenanlæg 1890 kr.  

 og for andre røntgenanlæg 3780 kr.
Kapitel 8 Anke, straf og ikrafttrædelse § 18. Sundhedsstyrelsens påbud, vilkår  

 og andre afgørelser i medfør af denne bekendtgørelse  

 eller i medfør heraf fastsatte bestemmelser, kan påklages til  

 Sundhedsministeriet.
 § 19. Overtrædelse af denne  

 bekendtgørelse eller af de af Sundhedsstyrelsen i henhold hertil  

 fastsatte bestemmelser straffes med bøder, der tilfalder statskassen.  

 Sager herom behandles som politisager.
 § 20. Bekendtgørelsen træder i kraft  

 den 1. april 2000.
 Stk. 2. Bekendtgørelse nr. 657 af 17. september 1986 om  

 brugen af røntgenanlæg m. v. ophæves.
 Stk. 3. De af Sundhedsstyrelsen fastsatte bestemmelser i  

 henhold til den i stk. 2 nævnte bekendtgørelse,  

 bekendtgørelse nr. 94 af 16. marts 1982 om brugen af  

 røntgenanlæg m.v. og bekendtgørelse nr. 56 af 17. februar  

 1977 om brugen af røntgenanlæg m.v. finder fortsat anvendelse,  

 indtil de afløses af nye administrative forskrifter i henhold til  

 denne bekendtgørelse.
Sundhedsministeriet, den 29. september  

 1998 Carsten Koch /Bjarke Thorsteinsson *)   

  Bekendtgørelsen indeholder bestemmelser, der gennemfører  

 Rådets direktiv nr. 96/29, EF-Tidende 1996 L 159 s. 1 og Rådets  

 direktiv nr. 97/43, EF-Tidende 1997 L 180 s. 22.
