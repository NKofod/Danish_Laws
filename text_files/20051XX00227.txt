Skriftlig fremsættelse (25. januar 2006) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
 Forslag til lov  

 om ændring af udlændingeloven (Betinget  

 udvisning, skærpelse af udvisningsreglerne og reglerne om indrejseforbud  

 m.v.).
(Lovforslag nr.
L 128).
 Lovforslaget indebærer i hovedtræk følgende:
  

 	  

 Der indføres en ny  

 sanktion  betinget udvisning Der foreslås en ordning med betinget udvisning, som skal  

 anvendes, hvor en udlænding i forbindelse med dom for strafbart forhold må  

 antages at være tæt på at blive udvist, og hvor det derfor er en nærliggende  

 mulighed, at den dømte vil blive udvist ved ny kriminalitet.
Betinget  

 udvisning  

 skærper udvisningsreglerne, fordi selve det, at en udlænding, der er betinget  

 udvist, begår ny kriminalitet i en prøvetid, vil tale for udvisning, og altså  

 vil kunne betyde udvisning i tilfælde, der ikke i dag udløser  

 udvisning.
  

 	  

 Trappestigemodellen  

 skærpes Den såkaldte trappestigemodel foreslås skærpet således, at  

 den tidsmæssige grænse for længden af udlændinges ophold her i landet på syv  

 år  

 ændres til ni år, og den tidsmæssige grænse på tre år ændres til fem år.  

 Endvidere foreslås det, at flygtninge først skal opnå den bedste beskyttelse  

 mod udvisning efter otte års ophold her i landet.
Flygtninge, der har opholdt  

 sig i Danmark i mindre end otte år, sidestilles hermed med andre udlændinge.
  

 	  

 Den  

 særlige udvisningsadgang  

 udvides Der er udvidet adgang til udvisning ved dom for visse  

 alvorlige kriminalitetsformer, heriblandt forbrydelser mod statens sikkerhed,  

 narkotikakriminalitet, manddrab og voldtægt.
Det har i disse tilfælde ikke på  

 samme måde betydning, hvor længe udlændingen har opholdt sig her i landet,  

 eller om udlændingen er flygtning.
Det foreslås, at denne særlige  

 udvisningsadgang  

 udvides med en række delikter, heriblandt børnepornografi, grov told- og  

 skattesvig og groft hærværk.
  

 	  

 Hensynet  

 til offeret og almensikkerheden og præventive hensyn fremhæves i reglerne Det foreslås, at det skal fremgå udtrykkeligt i  

 udlændingeloven, at der ved en afgørelse om udvisning ved dom skal lægges  

 vægt  

 på, om udvisning må anses for særlig påkrævet på grund af grovheden af den  

 begåede kriminalitet, længden af den idømte frihedsstraf, den fare, skade  

 eller  

 krænkelse, der var forbundet med den begåede kriminalitet, eller tidligere  

 domme for strafbart forhold.
  

 	  

 Skærpet formulering af  

 udlændingelovens § 26, stk. 2 Efter udlændingelovens § 26, stk. 2, kan en udlænding  

 udvises på grund af grov kriminalitet, medmindre de personlige hensyn i stk.  

 1   

 dvs. udlændingens tilknytning til Danmark m.m.  taler afgørende  

 derimod.
Det  

 foreslås, at kan ændres til skal.
Herved understreges  

 det, at hensynene i  

 stk. 1 kun undtagelsesvist skal føre til, at udvisning på grund af grov  

 kriminalitet undlades.
  

 	  

 Retsvirkningen af  

 udvisning skærpes I dag meddeles indrejseforbud i forbindelse med udvisning  

 ved dom alt afhængig af straffens længde for tre år, fem år, ti år eller for  

 bestandig.
Ved udvisning efter den særlige udvisningsadgang skal  

 indrejseforbud  

 dog meddeles for mindst fem år.
 Det foreslås, at indrejseforbud til udviste udlændinge med  

 mindre end seks måneders ophold i Danmark skal meddeles for mindst fem år.
Endvidere foreslås det, at en udvist udlænding meddeles  

 indrejseforbud for bestandig, hvis udlændingen idømmes en ubetinget  

 fængselsstraf mellem 1½ år og to år, medmindre der alene findes grundlag for  

 at  

 meddele indrejseforbud for ti år.
Forslaget indebærer, at meddelelse af  

 indrejseforbud for bestandig ikke længere altid forudsætter en fængselsstraf  

 på  

 to år.
 Disse skærpelser foreslås kombineret med en udvidet adgang  

 til at indberette uønskede udlændinge til Schengeninformationssystemet.  

 Formålet hermed er at mindske risikoen for, at de pågældende efter udrejsen  

 af  

 Danmark på ny indrejser illegalt her i landet.
   

 	  

 Udvisning af religiøse  

 forkyndere m.v.
 Det foreslås at indsætte en bestemmelse i udlændingeloven,  

 hvorefter en religiøs forkynder m.v. vil kunne udvises, hvis den pågældende  

 er  

 idømt bødestraf for blandt andet forbrydelser mod statens sikkerhed,  

 overtrædelse af straffelovens bestemmelse om forhånelse af et lovligt  

 bestående  

 religionssamfund samt straffelovens racismebestemmelse.
