Landsskatteretskendelse vedr.
Moms  leveringssted -  

 internetydelser Klagen skyldes, at de af A (herefter benævnt  

 virksomheden) leverede ydelser er anset for momspligtige i Danmark.
Landsskatterettens afgørelse Den påklagede afgørelse  

 ændres.
Sagens oplysninger Virksomheden blev  

 momsregistreret den 1. juni 2001. Virksomhedens koncept og aktiviteter består  

 i  

 at gøre reklame for hjemmesider med erotisk indhold.
Der reklameres for  

 såkaldte paysites, dvs. hjemmesider hvor internetbrugere, mod betaling, kan  

 få  

 adgang til erotisk materiale.  

 Det er  

 oplyst, at alle betalingssiderne er placeret i USA.
Virksomheden ejer en lang  

 række domainer på Internettet.
Virksomhedens indehaver B har oplyst, at alle  

 de  

 omhandlede domainer er amerikansk registrerede domainer (fx .com og .net).  

 Virksomhedens hjemmesider ligger placeret på servere i USA, og de er alle  

 udformet på engelsk og har engelskklingende navne.
På virksomhedens hjemmesider  

 ligger en række billeder med erotisk indhold, som internetbrugerne kan få  

 gratis adgang til.
På hjemmesiderne ligger også sponsorlinks og  

 bannerreklamer,  

 som sender internetbrugerne videre til betalingssiderne, når der klikkes på  

 dem.
Hvis en internetbruger klikker videre til betalingssiderne og tegner et  

 abonnement, opnår virksomheden en betaling fra ejerne af betalingssiderne.  

 Størrelsen af betalingen kan afhænge af hvilket abonnement internetbrugeren  

 har  

 tegnet.
 Virksomheden har i perioden  

 indtægtsført en omsætning på 1.214.429 kr. vedrørende denne aktivitet.  

 Omsætningen er bogført som eksportsalg og angivet i momsangivelsens rubrik C.
Regionens afgørelse Regionen har forhøjet virksomhedens  

 salgsmoms med 242.885 kr. for perioden 1. juni 2001 til 30. juni 2003.  

 Beløbet  

 er beregnet som 20% af den angivne omsætning vedrørende eksportsalg.
 Virksomheden er anset for at  

 levere reklameydelser via Internettet med henblik på, at få internetbrugere i  

 ind- og udland til at købe adgang til digitalt erotisk materiale.  

 Bannerreklamer og sponsorlinks har til formål at gøre internetbrugerne  

 opmærksomme på eksistensen og kvaliteten af de ydelser, der kan købes via  

 betalingssiderne.
Virksomhedens reklamer er  

 forholdsvis banale, og kan forstås af alle.
Reklamerne henvender sig derfor  

 både til brugere i EU og ikke-EU lande.
De leverede reklameydelser kan  

 således  

 ikke anses for udelukkende benyttet eller udnyttet uden for EU, og dermed er  

 leveringsstedet i Danmark, jf. momslovens § 18, stk. 1, nr. 3.
Klagerens påstand og argumenter Virksomhedens repræsentant  

 har nedlagt påstand om, at efteropkrævningen frafaldes, idet de leverede  

 ydelser ikke er momspligtige i Danmark.
 Reklameydelserne er alle  

 leveret til indehaverne af betalingssiderne, der alle er etableret i USA.
Det fremgår af 6.  

 momsdirektivs art. 9, 3, at det afgørende for fastlæggelsen af  

 leveringsstedet  

 er, hvor ydelsen faktisk benyttes eller udnyttes.
Momslovens formulering  

 udelukkende benyttet eller udnyttet er således strammere end  

 direktivets.
Da  

 direktivteksten har forrang, må der lægges vægt på hvor ydelserne faktisk  

 benyttes eller udnyttes.
Da hjemmesiderne er .com  

 domainer henvender disse sig ikke primært til danske internetbrugere, og  

 ydelserne vil heller ikke overvejende konkret blive benyttet i Danmark.
Der  

 er  

 således ikke grundlag for at flytte leveringsstedet til Danmark.
Landsskatterettens bemærkninger og begrundelse Den dagældende momslovs § 18  

 havde følgende formulering:
 Leveringsstedet er her i  

 landet for følgende ydelser, som leveres til aftagere her i landet, eller som  

 leveres her i landet, jf. dog stk. 2 og stk. 3:
[ ..] 2) Reklameydelser [ ..] Stk. 3. Leveringsstedet, når  

 de i stk. 1 omhandlede ydelser leveres her fra landet er ikke her i landet i  

 følgende tilfælde:
[ ..] 3) Når ydelsen leveres til  

 aftagere uden for EU og ydelsen udelukkende benyttes eller udnyttes uden for  

 EU Det fremgår af 6.  

 momsdirektiv art. 9, stk. 2, litra e, at leveringsstedet for bl.a.  

 reklamevirksomhed,  

 som præsteres for aftagere, der er etableret uden for Fællesskabet, er det  

 sted, hvor aftageren har etableret enten sit hjemsted eller et fast  

 forretningssted.
 Det fremgår endvidere af 6.  

 momsdirektiv art. 9, stk. 3, pkt. b, at medlemsstaterne med henblik på at  

 undgå  

 dobbelt påligning af afgifter, ikke-påligning af sådanne eller  

 konkurrencefordrejning med hensyn til bl.a. reklameydelser kan anse  

 leveringsstedet, når dette i henhold til denne artikel er beliggende uden for  

 Fællesskabet, som beliggende i indlandet, såfremt den faktiske benyttelse  

 eller  

 udnyttelse finder sted i indlandet.
De leverede ydelser  

 vedrørende links til betalingssider med erotisk indhold må anses for at være  

 reklameydelser som nævnt i den dagældende momslovs § 18, stk. 1, nr. 2 og 6.  

 momsdirektivs art. 9, stk. 2, litra e.
Der er herved lagt vægt på, at  

 formålet  

 med virksomhedens opsætning af hjemmesiderne er at sprede information om  

 eksistensen og kvaliteten af betalingssidernes tjenesteydelser.
Det forhold,  

 at  

 betalingen først opnås, når internetbrugeren tilmelder sig på  

 betalingssiderne  

 eller anvender disse via overtakserede opkaldsforbindelser, kan ikke medføre  

 et  

 andet resultat.
 Landsskatteretten lægger til  

 grund, at ydelserne afsættes til aftagere beliggende uden for EU.
 Den dagældende bestemmelse i  

 momslovens § 18, stk. 3, nr. 3, må fortolkes i overensstemmelse med 6.  

 momsdirektivs artikel 9, stk. 3, hvorfor der ved fastlæggelsen af  

 leveringsstedet for de pågældende ydelser må lægges vægt på, om disse må  

 anses  

 for faktisk benyttet/udnyttet i Danmark.
 Landsskatteretten finder  

 ikke, at ydelserne kan anses for faktisk benyttet eller udnyttet i Danmark.  

 Der  

 er herved lagt vægt på, at de omhandlende domainer alle er .com eller .net  

 domainer, udformet på engelsk og med engelskklingende navne, og at der ikke  

 efter det oplyste er andre særlige tilknytningsmomenter eller lignende, der  

 kan  

 medføre, at ydelserne kan anses for faktisk benyttet eller udnyttet i  

 Danmark.
 Den påklagede afgørelse  

 ændres således.
