Fremsat den 9. december 2003 af  

 Anne Baastrup (SF), Aage Frandsen (SF) og  

 Lene Garsdal (SF) Forslag til folketingsbeslutning om etablering af lokale/regionale afrusningsafdelinger Folketinget opfordrer regeringen til at tage de nødvendige  

 initiativer med henblik på at etablere lokale/regionale afdelinger til  

 modtagelse af berusede personer, som ikke kan tage vare på sig selv, med  

 henblik på akut afrusning.
Afrusningsafdelingerne skal give   

 	  

    

 forsvarlig  

 sundhedsfaglig behandling og tilsyn med den berusede under afrusningen,   

 	  

    

 en anstændig omsorg  

 for og pleje af den berusede under afrusningen og   

 	  

    

 rådgivning umiddelbart  

 efter afrusningen med henblik på misbrugsforebyggelse.
Bemærkninger til forslaget 1. Forslag om lokale/regionale afrusningsafdelinger Mange berusere, som ikke kan tage vare på sig selv  eller  

 har andre til det  eller som er til fare eller gene for andre,  

 anbringes i  

 politiets detentioner med henblik på afrusning.
I 2001 var antallet af detentionsanbragte 10.346. Der er  

 frem til 2001 sket et fald i antallet af dententionsanbringelser.
Der er ikke  

 en sikker forklaring på dette fald.
Det kan muligvis skyldes en ændret  

 holdning  

 til berusere, således at man er mindre tilbøjelig til at skride ind end  

 tidligere, eller med andre ord, at accepten af misbrug er blevet større.
Politiets indsats over for berusere indgår i  

 Politikommissionens betænkning om politilovgivning, jf. nedenfor i afsnit 2,  

 og  

 en rapport om det offentliges indsats på alkoholområdet, jf. afsnit 3. Der er  

 tegn på en vis  men efter forslagsstillernes opfattelse utilstrækkelig  

   

 bevægelse på området.
Der er i dag kun ringe kontakt på området mellem  

 politi,  

 sygehusvæsen og forsorgshjem.
 Forslagsstillerne foreslår, at der sker en egentlig  

 omorganiseringen af den akutte afrusning af berusede personer, som politiet  

 kommer i kontakt med, således at opgaven placeres i lokale/regionale  

 afrusningsafdelinger.
En sådan organisering vil bevirke, at den akutte afrusning  

 kan ske i et samlet sundhedsmæssigt, omsorgsmæssigt og misbrugsforebyggende  

 perspektiv.
Helt konkret vil ændringen betyde, at de tragiske dødsfald i  

 detentionen under afrusningen undgås  dødsfald, som af de pårørende  

 føles helt  

 uforståelige og meningsløse, og som udstiller problemerne med  

 detentionsanbringelser af berusede.
Afsnit 4 indeholder uddybende  

 bemærkninger  

 til beslutningsforslaget.
2. Politikommissionens betænkning om  

 politilovgivningen (betænkning 1410/2002) Politikommissionen afgav i 2002 betænkning om  

 politilovgivning (betænkning 1410/2002). Betænkningen indeholder bl.a. en  

 beskrivelse af politiets indsat over for berusere og forslag til lovgivning  

 herom.
Politiets indsats over for berusede personer Politiets indsats over for personer, der på grund af  

 beruselse ikke kan tage vare på sig selv, iværksættes oftest med henblik på  

 at  

 hjælpe den pågældende selv.
I praksis gribes ind over for personer, der enten  

 er så berusede, at de ikke er i stand til at tage vare på sig selv, eller i  

 beruset tilstand forstyrrer den offentlige orden, udviser forulempende eller  

 voldelig adfærd eller er til fare for trafikken m.v.
Frihedsberøvelsen  

 gennemføres ofte ved anbringelse i detentionen.
Rigspolitichefens kundgørelse om  

 detentionsanbringelse af berusede personer Der findes ikke særlig lovgivning i relation til politiets  

 indsats over for berusede.
Rigspolitichefens Kundgørelse II, nr. 55 af 27.  

 juni  

 2001 indeholder regler om detentionsanbringelse af berusede personer.
Det  

 fremgår af kundgørelsen, at detentionsanbringelse kun må ske i tilfælde, hvor  

 overgivelse til andre, der på forsvarlig måde kan tage sig af den pågældende,  

 indbringelse til hospital, forsorgshjem eller lignende ikke er tilstrækkeligt  

 til at afværge fare for den pågældende.
Kundgørelsen indeholder regler om  

 fremgangsmåden ved indsættelse i detentioner, herunder lægeundersøgelse af  

 den  

 tilbageholdte samt tilsyn med den detentionsanbragte.
Den tilbageholdte skal  

 altid undersøges af en læge inden endelig anbringelse i detentionen.
Den  

 berusede skal tilses mindst hver halve time enten ved fremmøde i detentionen  

 eller ved hjælp af elektronisk overvågning.
Politikomissionens forslag, for så vidt angår  

 berusede personer Politikommissionens lovudkast regulerer politiets indsats  

 over for personer, der er så påvirkede af alkohol eller andre bedøvende eller  

 berusende midler, at de ikke er i stand til at tage vare på sig selv, og  

 giver  

 hjemmel til, at politiet kan fortage nødvendige indgreb.
Det fremgår bl.a. af  

 forslaget, at politiet skal tage sig af en person, der er ude af stand til at  

 tage vare på sig selv på grund af indtagelse af alkohol eller andre berusende  

 eller bedøvende midler, og som træffes under forhold, der indebærer fare for  

 den pågældende selv eller andre eller den offentlige orden eller sikkerhed.  

 Med  

 henblik på at afværge faren for den berusede kan politiet foretage indgreb  

 over  

 for den pågældende, herunder om nødvendigt frihedsberøvelse i form af  

 indsættelse i detention.
Frihedsberøvelsen skal være så kortvarig og skånsom  

 som mulig.
Det fremgår, at justitsministeren kan fastsætte nærmere  

 bestemmelser  

 om anbringelse i detention, herunder om lægeundersøgelse og tilsynet med den  

 anbragte.
Dette sigter bl.a. på, at der kan fastsættes videre regler om  

 lægetilsyn.
Rigspolitichefens kundgørelse af 2001om detentionsanbringelse af  

 berusede personer er udarbejdet på grundlag af de foreslåede bestemmelser til  

 en lovregulering på området.
Udredning om indsatsen på  

 alkoholbehandlingsområdet I betænkningen henvises til, at detentionsspørgsmålet  

 indgik som en del af en igangværende udredning af indsatsen på  

 alkoholbehandlingsområdet, som var under gennemførelse i et samarbejde mellem  

 Amtsrådsforeningen og Indenrigs- og Sundhedsministeriet.
Det fremgik af  

 betænkningen, at den foreslåede bestemmelse måtte tages op til fornyet  

 vurdering, når overvejelserne på området var afsluttet.
3. Rapporten om den offentlige indsats på  

 alkoholområdet En arbejdsgruppe nedsat af Indenrigs- og  

 Sundhedsministeriet og Amtsrådsforeningen afgav i oktober 2002 en rapport om  

 den offentlige indsats på alkoholområdet.
Rapporten indeholdt bl.a. et særskilt afsnit om  

 organiseringen af den akutte afrusning.
Det fremgik, at arbejdsgruppen skulle  

 komme med forslag til en mere hensigtsmæssig afvikling af den akutte  

 alkoholafrusning, bl.a. på baggrund af den ofte rejste kritik af den  

 alkoholafrusning, der foregår i politiets detentioner  en kritik, som  

 ofte er  

 fremkommet i forbindelse med dødsfald i detentionen.
Der lægges i rapporten  

 vægt på, dels at afrusningen skal ske på en forsvarlig måde, dels at den  

 afrusede motiveres til at søge behandling.
Udvalget indstillede, at det  

 overlades til de enkelte amter selv at træffe aftaler om den konkrete  

 organisering af afrusningen.
Arbejdsgruppen opfordrede til, at der blev  

 igangsat et udviklingsprojekt i et eller flere amter.
 Rapporten indeholdt en beskrivelse af tre modeller for  

 organiseringen af afrusningen i amtsligt regi: afrusning på a) sygehuse, b) i  

 socialt regi på forsorgshjem og c) ved indragelse af  

 behandlingsinstitutionerne.
Ad a) Afrusning på sygehuse Hvis man ønsker en mere sundhedsfaglig forsvarlig  

 afrusning, kan afrusningsopgaven placeres hos sygehusene, hvor følgerne af  

 alkoholforgiftning, som kan være helbredstruende, kan behandles.
Imod dette  

 taler, at en stor del af berusere ikke har brug for sygehusbehandling, og at  

 sygehusenes ressourcer kan anvendes bedre på anden vis.
Ad b) Afrusning i socialt regi på forsorgshjem Forsorgshjemmene kan give pleje og omsorg til beruserne, og  

 nogle forsorgshjem har personale, der er uddannet til at bistå ved  

 helbredsvurderinger og medicinsk afrusning.
Men kun få amter har i dag  

 forsorgshjem med døgnbemandede sygeafdelinger.
Ad c) Afrusning ved inddragelse af  

 alkoholbehandlingsinstitutionerne Alkoholbehandlingsinstitutionerne er gearede til at  

 håndtere berusede.
De kan tilbyde omsorgsfuld behandling, samtale og  

 rådgivning.
Men der er kun få og små behandlingsinstitutioner på landsplan.  

 Det  

 kan endvidere virke demotiverende på de klienter, som indgår i et  

 længerevarende behandlingsforløb, hvis berusere bliver bragt ind på  

 institutionerne til kortvarig afrusning.
4. Bemærkninger til forslaget om etablering af  

 lokale/regionale afdelinger til modtagelse af berusede personer Forslagsstillerne bemærker, at Politikommissionens forslag,  

 for så vidt angår berusere, primært indebærer, at politiets opgave lovfæstes,  

 og at der skabes et ordentligt hjemmelsgrundlag for tvangsmæssige indgreb,  

 herunder frihedsberøvelse, over for berusere.
Dette forslag finder  

 forslagsstillerne relevant og hensigtsmæssig.
Men samtidig må det  

 konstateres,  

 at betænkningen ikke lægger op til ændringer, for så vidt angår den akutte  

 afrusning af berusere.
Den skal fortsat som udgangspunkt foregå i politiets  

 detentioner efter de retningslinjer, som fremgår af Rigspolitichefens  

 kundgørelse.
Det indebærer, at berusere fortsat kan anbringes i primitive  

 lokaler under tilsyn foretaget af politifolk uden sundhedsfaglig uddannelse,  

 herunder bl.a. ved lytte- og overvågningsudstyr.
Dette skal ses i lyset af,  

 at  

 misbrugsformerne ændrer sig, og at mange personer, der anbringes i  

 detentioner,  

 vil være påvirket af narkotiske stoffer, der kan have dramatiske virkninger.  

 Den berusede risikerer at dø af f.eks. en kokainforgiftning i detentionen,  

 mens  

 det på videoovervågningen ser ud til, at den berusede sover trygt.
Det er  

 ikke  

 en politimæssig opgave at tage sig af folk, der er forgiftede af alkohol  

 eller  

 narkotika.
Endvidere vil beruserne efter afrusningen kunne forlade  

 detentionen  

 uden nogen form for rådgivning m.v.
Selv om der er en stigende opmærksomhed på  

 afrusningsopgaven i amterne, at afrusningstilbuddene i nogle amter er  

 forbedret, og at der i andre amter foregår overvejelser herom, mener  

 forslagsstillerne, at der er behov for en systematisk og landsdækkende plan  

 for  

 organiseringen af afrusningsopgaven.
Det er utilfredsstillende og  

 utilstrækkeligt at overlade det til de enkelte amter selv at beslutte den  

 konkrete organisering af afrusningsopgaven.
Forslagsstillerne foreslår derfor, at Folketinget opfordrer  

 regeringen til at tage de nødvendige initiativer med henblik på at etablere  

 lokale/regionale afdelinger til modtagelse af berusede personer, som ikke kan  

 tage vare på sig selv, med henblik på akut afrusning.
Afdelingen skal kunne  

 give:
  

 	  

    

 Forsvarlig  

 sundhedsfaglig behandling og tilsyn med den berusede under afrusningen.
Det  

 skal sikres, at der er personale, som er uddannet til at kunne foretage en  

 helbredsmæssig vurdering og eventuelt medicinsk behandling.
Berusere, som har  

 fået en helbredstruende forgiftning, må anbringes eller videresendes til  

 sygehusbehandling.
Det vil medvirke til, at antallet af dødsfald under  

 afrusningen falder i forhold til, hvis afrusningen finder sted i detentionen.
  

 	  

    

 En anstændig omsorg  

 for og pleje af den berusede under afrusningen, både for så vidt angår  

 personale og fysiske forhold.
De berusede skal have en umiddelbar og  

 ordentlig  

 omsorg i form af en seng at sove i, mad, et bad samt en person at tale med.
  

 	  

    

 Systematisk  

 iværksættelse af relevante initiativer med henblik på misbrugsforebyggelse  

 umiddelbart efter afrusningen.
Det, at en beruser blive bragt i en situation,  

 som nødvendiggør afrusning under tilsyn, viser et behov for en  

 rådgivningsindsats.
Tidspunktet umiddelbart efter afrusningen vil være et  

 godt  

 og relevant tidspunkt at gennemføre en samtale om misbruget på og at give  

 rådgivning samt eventuelt at iværksætte konkrete misbrugsforebyggende  

 initiativer  

 i forhold til den pågældende.
Skriftlig fremsættelse Anne Baastrup  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af lokale/regionale afrusningsafdelinger.
(Beslutningsforslag nr.
B 92).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
