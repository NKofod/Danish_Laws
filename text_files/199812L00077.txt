Fremsat den 4. november 1998 af miljø-  

 og energiministeren (Svend Auken) Forslag til Lov om statstilskud til forskning og  

 teknologisk udvikling på energiområdet § 1. Miljø- og energiministeren kan med henblik  

 på at bidrage til opfyldelse af energipolitiske mål give tilskud  

 til forsknings- og udviklingsaktiviteter, der er rettet mod at  

 understøtte udvikling af nye energiformer, bedre og renere  

 energiudnyttelse, energibesparelser og forbedrede  

 energiindvindingsmetoder.
Stk. 2. Tilskud efter stk. 1 kan gives til aktiviteter  

 vedrørende 1)	forskningsprojekter og projekter for teknologisk udvikling, 2)	udredninger og 3)	internationalt samarbejde.
 § 2. Tilskud efter § 1 kan gives inden for de tilsagns-  

 og udbetalingsrammer, der fastsættes på de årlige  

 finanslove.
 Stk. 2. Udnyttes en tilsagns- og udbetalingsramme som  

 nævnt i stk. 1 ikke fuldt ud i finansåret, kan det  

 resterende rammebeløb overføres til senere finansår.
 Stk. 3. Miljø- og energiministeren udarbejder og  

 offentliggør årligt et program for tilskudsmidlernes  

 prioritering og anvendelse til de i § 1, stk. 2, nævnte  

 aktiviteter.
Stk. 4. Tilsagn om tilskud meddeles efter ansøgning.  

 Ministeren kan endvidere iværksætte aktiviteter på eget  

 initiativ.
Der kan gives tilsagn om tilskud ud over finansåret.
Tilskud  

 gives til projekter af begrænset varighed.
 Stk. 5. Det er en betingelse for tilskud, at aktiviteten ikke  

 er påbegyndt, før der er afgivet tilsagn om tilskud.
 § 3. Tilskud efter § 1 kan gives til offentlige og  

 private virksomheder, selskaber og institutioner.
§ 4. Miljø- og energiministeren kan bestemme, at  

 tilsagn om tilskud i henhold til denne lov helt eller delvis bortfalder,  

 eller at et udbetalt tilskud helt eller delvis skal tilbagebetales,  

 hvis 1)	tilsagnshaver har givet urigtige eller vildledende oplysninger eller  

 fortiet oplysninger af betydning i forbindelse med afgørelsen om  

 tilskud eller under projektforløbet, 2)	vilkår for afgivne tilsagn eller udbetalte tilskud ikke  

 opfyldes, 3)	projektet ikke er afsluttet inden for den i tilsagnet fastsatte  

 frist, eller 4)	den projektansvarlige groft har forsømt sine forpligtelser  

 med hensyn til forsvarlig gennemførelse af projektet.
 Stk. 2. Ministeren kan fastsætte nærmere  

 bestemmelser om tilbagebetaling af tilskud i henhold til stk. 1.
 Stk. 3. Er et bortfaldet tilskud udbetalt, afkræves det  

 skyldige beløb til betaling senest 14 dage efter påkrav.  

 Tilbagebetales det skyldige beløb ikke rettidigt til miljø- og  

 energiministeren, skal der betales 1,3 pct. i månedlig rente for hver  

 påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 Stk. 4. Bortfaldne tilsagn og tilbagebetalte tilskud kan  

 genanvendes.
§ 5. Miljø- og energiministeren fastsætter  

 nærmere regler for lovens gennemførelse og administration,  

 herunder om 1)	offentliggørelse af resultaterne af de aktiviteter, hvortil  

 der gives tilskud, 2)	afgrænsning af tilskudsberettigede aktiviteter og  

 tilskudsmodtagere, 3)	størrelsen og beregningen af tilskud, 4)	ansøgningernes indhold, 5)	meddelelse af tilsagn og vilkår herfor samt ændring af  

 tilsagn, 6)	udbetaling af tilskud, 7)	kontrol, tilsyn, regnskaber, revision og rapportering  

 vedrørende aktiviteter, hvortil der gives tilskud, samt 8)	evaluering af energiforskningsprogrammerne.
 Stk. 2. Ministeren kan fastsætte særlige regler  

 for tilsagn om tilskud til aktiviteter, der kan få tilskud efter anden  

 lovgivning, herunder at de ikke kan få tilskud i henhold til denne  

 lov.
 Stk. 3. Revision af de aktiviteter, som udføres i  

 forbindelse med et projekt, hvortil der gives tilskud, skal udføres af  

 en statsautoriseret eller registreret revisor, af Revisionsdirektoratet for  

 Københavns Kommune, af Kommunernes Revisionsafdeling eller af andre  

 kommunale revisionsorganer.
 § 6. Henlægger miljø- og energiministeren sine  

 beføjelser efter loven til Energistyrelsen, kan afgørelser  

 truffet af Energistyrelsen i henhold til bemyndigelsen ikke indbringes for  

 ministeren.
 § 7. Med mindre højere straf er forskyldt efter den  

 øvrige lovgivning, straffes med bøde den, der forsætligt  

 giver urigtige eller vildledende oplysninger eller fortier oplysninger af  

 betydning i forbindelse med ansøgning om tilsagn eller om udbetaling  

 af tilskud.
 Stk. 2. I regler, der udstedes i medfør af § 4 og  

 § 5 i denne lov, kan der fastsættes straf af bøde for  

 overtrædelse af reglerne.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8. Miljø- og energiministeren fastsætter  

 tidspunktet for lovens ikrafttræden.
 § 9. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger Energiforskning og teknologisk udvikling på  

 energiområdet er en væsentlig forudsætning for  

 gennemførelsen af den energipolitik, som fastsættes af regering  

 og Folketing.
Ved lovforslaget videreføres den tidligere  

 tilskudsordning på området med det formål fortsat at  

 støtte forskning og teknologisk udvikling m.v. på  

 energiområdet med henblik på opfyldelse af de  

 energimæssige, samfundsøkonomiske og miljømæssige  

 hensyn og målsætninger i dansk energipolitik.
 Miljø- og energiministeren vil ifølge  

 lovforslaget kunne yde støtte til energiforskningsprojekter og  

 teknologiske udviklingsprojekter inden for energiområdet med henblik  

 på udvikling af nye energikilder, fremme af bedre og renere  

 energiudnyttelse, forbedring af efterforsknings- og energiindvindingsmetoder  

 samt energibesparelser.
Lovforslagets baggrund Ved lov om energipolitiske foranstaltninger, jf.  

 lovbekendtgørelse nr. 263 af 27. april 1989 (jf. også den  

 oprindelige lov om energipolitiske foranstaltninger, lov nr. 194 af 28. april  

 1976), er det pålagt miljø- og energiministeren at udarbejde  

 energipolitiske redegørelser, der indeholder vurderinger af  

 energibehov og energiforsyningsmuligheder, målsætninger og planer  

 for en hensigtsmæssig fremskaffelse og udnyttelse af forskellige former  

 for energi samt programmer for energiforskning og -udvikling.
 Der har hidtil været stillet midler til  

 rådighed på Finansloven til gennemførelse af de  

 årlige energiforskningsprogrammer, jf. den hidtidige  

 finanslovsbevilling (§ 23.72.02.10).
 Disse energiforskningsprogrammer har understøttet  

 den førte energipolitik og i væsentligt omfang medvirket til  

 udvikling af nye energiteknologier, som er en del af grundlaget for de  

 opnåede resultater med hensyn til effektiv energianvendelse,  

 energibesparelser, effektiv energiproduktion og anvendelse af vedvarende  

 energi.
De årlige midler til energiforskningsprogrammet  

 på finansloven udgør en mindre del af den samlede danske  

 energiforskningsindsats.
På grund af den betydelige medfinansiering fra  

 anden side til igangsatte projekter, skønnes de statslige tilskud at  

 have indflydelse på prioriteringen af en betydelig større del af  

 dansk energiforskning.
Dette giver store muligheder for, gennem programmets  

 prioritering af tilskudsmidlerne, at medvirke til opfyldelse af  

 målsætningerne i dansk energipolitik.
Indsatsen indtil nu har da også vist, at det har  

 været muligt at opnå bemærkelsesværdige resultater  

 både nationalt og internationalt.
Det må derfor anses for  

 væsentligt i forbindelse med gennemførelsen af regeringens  

 energiplaner, at der fortsat ydes statslig støtte til en  

 energiforskning, der understøtter en bæredygtig udvikling  

 på energiområdet.
Lovforslagets hovedindhold Lovforslaget giver miljø- og energiministeren  

 mulighed for som hidtil at yde støtte til forskning og teknologisk  

 udvikling, samt efter behov tage initiativer til og medvirke til finansiering  

 af demonstrationsprojekter i særlige tilfælde.
Loven bliver  

 dermed et led i en strategi, der skal sikre, at de forskellige  

 tilskudsordninger på energiområdet kan supplere hinanden, og  

 således indgå i et samlet forløb fra forskning og  

 teknologisk udvikling hen imod den endelige nyttiggørelse af  

 resultaterne.
Det er hensigten, at tilskudsordningerne skal følge en  

 fælles administrationspraksis, så langt som de politiske  

 mål med tilskudsordningerne tillader, i henhold til de retningslinier  

 og anbefalinger, der er angivet i Finansministeriets rapport, Forvaltning af  

 Tilskud fra maj 1996. I lovforslaget præciseres, at der kun kan ydes  

 tilskud i overensstemmelse med de EU-retlige regler, jf. afsnittet i  

 bemærkninger om forholdet til EU-retten.
Gennem blandt andet  

 samarbejdet med det offentlige forskningsudvalg og forskningsrådene  

 under Forskningsministeriet, vil tilskudsordningen endvidere blive  

 koordineret med de energiinitiativer, der foregår i disse regi.
 Det fastsættes i lovforslaget, at der årligt  

 skal udarbejdes et energiforskningsprogram, der redegør for  

 prioritering og anvendelse af de midler på Finansloven, der stilles til  

 rådighed for tilskudsgivning i henhold til § 1. Der  

 fastlægges i programmet en fleksibel strategi, således at  

 midlerne kan kanaliseres derhen, hvor man efter vurdering må forvente  

 at opnå de bedste energimæssige resultater under hensyntagen til  

 ønsket om en hensigtsmæssig miljø- og  

 samfundsudvikling.
Hovedvægten i tilskudsgivningen vil blive lagt  

 på den forskning og den teknologiske udvikling, der ligger mellem  

 grundforskning og demonstration.
Tilskud vil kun i særlige  

 tilfælde blive givet til grundforskning eller til  

 demonstrationsprojekter.
Dette kan f.eks ske i tilfælde, hvor et  

 grundforskningsprojekt kan forventes at få særlig betydning for  

 energiområdet, eller hvor særlige forhold taler for at  

 føre et udviklingsprojekt videre i en demonstrationsfase.
For at  

 tilskud i dette tilfælde kan komme på tale, skal der foreligge en  

 høj teknisk eller økonomisk risiko.
Hovedvægten i programmet lægges på  

 projektorienteret forskning af begrænset varighed, og tilskud gives som  

 hovedregel kun til projekter, der løber i højst 3 år.
Det  

 er ikke hensigten at give tilskud til aktiviteter, som har karakter af  

 drifts- eller anlægsaktiviteter.
Det er hensigten, at ordningen skal  

 virke igangsættende.
Det forudsættes, at de initiativer,  

 projekter og nye teknologier og metoder, som de tilskudsberettigede  

 aktiviteter forventes at resultere i, kan føres videre i de  

 virksomheder og institutioner, hvori de er udviklet, uden videre  

 medfinansiering fra energiforskningsprogrammet.
Ministeren har nedsat et rådgivende  

 energiforskningsudvalg med Energistyrelsen som sekretariat.
Dette udvalg  

 forventes fortsat at skulle bistå ved den konkrete udformning af de  

 årlige programmer, herunder en prioritering af indsatsen.
Herved sikres  

 en koordination med den øvrige energiforskning nationalt såvel  

 som internationalt.
Til at bistå i den faglige projektvurdering og i  

 prioriteringen af projekterne inden for de enkelte programområder under  

 de årlige energiforskningsprogrammer kan der endvidere fortsat  

 nedsættes faglige udvalg.
Det hidtidige energiforskningsprogram administreres af  

 Energistyrelsen, og ministeren vil delegere sine beføjelser i  

 medfør af loven til Energistyrelsen i videst muligt omfang.
Baggrunden  

 herfor er, at det i vurderingen af tilskudssager ofte vil være tekniske  

 forhold, som er udslaggivende for afgørelsen, og at ekspertisen til at  

 foretage en faglig vurdering vil findes i Energistyrelsen.
Visse  

 administrative og tekniske opgaver varetages på basis af  

 rådgivning fra private og offentlige sagkyndige med henblik på at  

 forenkle administrationen og inddrage ekstern ekspertise.
Endvidere kan  

 eksterne eksperter inddrages i projektbehandlingen.
Økonomiske og administrative konsekvenser Lovforslaget viderefører en tilskudsordning med en  

 årlig tilsagnsramme, som i finansloven for 1998 er budgetteret til 113  

 mio. kr.
En ikke udnyttet del af tilsagns- og/eller udbetalingsrammen kan  

 overføres til følgende år.
Annullerede tilsagn og  

 tilskud, der tilbagebetales i henhold til gældende bestemmelser, giver  

 også i følgende finansår adgang til afgivelse af nye  

 tilsagn om tilskud samt udbetaling heraf.
 Særlige driftsudgifter til fremme af  

 tilskudsordningen, herunder til udvikling, etablering og drift af  

 administrative edb-systemer vedrørende ordningen, til evaluering af  

 ordningen og til ekstern sagkyndig og administrativ bistand kan afholdes  

 inden for tilsagns- og udbetalingsrammen.
 Udgifterne til de administrative opgaver i Miljø-  

 og Energiministeriet i forbindelse med tilskudsordningen vil blive afholdt  

 inden for de udmeldte rammer.
Miljømæssige konsekvenser Tilskudsordningens mål er at prioritere og  

 understøtte energiforskning og teknologiudvikling med henblik på  

 en bæredygtig udvikling, således at energiproduktion,  

 energiforsyning og energiforbrug kan afvikles med de færrest mulige  

 gener for miljøet.
Konsekvenser for amter og kommuner Lovforslaget får ingen økonomiske eller  

 administrative konsekvenser for amter og kommuner.
Erhvervsmæssige konsekvenser Der påføres ikke erhvervslivet omkostninger  

 eller forpligtelser ved lovforslagets gennemførelse.  

 Erhvervsvirksomheder kan på lige fod med andre søge tilskud til  

 forsknings- og udviklingsaktiviteter, såfremt de opfylder kravene i  

 lovforslaget, og tilskud fra ordningen kan gives i henhold til  

 EU-bestemmelserne.
Der lægges vægt på, at erhvervslivet  

 gives mulighed for at deltage i videst muligt omfang i forsknings- og  

 udviklingsindsatsen, blandt andet med henblik på bedst mulig formidling  

 og nyttiggørelse af de opnåede resultater.
De hidtidige  

 erfaringer med resultaterne fra aktiviteter under tilskudsordningen tyder  

 på, at aktiviteterne har haft en betydelig erhvervspolitisk effekt.  

 Dette forventes også fremover at blive tilfældet.
Forholdet til EU-retten Nogle af forslagets bestemmelser om tilskud til forskning  

 og teknologisk udvikling på energiområdet rejser  

 spørgsmål i forhold til statsstøttereglerne i  

 EF-traktaten, og loven skal derfor notificeres over for EU-Kommissionen efter  

 reglerne om statsstøtte i EF-traktatens artikel 92-93.
Kommissionens godkendelse skal foreligge inden  

 lovforslaget sættes i kraft, jf.
EF-traktatens artikel 93,  

 stk. 3.
 Ved fastsættelse af krav til offentliggørelse  

 af projektresultater m.v. samt ved fastsættelse af tilskudsbetingelser  

 for de forskellige støttemuligheder og størrelsen af tilskud  

 inden for de enkelte kategorier i lovforslaget vil EF-rammebestemmelserne for  

 statsstøtte til forskning og udvikling, statsstøtte til  

 miljøbeskyttelse og statsstøtte til små og mellemstore  

 virksomheder blive lagt til grund.
Vurdering af konsekvenser af lovforslaget Positive konsekvenser/  

 mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner.
Lovforslaget viderefører en tilskudsordning med en  

 årlig tilsagnsramme, som i finansloven for 1998 er budgetteret til 113  

 mio. kr.
Udgifterne til de administrative opgaver i Miljø- og  

 Energiministeriet i forbindelse med tilskudsordningen vil blive afholdt inden  

 for de udmeldte rammer.
Lovforslaget har ingen konsekvenser for kommuner og  

 amtskommuner Ingen Administrative konsekvenser for stat, kommuner og  

 amtskommune.r Med lovforslaget videreføres den eksisterende  

 tilskudsordning, som administreres af Miljø- og Energiministeriet.  

 Lovforslaget har ingen konseKvenser for kommuner og amtskommuner Ingen Økonomiske konsekvenser for erhvervslivet.
 Erhvervsvirksomheder kan på lige fod med andre  

 søge tilskud til forsknings- og udviklingsaktiviteter.  

 Tilskudsordningen forventes også fremover at få stor betydning  

 for en række erhvervsvirksomheder.
Ingen.
Der påføres ikke erhvervslivet  

 omkostninger ved lovforslagets gennemførelse.
 Administrative konsekvenser for erhvervslivet.
 Ingen.
Ingen.
Der påføres ikke erhvervslivet  

 administrative opgaver ved lovforslagets gennemførelse.
 Miljømæssige konsekvenser.
 Tilskudsordningens mål er at prioritere og  

 understøtte energiforskning og teknologiudvikling med henblik på  

 en bæredygtig udvikling, således at energiproduktion,  

 energiforsyning og energiforbrug kan afvikles med de færrest mulige  

 gener for miljøet.
Ingen Administrative konsekvenser for borgerne.
Ingen Ingen.
 Forholdet til EU-retten.
 Nogle af lovforslagets bestemmelser om tilskud til  

 forskning og teknologisk udvikling på energiområdet rejser  

 spørgsmål i forhold til statsstøttereglerne i  

 EF-traktaten, og loven skal derfor notificeres over for EU-Kommissionen efter  

 reglerne om statsstøtte i EF-traktatens artikel 92-93.
Kommissionens godkendelse skal foreligge inden  

 lovforslaget sættes i kraft, jf.
EF-traktatens artikel 93,  

 stk. 3.
Bemærkninger til de enkelte bestemmelser Til § 1 Ad stk. 1 Denne bestemmelse fastlægger lovens område og  

 dens formål.
Den hidtidige finanslovsbevilling (§ 23.72.02.10) til  

 forskning og teknologisk udvikling på energiområdet, jf. de  

 almindelige bemærkninger, videreføres med dette lovforslag.
Ad stk. 2 Nr. 1 Tilskud til forskningsprojekter og teknologiske  

 udviklingsprojekter vil først og fremmest rette sig mod projekter, der  

 ligger i fasen efter grundforskning og før demonstrationsfasen.  

 Projekterne vil fortrinsvis blive udført på  

 forskningsinstitutioner og læreanstalter i samarbejde med private  

 virksomheder.
Der kan i særlige tilfælde ydes tilskud til  

 demonstrationsprojekter.
Demonstrationsfasen er et led i den videre udvikling  

 med henblik på nyttiggørelse af de resultater, der er  

 opnået ved en forudgående forskningsindsats og teknologisk  

 udviklingsindsats.
Denne fase vedrører typisk en praktisk  

 efterprøvning af de opnåede resultater i situationer, hvor disse  

 resultater endnu ikke kan udnyttes kommercielt.
Sådanne projekter vil  

 ofte omfatte en videreførelse af resultater, som er opnået under  

 forudgående energiforskningsprojekter.
Nr. 2 Ud over forskningsprojekter og teknologiske  

 udviklingsprojekter giver lovforslaget mulighed for at give tilskud til  

 udredninger.
Udredninger kan f.eks. omfatte teoretiske  

 forundersøgelser inden et egentligt forsknings- og udviklingsprojekt  

 igangsættes med henblik på at fastlægge projektets omfang  

 og belyse anvendeligheden af eventuelle resultater.
Et andet eksempel er  

 udredninger med henblik på beslutning om prioritering af udvikling af  

 nye energiteknologier og vurdering af markedsmuligheder og miljø- og  

 samfundsmæssige påvirkninger.
Tilskud til udredninger og  

 undersøgelser kan bevilges efter ansøgning eller rekvireres og  

 udbydes af miljø- og energiministeren.
I tilfælde, hvor  

 ministeren tager initiativ til udredninger og undersøgelser, vil dette  

 ske i overensstemmelse med EU s udbudsregler.
Nr. 3 Danmark deltager i en række internationale  

 samarbejdsprojekter vedrørende energiforskning inden for EU, IEA og i  

 nordisk sammenhæng.
Deltagelsen sikrer en koordinering med den  

 internationale energiforskning og øger kendskabet til  

 igangværende forskning og opnåede forskningsresultater.  

 Projektrelaterede udgifter og kontingenter for deltagelse afholdes af  

 energiforskningsprogrammet, mens Danmarks generelle medlemsbidrag til  

 internationale forskningsorganisationer afholdes særskilt uden for  

 energiforskningsprogrammet.
Til § 2 Bestemmelsen fastlægger rammerne for tilsagn om  

 tilskud under ordningen.
Ad stk. 1 Tilsagn om tilskud efter § 1 gives i henhold til den  

 tilsagnsramme, der fastsættes til energiforskning på de  

 årlige finanslove.
Ad stk. 2 En eventuel uudnyttet del af tilsagns- og  

 udbetalingsrammen kan overføres til tilsagnsgivning de følgende  

 år.
Ad stk. 3 Det fastsættes i lovforslaget, at der årligt  

 skal udarbejdes et program, som redegør for anvendelsen af de midler,  

 der stilles til rådighed i henhold til § 1. Miljø- og  

 energiministeren har nedsat udvalg, som rådgiver ministeren om  

 programmets indhold og midlernes prioritering, jf. de generelle  

 bemærkninger.
Af programmet vil mål og prioriteringer  

 fremgå, således at bl.a. evalueringer kan tage udgangspunkt  

 heri.
Ad stk. 4 Energiforskningsprogrammerne forventes, i overensstemmelse  

 med hidtidig praksis, annonceret med en fast årlig  

 ansøgningsfrist, jf. § 5. Det vil herudover være muligt  

 løbende at ansøge om tilskud til udredninger og projekter af  

 særligt hastende karakter.
Ministeren vil i overensstemmelse med  

 gældende praksis bemyndige Energistyrelsen til at administrere  

 energiforskningsprogrammerne.
Ministeren kan beslutte, at dele af programmet  

 eller større projekter udbydes.
Endvidere kan ministeren rekvirere  

 udførelse af projekter i særlige tilfælde, hvor det  

 skønnes nødvendigt med henblik på bidrag til opfyldelse  

 af energipolitiske mål.
I disse tilfælde vil dette ske i  

 overensstemmelse med EU s udbudsregler.
 Da projekterne strækker sig over flere  

 finansår, forudsættes det i loven, at der i et finansår kan  

 gives tilsagn om tilskud til anvendelse ud over finansåret.
Hovedvægten i programmet lægges på  

 projektorienteret forskning af begrænset varighed, og tilskud gives som  

 hovedregel kun til projekter, der løber i højst 3 år.
Det  

 er ikke hensigten at give tilskud til aktiviteter, som har karakter af  

 drifts- eller anlægsaktiviteter.
I tilfælde, hvor resultaterne  

 fra et projekt fører til et behov for yderligere forskning eller  

 teknologisk udvikling på energiområdet, kan der på ny  

 søges tilskud af energiforskningsprogrammet hertil.
Ad stk. 5 Med bestemmelsen om at projekter ikke må være  

 igangsat på det tidspunkt, hvor tilsagnet gives, sigtes der mod at  

 undgå at yde støtte til aktiviteter, som alligevel ville  

 være blevet udført for andre midler.
Ministeren vil i henhold  

 til § 5 fastsætte regler om, at det skal fremgå af  

 ansøgning og tilsagn, at den udførte aktivitet ikke i forvejen  

 ville indgå i ansøgers/tilsagnshavers forsknings- og  

 udviklingsaktiviteter.
Til § 3 Bestemmelsen fastlægger, hvem der kan modtage  

 tilskud.
Tilskud kan i princippet gives til alle offentlige og  

 private virksomheder, selskaber og institutioner, såfremt projektet er  

 af en vis størrelsesorden og tilfredsstillende faglig kvalitet og  

 medvirker til at fremme de energipolitiske mål.
I praksis forventes  

 tilskud fortrinsvis givet til projekter, som udføres i faglige  

 miljøer, hvor en gennemførelse ikke er afhængig af  

 enkeltpersoner, og hvor det kan forventes, at opnåede resultater vil  

 kunne videreudvikles med henblik på senere anvendelse.
Til § 4 Ved denne bestemmelse fastlægges regler for bortfald  

 af tilsagn og om tilbagebetaling af for meget udbetalte tilskud.
Ad stk. 1 Nr. 1 Tilsagn kan bortfalde og tilskud kræves  

 tilbagebetalt, hvis miljø- og energiministeren eller de af ministeren  

 bemyndigede skønner, at tilsagn og udbetalinger har fundet sted  

 på et urigtigt grundlag eller som følge af urigtige eller  

 vildledende oplysninger.
Nr. 2 Resterende tilsagn og tilskud kan bortfalde, hvis  

 ministeren eller de af ministeren bemyndigede skønner, at  

 tilsagnshaver ikke kan overholde de vilkår der er fastsat i forbindelse  

 med tilsagnet, f.eks. på grund af, at han ikke mere råder over  

 den fornødne ekspertise, at projektet ikke vil kunne  

 gennemføres inden for det godkendte budget, at resultaterne ikke kan  

 forventes at stå mål med den økonomiske indsats eller  

 fordi projektet forventes kun at få en ubetydelig indflydelse på  

 energisituationen nu eller i fremtiden.
Projektudgifterne skal i så  

 fald opgøres med henblik på afregning og genanvendelse af  

 eventuelt resterende midler.
Nr. 3 og nr. 4 I særlige tilfælde, hvor den faglige eller  

 økonomiske afrapportering fra et projekt er stærkt forsinket  

 eller mangelfuld, eller hvor den projektansvarlige groft har forsømt  

 sine forpligtelser i medfør af vilkårene for tilsagnet med  

 hensyn til forsvarlig gennemførelse af projektet, kan det samlede  

 tilskud til projektet kræves tilbagebetalt.
Ad stk. 2 Ministeren vil fastlægge reglerne for  

 tilbagebetaling af for meget betalte tilskud i en særskilt  

 bekendtgørelse.
Ad stk. 3 Bestemmelsen indeholder regler om renter i forbindelse med  

 tilbagebetaling af for meget udbetalt støtte.
Ad stk. 4 Bortfaldne tilsagn og tilbagebetalte tilskud i henhold til  

 § 4, stk. 1 og 2, kan genanvendes.
Til § 5 Miljø- og energiministeren fastsætter  

 ifølge denne bestemmelse rammerne for lovens gennemførelse og  

 administration.
Ad stk. 1 De nærmere regler for lovens gennemførelse og  

 administration af tilskudsordningen vil blive fastlagt i en særskilt  

 bekendtgørelse.
Nr. 1 Denne bestemmelse vedrører resultaternes offentlige  

 tilgængelighed.
Hovedprincippet er, at resultater i videst muligt omfang  

 offentliggøres.
Offentliggørelse skal sikre, at resultaterne  

 kan anvendes i den videre forskning og teknologiske udvikling på  

 energiområdet.
Ved beslutning om offentliggørelse må der  

 dog også tages hensyn til de deltagende virksomheders  

 konkurrencesituation, idet krav om offentliggørelse ellers kan  

 få den utilsigtede virkning, at den samlede forsknings- og  

 udviklingsindsats begrænses.
Der lægges afgørende  

 vægt på industriens deltagelse i forskningsindsatsen med henblik  

 på, at forskningsresultaterne får den videst mulige udbredelse,  

 og at videnbasen får den bedst mulige forankring såvel i  

 industrien som i de involverede forskningsinstitutioner.
Resultaterne formidles efter retningslinier, der  

 fastsættes af ministeren.
Det vil blive sikret, at der informeres om  

 projekter gennem publikationer, på temadage og i elektroniske medier.  

 Lovforslaget giver mulighed for at afholde udgifter til videnformidling  

 vedrørende energiforskningsprogrammet, støttede aktiviteter og  

 resultater af afsluttede projekter.
Nr. 2 Rammerne for tilskud fastlægges i de årlige  

 energiforskningsprogrammer.
Hovedvægten i tilskudsgivningen vil blive lagt  

 på den forskning og den teknologiske udvikling, der ligger mellem  

 grundforskning og demonstration.
Tilskud vil kun i særlige  

 tilfælde blive givet til grundforskning eller til  

 demonstrationsprojekter.
Dette kan f.eks ske i tilfælde, hvor et  

 grundforskningsprojekt kan forventes at få særlig betydning for  

 energiområdet, eller hvor særlige forhold taler for at  

 føre et udviklingsprojekt videre i en demonstrationsfase.
For at  

 tilskud i demonstrationsfasen kan komme på tale, skal der foreligge en  

 høj teknisk eller økonomisk risiko.
Tilskud kan i princippet gives til alle offentlige og  

 private virksomheder, selskaber og institutioner, såfremt projektet er  

 af en vis størrelsesorden og tilfredsstillende faglig kvalitet og  

 medvirker til at fremme de energipolitiske mål.
I praksis forventes  

 tilskud fortrinsvis givet til projekter, som udføres i faglige  

 miljøer, hvor en gennemførelse ikke er afhængig af  

 enkeltpersoner, og hvor det kan forventes, at opnåede resultater vil  

 kunne videreudvikles med henblik på senere anvendelse, jf. § 3.  

 Der lægges i den forbindelse afgørende vægt på  

 deltagelse af såvel offentlige forskningsinstitutioner m.v. som private  

 virksomheder i de enkelte projekter.
Nr. 3 I de tilfælde, hvor statsstøttereglerne i  

 EF-traktaten finder anvendelse, vil den ydede tilskudsprocent ikke overstige  

 tilskudsprocenterne i EF-rammebestemmelserne for statsstøtte til  

 forskning og udvikling, statsstøtte til miljøbeskyttelse og  

 statsstøtte til små og mellemstore virksomheder.
 I EF-rammebestemmelserne for statsligt tilskud til  

 forskning og udvikling er tilskudsmuligheden gjort afhængig af, hvor  

 langt de opnåede resultater vurderes at være fra en kommerciel  

 udnyttelse.
Nr. 4 Der udarbejdes et årligt ansøgningsmateriale,  

 hvori det fastsættes, hvilke indsatsområder og energiaktiviteter  

 der prioriteres, og hvilken ansøgerkreds der sigtes mod.
Af  

 ansøgningsmaterialet vil det fremgå, hvilke krav der stilles til  

 ansøger med hensyn til ansøgningens udformning, budgetter,  

 finansiering, årsværk, projektbeskrivelse, resultatforventning og  

 resultatformidlingsaktiviteter.
Nr. 5 og nr. 6 Tilsagn meddeles til godkendte projekter i den  

 årlige ansøgningsrunde, når finansloven er vedtaget i  

 Folketinget.
Den projektansvarlige forpligter sig i forbindelse med accept af  

 tilsagnet til at følge de af ministeren fastsatte administrative  

 regler og vilkår for tilsagn under ordningen, herunder blandt andet  

 krav til ledelse, budgetter, rapportering, udbetaling af tilskud, regnskaber,  

 revision og offentliggørelse af projektresultater.
Det kræves  

 endvidere, at den projektansvarlige afgiver de foreskrevne rapporter, der  

 skal gøre det muligt at følge de enkelte projekter fra  

 projektstart til projektafslutning.
 Det skal fremgå af ansøgning og tilsagn, at  

 den udførte aktivitet ikke i forvejen ville indgå i  

 ansøgers eller tilsagnshavers forsknings- og  

 udviklingsaktiviteter.
 Tilskud er indberetningspligtigt til told- og  

 skattemyndighederne.
Tilskud, der ydes efter loven, kan i visse tilfælde  

 være momspligtige for tilskudsmodtageren.
Det indebærer, at  

 modtageren skal medregne tilskuddet til afgiftsgrundlaget ved  

 opgørelsen af afgiftstilsvaret efter momsloven.
Tilskud er  

 således momspligtige, når tilskuddet må anses for hel eller  

 delvis betaling for en konkret leverance af varer eller ydelser.
Det  

 gælder, når tilskuddet helt eller delvist træder i stedet  

 for et sædvanligt vederlag for den pågældende leverance.  

 Det vil f.eks. være tilfældet, hvis ministeren eller hans  

 bemyndigede bestiller et konkret stykke arbejde udført af en  

 virksomhed og betaler herfor i form af tilskud.
Ministeren vil i forbindelse  

 med ydelsen af tilskud til konkrete projekter m.v. efter forudgående  

 høring af Told- og Skattestyrelsen give tilskudsmodtageren  

 underretning om, hvorvidt det pågældende tilskud må anses  

 som momspligtigt.
 Opgaver, der er rekvireret af ministeren, herunder  

 aktiviteter, der igangsættes med henblik på at løse  

 faglige eller administrative opgaver i relation til ordningen eller til  

 understøtning af det faglige beslutningsgrundlag vedrørende  

 projekter, evalueringer mv., kan således være momspligtige.
 Tilsagnshaver skal i forbindelse med tilsagnsgivning  

 anføre et pengeinstitut, hvortil tilskud kan anvises.
Nr. 7 Den projektansvarlige forpligter sig i forbindelse med  

 accept af tilsagnet til at følge de af ministeren fastsatte  

 administrative regler og vilkår for tilsagn under ordningen, herunder  

 blandt andet krav til ledelse, budgetter, rapportering, udbetaling af  

 tilskud, regnskaber, revision og offentliggørelse af  

 projektresultater.
Det kræves endvidere, at den projektansvarlige  

 afgiver de foreskrevne rapporter, der skal gøre det muligt at  

 følge de enkelte projekter fra projektstart til projektafslutning.
 Med henblik på at sikre, at tilsagn gives og at  

 givne tilsagn forvaltes i overensstemmelse med lovgivningen og de fastsatte  

 regler, kan ministeren eller Energistyrelsen indhente de nødvendige  

 oplysninger hos tilsagnshaver og tilskudsansøger.
Nr. 8 Det forventes, at ordningen evalueres med 3-5 års  

 mellemrum.
Udgifter til evaluering skal kunne afholdes inden for  

 beløbsrammerne på finansloven.
Ad stk. 2 Med henvisning til de generelle bemærkninger om  

 ordningens hidtidige effekt på dansk energiforskning lægges der  

 vægt på muligheden for at kunne samfinansiere store projekter af  

 betydning for energiområdet med andre tilskudsordninger under  

 ministeriet eller med ordninger under andre ministerier.
Dette vil kunne  

 medføre behov for fastlæggelse af særlige administrative  

 regler.
Endvidere kan der opstå behov for at begrænse  

 tilskudsmuligheden for projekter, som kan opnå tilskud af andre  

 ordninger.
Ad stk. 3 Revisionen foretages efter en særlig  

 revisionsinstruks, som indgår i de administrative regler og  

 vilkår for tilsagn under ordningen, jf. stk. 1, nr. 7.
Til § 6 Bestemmelsen fastlægger adgangen til klage over  

 trufne afgørelser.
Ad stk. 1 I det omfang, miljø- og energiministeren delegerer  

 sine beføjelser i medfør af loven til Energistyrelsen,  

 afskæres samtidig klageadgangen til ministeren.
Baggrunden herfor er,  

 at det i vurderingen af tilskudssager ofte vil være tekniske forhold,  

 som er udslaggivende for afgørelsen, og at ekspertisen til at foretage  

 en faglig vurdering vil findes i Energistyrelsen.
Til § 7 Der kan idømmes straf af bøde for  

 overtrædelse af loven, ligesom der i bestemmelser, udstedt i  

 medfør af loven, kan fastsættes straf af bøde for  

 overtrædelse af bestemmelserne.
Bestemmelserne udelukker ikke en  

 eventuel strengere straf efter anden lovgivning.
Ad stk. 1 Der fastsættes strafansvar for forsætligt at  

 give urigtige eller vildledende oplysninger, fortie oplysninger af betydning  

 eller modvirke myndighedernes adgang til at indhente de relevante  

 oplysningerfor så vidt angår forhold, der ikke er omfattet af  

 straffelovens § 163. Der fastsættes ikke strafansvar for  

 tilfælde, hvor der alene er tale om et uagtsomt forhold.
Ad stk. 2 I forbindelse med udstedelse af regler i medfør af  

 § 4 og § 5 i denne lov kan ministeren fastsætte bestemmelser  

 om bødestraf for overtrædelse af reglerne.
Ad stk. 3 Bestemmelsen svarer til straffebestemmelserne i en  

 række andre tilskudslove og indebærer, at selskaber m.v. i lighed  

 med personer vil kunne pålægges strafansvar efter reglerne i  

 straffelovens 5. kapitel.
Til § 8 Tidspunktet for lovens ikrafttræden fastsættes  

 af miljø- og energiministeren.
Det skyldes blandt andet, at  

 EU-Kommissionens godkendelse efter EF-traktatens statsstøtteregler  

 skal foreligge, før loven kan sættes i kraft.
Til § 9 Loven gælder ikke for Færøerne og  

 Grønland.
Projekter, der vedrører færøske eller  

 grønlandske forhold og som opfylder krav og hensigter i lovforslaget,  

 vil kunne opnå tilskud på samme vilkår som andre  

 projekter.
