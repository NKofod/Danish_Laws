 Overtaksationskommissionen tog servituterstatning under påkendelse  

 uanset enighed mellem parterne.
 Der foretoges:
Overtaks. 2/94 Overtaksation i anledning af ekspropriation til tilløbs- og  

 afløbsledning for Sæby Renseanlæg Der fremlagdes ankebegæring af 17. december 1993 fra advokat A.  

 Laden-Andersen for ejerne under lb. nr.. 4, 5, 9, 11, 12, 13, 15, 16, 17 og  

 19, udskrift af taksationskommissionens forhandlingsprotokol vedrørende  

 taksationsforretningen den 8. og 15. november 1993 med deri nævnte bilag samt  

 taksationskommissionens kendelse af 15. november 1993.
Af ejerne mødte (lb. nr. 15), (lb. nr. 16) og (lb. nr. 17) sammen med  

 advokat A.
Laden-Andersen og anlægsgartner Gunnar Jensen fra Engelykke  

 Plantesalg.
 For Sæby Kommune mødte formand for teknisk udvalg Svend Hansen og ingeniør  

 Oluf Hansen sammen med ingeniør Ole Pedersen fra Nellemann A/S.
Kommissionens formand spurgte, om nogen havde kendskab til forhold, der  

 kunne medføre inhabilitet for et eller flere medlemmer eller for den udpegede  

 landinspektør.
Det var ikke tilfældet.
Mødet indledtes med en besigtigelse af forholdene på de arealer, hvor  

 ledningerne er blevet nedgravet.
Derefter fortsattes forretningen på Hotel  

 Viking i Sæby, hvor parterne fik lejlighed til at udtale sig.
De fremmødte lodsejere gjorde rede for deres brug af de berørte arealer og  

 for forholdene omkring anlægsarbejderne.
De forklarede samstemmende, at der  

 havde været støj og støvgener i anlægsperioden, hvor også deres adgang til  

 stranden var afskåret, og at sandfygningen fra opgravningsbæltet var fortsat  

 resten af sommeren, indtil dette bælte igen var dækket af bevoksning.
 Anlægsgartner Gunnar Jensen redegjorde for de afgivne prisoverslag for  

 retablering af beplantning.
 På lodsejerens vegne nedlagde advokat Laden-Andersen de samme påstande som  

 under taksationsforretningen.
Han gjorde gældende, at der ved erstatningsfastsættelsen bør tages hensyn  

 til, at de berørte arealer er opholdsarealer, som udgør en integreret del af  

 lodsejerenes privatboliger.
Arealerne henligger som naturgrunde, og  

 beplantningen er tilpasset områdets jordbundsforhold.
Han bestred, at der ikke overfor taksationskommissionen skulle være  

 fremsat krav om erstatning for ulemper i forbindelse med den midlertidige  

 afståelse af arealertil arbejdsplads.
Opgravningen fandt sted i  

 forsommerperioden og har derfor været særligt generende.
Med hensyn til fastsættelsen af erstatningen for den mistede beplantning  

 gjorde advokaten gældende, at den bør ske efter de principper, der er anført  

 i kendelse af 29. april 1987, afsagt af Overlandsvæsenskommissionen for  

 Viborg og Nordjyllands amtskommuner, der fastsatte erstatningen for planter  

 og buske til genanskaffelsesværdien og en skønsmæssig erstatning for større  

 træer.
Han bestred, at overtaksationskommissionen kunne fastsætte  

 erstatningen efter et frit skøn.
Grundlaget måtte være parternes bevisførelse  

 og dokumentation, og det måtte være kommunen, som skulle dokumentere, at der  

 er ydet lodsejerne fuld erstatning.
Det er kommunens risiko, at man har valgt  

 at nedlægge ledningerne i et vækstmæssigt følsomt område.
Hvor beplantningen  

 har udgjort skelhegn, ønsker lodsejerne dette bevaret.
Det er ikke muligt at  

 foretage genbeplantning for de beløb, taksationskommissionen har fastsat.
Sæby Kommunes repræsentanter nedlagde påstand om, at servituterstatningen  

 fastsættes i overensstemmelse med kommunens tilbud, og at den mistede  

 beplantning erstattes som bestemt af taksationskommissionen.
De kunne ikke  

 anerkende, at der herudover tillægges lodsejerne erstatning for midlertidige  

 ulemper, eller at der ydes godtgørelse for udgifter til advokatbistand.
 Ingeniør Ole Pedersen fra Nellemann A/S oplyste, at anlægsarbejdet stod på  

 i perioden 19. april - 8. juni 1993 og på de enkelte ejendomme varede 1-2  

 uger.
Kommissionen drøftede sagen og afsagde sålydende KENDELSE:
Når bortses fra lb. nr. 4, har der vedrørende de 9 andre ejendomme, der er  

 omfattet af anken til overtaksationskommissionen, været enighed mellem  

 parterne om udmålingen af servituterstatningen, som man har fastsat til  

 halvdelen af grundværdien ved den offentlige vurdering.
Dette medfører, som  

 påpeget af taksationskommissionen, stærkt varierende erstatninger for de 9  

 ejendomme, svingende fra 9,98 kr. pr. (m2) til 20,05 kr. pr. (m2).
Overtaksationskommissionen er enig med taksationskommissionen i, at  

 erstatningsniveauet er for højt.
Under hensyn hertil og til, at der er et  

 misforhold mellem erstatningerne til de enkelte lodsejere, finder  

 kommissionen anledning til at tage også servituterstatningerne under  

 påkendelse uanset den foreliggende enighed mellem parterne og uanset, at  

 kommunen har indgået forlig med en række andre lodsejere om erstatninger,  

 fastsat efter samme princip, jfr. herved miljøbeskyttelseslovens § 61, stk.  

 2, og lov om offentlige veje § 53, stk. 3. Parterne har haft lejlighed til at  

 udtale sig om spørgsmålet.
Overtaksationskommissionen vurderer, at erstatningen for alle 10  

 ejendommes vedkommende bør fastsættes til samme (m2)-beløb.
De  

 servitutbelagte arealer fremtræder ens, og uanset forskellene i den  

 offentlige vurdering må det antages, at indgrebet for alle ejendommene har  

 samme, meget begrænsede indflydelse på værdi og anvendelsesmuligheder, da  

 ingen af de berørte arealer i forvejen må bebygges.
Under hensyn til servituttens lempelige indhold, der - i modsætning til en  

 lang række andre servitutter om nedgravede ledninger - tillader beplantning  

 hen over ledningerne, og under hensyn til de servitutbelagte arealers  

 beliggenhed, karakter og de i forvejen påhvilende retlige bånd, herunder  

 kystbyggelinien, kan erstatningen for servitutpålægget passende fastsættes  

 til 4,00 kr. pr. (m2). Med en erstatning af denne størrelse er der i de  

 foreliggende tilfælde tillige ydet godtgørelse for gener under anlægsarbejdet  

 og for midlertidig arealafståelse.
Kommissionen har herved lagt vægt på, at  

 gravearbejdet ikke er sket i umiddelbar nærhed af beboelse, og at den enkelte  

 ejendom alene har været afskåret fra havet i en kort periode uden for  

 badesæsonen.
Med hensyn til erstatningen for den mistede beplantning bemærkes, at  

 erstatningsfastsættelsen alene har måttet ske på grundlag af parternes  

 beskrivelse af planterne og af en besigtigelse af den tilbageblivende  

 beplantning.
Der har ikke været forevist fotos eller lignende.
Kommissionen  

 har ladet eventuel tvivl med hensyn til beplantningens art, tilstand og  

 omfang komme lodsejerne til gode.
Overtaksationskommissionen finder ligesom taksationskommissionen, at  

 erstatningen for tab af beplantning ikke bør fastsættes med udgangspunkt i  

 markedsprisen for tilsvarende nye planter, hvorved lodsejerne ville opnå mere  

 end fuld erstatning.
Erstatningen bør fastsættes efter et skøn over ejernes  

 tab ved fjernelsen af planterne og ved eventuelle ulemper som følge heraf.  

 Kommissionen kan tiltræde det den enkelte lodsejer tillagte samlede beløb for  

 tab af planter.
Dog findes erstatningen til ejerne under lb.nr. 5, 12 og 13  

 at burde forhøjes til de nedenfor anførte beløb som følge af ulemper ved den  

 slusevirkning, der ved blæst fra sydøstlige og nordøstlige vindretninger kan  

 følge af de skete hegnsgennembrud på disse ejendomme.
 De fastsatte erstatningsbeløb forrentes fra ekspropriationsdagen den 15.  

 september 1992.
 Det findes rimeligt, at der tillægges lodsejerne en passende godtgørelse  

 for udgifter til advokatbistand også ved sagens behandling for  

 overtaksationskommissionen, hvorfor tidligere tillagte beløb er forhøjet fra  

 2.000 kr. til 3.000 kr. til hver enkelt ejer.
Herefter b e s t e m m e s:
 Erstatningen til lodsejerne fastsættes således:
