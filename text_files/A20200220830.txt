Lov om ændring af straffeloven (Samtykkebaseret voldtægtsbestemmelse) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I straffeloven, jf. lovbekendtgørelse nr. 1650 af 17. november 2020, som ændret ved § 1 i lov nr. 1832 af 8. december 2020, foretages følgende ændringer:
 1. § 216, stk. 1, affattes således:
»For voldtægt straffes med fængsel indtil 8 år den, der har samleje med en person, der ikke har samtykket heri.« 2. To steder i § 228 udgår »§ 216, stk. 1, nr. 2,«.
§ 2 Loven træder i kraft den 1. januar 2021.
§ 3 Loven gælder ikke for Færøerne og Grønland.
Givet på Marselisborg Slot, den 29. december 2020 Under Vor Kongelige Hånd og Segl MARGRETHE R.
