Kendelse fra Pressenævnet i sag nr.  

 66/1999 K har ved advokat Jørgen M.
Bendtsen klaget til  

 Pressenævnet over en artikel bragt i Lemvig Folkeblad den 19. maj 1999,  

 idet han mener, at god presseskik er tilsidesat.
 Bladet bragte på forsiden følgende  

 henvisning:
 "25-årig fra Lemvig otte måneder i  

 fængsel for salg af narko".
 På lokalsiderne for Lemvig bragtes følgende  

 artikel: "Otte måneders fængsel for salg af narkotika" med  

 følgende indhold:
 "Ecstacy: Videresalg af de opkvikkende piller  

 ecstasy er hovedingrediens i en dom mod 25-årig mand.
Den 25-årige [K], Lemvig, blev tirsdag idømt  

 otte måneders ubetinget fængsel for videresalg af ecstasy,  

 amfetamin og kokain i hovedsageligt Lemvig og Thyborøn-Harboøre  

 områderne.
Det skete ved et retsmøde i Lemvig, hvor [K] i det  

 store og hele erkendte sig skyldig i anklagepunkterne.
140 piller I perioden fra august til november sidste år  

 købte [K] 130-140 ecstasy-tabletter samt 55-65 gram amfetamin.
De 100  

 ecstasy tabletter samt halvdelen af amfetaminen blev solgt til personer i  

 navnlig Lemvig og Thyborøn-områderne.
Den omfattende handel blev dog afsløret, da han i  

 marts i år skulle hente yderligere 100 ecstasy-tabletter hos en bekendt  

 i Århus.
Samme sted fik han i øvrigt 13 gram kokain, hvoraf to  

 gram blev videresolgt.
Den 25-årige blev dog anholdt kort efter, og ved  

 den efterfølgende ransagning blev ecstasy-tabletterne og de resterende  

 10 gram kokain fundet og beslaglagt.
Fortjenesten ved videresalget  

 skønnes at være cirka 5950 kroner, som retten bestemte at  

 beslaglægge hos den 25-årige.
Flere forhold [K] blev også dømt for flere mindre forhold.  

 Blandt andet for køb af en betydelig mængde nitrazepam-piller,  

 hvoraf fem-seks styk blev foræret bort.
Desuden blev der ved  

 ransagningen fundet en CS-gasspray, ulovlige kanonslag samt stjålne  

 slikvarer fra Bio-Huset, som [K] havde købt af gerningsmanden.
Modtog dom Den væsentligste del af dommen er dog salget af  

 ecstasy-tabletter, som vægter meget tung i den samlede dom.
Anklageren  

 krævede i alt otte måneders ubetinget fængsel, hvilket  

 forsvareren fandt meget passende og derfor ikke procederede for en mildere  

 dom.
Derfor valgte retten at afsige en dom på otte måneders  

 ubetinget fængsel samt beslaglæggelse af fortjenesten på  

 5950 kroner.
[K] valgte at modtage dommen." På samme side bragte bladet omtale af en anden  

 retssag, hvor den domfældte ikke blev nævnt ved navn.
Denne  

 artikel havde overskriften "19-årigs køb af ecstasy var til  

 eget forbrug" og følgende underrubrik:
"Lemvig Ret: 19-årig fisker købte kun  

 ecstasy til sig selv og kan nøjes med betinget straf." Klageren har anført, at det er i strid med god  

 presseskik, at bladet har gengivet hans navn i forbindelse med, at han blev  

 idømt en fængselsstraf på 8 måneder for  

 overtrædelse af straffelovens § 191 m.v.
 Klageren har i den forbindelse anført, at  

 offentliggørelsen af hans navn har haft ubehagelige  

 følgevirkninger for ham og hans familie, der bor og lever i  

 Lemvig.
 Bladet har i en udtalelse anført, at  

 Ringkøbing Amts Dagblad (som Lemvig Folkeblad er en aflægger af)  

 i en længere årrække konsekvent har fulgt den regel at  

 nævne navnet på den dømte i omtalen af straffesager,  

 når tiltalte er idømt ubetinget fængselsstraf, og at dette  

 var tilfældet i sagen mod klageren.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Ulrik  

 Holmstrup og Preben Sørensen.
 Pressenævnet udtaler:
 Pressenævnet finder ikke grundlag for at kritisere,  

 at bladet efter afsigelsen af dommen i sagen, der i overensstemmelse med  

 retsplejeloven blev behandlet i offentlighed, har identificeret klageren med  

 navn.
 Afsagt den 16. juni 1999.
