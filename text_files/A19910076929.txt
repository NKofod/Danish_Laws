Herved bekendtgøres lov nr. 677 af 22. december 1919 om  

 forbud mod videresalg af billetter til offentlige forlystelser med de  

 ændringer, der følger af lov nr. 213 af 4. juni 1965 § 1.  Videresalg af billetter til offentlige  

 forlystelser, ved hvilket sælgeren søger at opnå fortjeneste, er forbudt.
Det  

 kongelige Teaters loger kan dog som hidtil bortsælges ved offentlig auktion  

 for en sæson ad gangen, og for de således solgte billetter gælder  

 bestemmelsen ikke.
 § 2.  Kulturministeren kan give boglader, bureauer,  

 kiosker og lignende forretninger i passende antal bevilling til mod et af  

 ministeren fastsat vederlag at modtage og besørge forudbestilling af  

 billetter til offentlige forlystelser.
 § 3.  Overtrædelse af loven straffes med bøde.
 § 4.  Denne lov træder i kraft straks.
Kulturministeriet, den 25. november 1991 P.M.V.
 E.B.
