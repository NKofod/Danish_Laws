Nr BTL 196 Betænkning over Forslag til lov om ændring af lov om social bistand  

 (Sikring af betaling for børns ophold i daginstitution m.v.)   

 Nr L 196 1990-91, 2. samling Afgivet af Socialudvalget Afgivet: 19910523 Udvalget har behandlet lovforslaget i en række møder.
 Herefter indstiller udvalget lovforslaget til vedtagelse  

 uændret.
 Et mindretal i udvalget (Socialistisk Folkepartis medlem) ønsker at  

 udtale:
Dette lovforslag er et led i forliget om børnepakken.
Mindretallet lægger  

 vægt på, at tilbageholdelsen ikke kan overstige den månedlige betaling.  

 Tilbageholdelsen må først træde i kraft, når der er konstateret for sen  

 betaling, og det er ikke obligatorisk for kommunalbestyrelsen at tilbageholde  

 den.
Mindretallet lægger ligeledes vægt på, at kommunalbestyrelsen vil kunne  

 gøre undtagelse, hvis der er »formildende omstændigheder« og  

 sociale hensyn at tage til forældrene.
 Et andet mindretal i udvalget (Fremskridtspartiets medlem) ønsker i øvrigt  

 at bemærke:
 Det er en fryd for øjet pludseligt at opdage, at et beslutningsforslag fra  

 Fremskridtspartiet, som blev stemt ned, pludselig alligevel dukker op i form  

 af et lovforslag.
 Det var Fremskridtspartiets intentioner med beslutningsforslaget, at det  

 offentlige skulle have mulighed for at tilbageholde dele af kontanthjælpen,  

 hvis ikke kontanthjælpsmodtagere betalte for pasning af deres børn i de  

 offentlige institutioner, og det er så det, som mindretallet her ser i  

 lovforslagsform.
 Ved behandlingen af Fremskridtspatiets beslutningsforslag stemte alle  

 andre partier imod Fremskridtspartiets forslag, men nu ser det alligevel ud  

 til, at alle partier kan støtte ideen, når blot den kommer fra  

 socialministeren.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Agnete Laustsen (KF) Eva Kjer Hansen (V) Hanne Severinsen  

 (V) Tom Behnke (FP) Marianne Jelved (RV) Kofod-Svendsen (KRF) fmd.
