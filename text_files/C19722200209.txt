(Til rektorerne for de anerkendte  

 børnehave- og fritidspædagogseminarier) I fortsættelse af ministeriets cirkulære af 8. december 1971 og skrivelse  

 af 18. februar 1972 om betaling for praktikundervisning fastsættes herved  

 følgende retningslinier for udbetaling af honorar for observationspraktik:
 1. Med virkning fra 1. august 1970 og indtil videre  

 ydes betaling for observationspraktik med 2,50 kr. med tillæg som for  

 finanslovhonorarer pr. time pr. praktikantgruppe.
 Honoraret udgør herefter for perioden:
1. august 1970 - 30. september 1970 .................  

 kr. 12,74 1. oktober 1970 - 31. marts 1971 ....................  

 kr. 13,30 1. april 1971 - 30. september 1971 ..................  

 kr. 13,75 1. oktober 1971 - 31. marts 1972 .....................  

 kr. 14,17 1. april 1972 - 30. september 1972 ..................  

 kr. 14,57.
Honoraret for observationspraktik ydes for hver praktikantgruppe pr. time,  

 hvor gruppen efter aftale med seminariet og praktiklæreren har opholdt sig på  

 institutionen under praktiklærerens vejledning.
En gruppe kan bestå af fra en  

 enkelt praktikant til et hold på ikke over 5 deltagere.
Der beregnes ikke  

 feriegodtgørelse af honoraret.
 Honoraret betales (uden fordeling) til den, der vejleder praktikanterne på  

 praktikstedet.
 2. Udbetaling af honorar sker til institutionen, hvor  

 praktikken har fundet sted.
 Honorarerne betales bagud, efter at praktiktimerne for hver gruppe er  

 afsluttet.
 3. Ved udbetaling af honorarerne bedes følgende  

 fremgangsmåde anvendt:
a.
For hver praktikantgruppe bruges de blanketter, som udsendes samtidig  

 med dette cirkulære.
Blanketterne udfyldes af seminaret med dettes navn, praktikstedets navn,  

 praktikanternes navne, praktikperioden og antal praktiktimer.
Seminaret  

 beregner honorarets størrelse efter anvisningen i cirkulærets pkt. 1. Hver  

 blanket udfyldes i to eksemplarer.
b.
To blanketter udfyldt i overensstemmelse med foranstående sendes  

 herefter til praktikinstitutionerne . Disse anmodes om at udfylde den øvrige  

 del af blanketten (begge eksemplarer). Oplysning om trækprocent bedes  

 kontrolleret ved forevisning til institutionens leder af vedkommendes  

 skattekort.
Kildeskatten beregnes; den beregnes i hele kronebeløb uden ører.  

 Restbeløbet af honoraret udgør herefter vedkommendes nettoandel af honoraret.
 Det ene eksemplar af blanketten tilbagesendes til seminaret, dateret og  

 forsynet med underskrift af institutionens leder.
c.
Seminariet bedes - efter fornøden kontrol af det tilbagesendte  

 eksemplar af blanketten - udbetale nettobeløbet til institutionen, hvorefter  

 institutionen på grundlag af det eksemplar af blanketten, som den selv har  

 beholdt, udbetaler honorar til praktiklæreren.
d.
Det påhviler seminaret at afregne det indeholdte kildeskattebeløb med  

 kildeskattedirektoratet samt udfærdige lønsedler for praktikhonorarer i  

 januar måned i det følgende år.
 Undervisningsministeriet, den 27. marts  

 1972.
 P.M.V.
 E.B.
