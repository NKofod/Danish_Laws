Nr BTB 102 Betænkning over Forslag til folketingsbeslutning om en mere effektiv  

 afsoning i fængsler og arresthuse   

 Nr B 102 1995-96, 1. samling Afgivet af Retsudvalget Afgivet: 19960423 Udvalget har behandlet beslutningsforslaget i nogle møder.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) beslutningsforslaget til forkastelse.
Et flertal inden for flertallet (Socialdemokratiets, Det Radikale Venstres  

 og Centrum-Demokraternes medlemmer af udvalget) konstaterer, at der løbende  

 over finansloven søges afsat yderligere midler til kriminalforsorgen med  

 henblik på at styrke såvel de behandlingsmæssige som sikkerhedsmæssige  

 aspekter under afsoning.
Ligeledes er der taget initiativer til såvel  

 yderligere grund- som efteruddannelse af personalet.
 Flertallet konstaterer, at på en lang række af de punkter, som  

 beslutningsforslaget indeholder, er der allerede iværksat foranstaltninger,  

 for eksempel etablering af mindre personalekrævende  

 institutioner/afdelinger/pensioner etc.
 Etablering af kontraktafdelinger (stoffrie afdelinger) søges udbygget.
 Fokus er rettet på problemerne med hensyn til svage og stærke fanger i de  

 samme afdelinger/fængsler.
Flertallet konstaterer også, at der sker en konkret og individuel  

 vurdering af prøveløsladelsesegnethed.
Statistikken herom viser, at antallet  

 af afslag på prøveløsladelsesansøgninger er stigende.
 Flertallet er enig i, at afsoneres mulighed for at opnå aktindsigt i  

 forhold til interne notater, der kan indeholde sikkerhedsmæssige vurderinger  

 etc., bør overvejes, og flertallet udelukker ikke en stramning på dette  

 område, ligesom flertallet heller ikke udelukker, at indsattes mulighed for  

 ukontrolleret anvendelse af moderne edb-udstyr og mobiltelefoner etc. bør  

 forhindres.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller beslutningsforslaget  

 til vedtagelse uændret.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP)  

 Dansk Folkeparti havde ikke medlemmer i udvalget.
