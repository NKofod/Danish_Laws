Tegningsaftale til olieproduktionspumpe i  

 USA Reference:
 PSL § 13, stk. 6.
 A klagede for indkomståret 1995 over, at de stedlige  

 skattemyndigheder havde nægtet ham fradrag for renteudgifter og  

 underskud vedr. hans deltagelse i I/S B.
 Det fremgik af sagens oplysninger, at klageren den 22. december 1995 havde  

 underskrevet tegningsaftale vedrørende tegning af 50% af andelene i  

 interessentskabet I/S B.
 Projektet, der i henhold til tegningsaftalen vedrørte investering i  

 en olieproduktionspumpe, opstillet og i produktion i Californien, var udbudt  

 af C A/S og klageren havde ved underskrivelsen af tegningsaftalen givet C A/S  

 fuldmagt til at underskrive samtlige dokumenter, som var nævnt i  

 prospektet samt øvrige dokumenter, der måtte være  

 nødvendige for handlens gennemførelse.
 Udbudsmaterialet fra C A/S var tillige med revisorredegørelse,  

 indeholdende en gennemgang af projektet samt af de af udbyder udarbejdede  

 budgetter, og memorandum fra klagerens advokat vedrørende kontrol af  

 de udbudte pumpers fysiske tilstedeværelse og drift blevet fremlagt for  

 Landsskatteretten i forbindelse med rettens behandling af sagen.
Klageren havde ved underskrivelsen af tegningsaftalen tiltrådt  

 interessentskabskontrakten for I/S B.
Det fremgik af kontraktens § 3, at  

 interessentskabsdeltagere var klageren og D, der begge deltog med en  

 ejerandel på 50%, og at fordeling af gevinst og tab skulle foretages i  

 overensstemmelse med deltagernes ejerandele.
 Interessentskabskontraktens § 4 indeholdt følgende bestemmelse  

 vedrørende hæftelse og sikkerhedsstillelse:
"Interessenterne hæfter direkte, solidarisk og personligt over for  

 tredjemand for interessentskabets forpligtelser.
I det indbyrdes forhold  

 hæfter hver af interessenterne i samme forhold, hvori gevinst og tab  

 fordeles, jf. pkt. 3.3." Klageren havde ved tiltrædelsen af interessentskabskontrakten  

 skriftligt bekræftet, at D, der er valgt til formand for  

 interessentskabet, var berettiget til at indgå administrationsaftale  

 med C A/S som administrator.
Det fremgik af sagens oplysninger, at der den 22. december 1998 var  

 indgået administrationsaftale mellem klageren og C A/S  

 vedrørende I/S B.
I henhold til administrationsaftalen forestod C A/S  

 herefter al administration af oliepumpens produktion, inspektion af  

 oliepumpen, gennemgang af afregningsnotaerne fra operatøren,  

 gennemgang af reparations- og vedligeholdelsesregninger etc., og C A/S  

 beregnede sig herfor for hvert regnskabsår et honorar på 1.700  

 kr. pr. 1 million investerede kroner, der blev erlagt bagud en gang  

 årligt, første gang den 1. januar 1996. Det fremgik af aftalen,  

 at administrator var berettiget til at overdrage rettighederne og  

 forpligtelserne i henhold til denne til tredjemand, uden at investor havde  

 mulighed for at modsætte sig en sådan overdragelse, og at aftalen  

 kunne opsiges fra begge parters side med 1 års varsel til den 1.  

 januar, dog ikke så længe finansieringen var ydet af E  

 Corporation.
Interessentskabet havde i henhold til købsaftale - "Purchase  

 Agreement" og "Bill of Sale" - af 31. december 1995 for en sum af US$ 437.600  

 erhvervet 1 stk. nærmere specificeret olieproduktionspumpe, placeret i  

 Californien.
Sælger af pumpen var i henhold til aftalen E Corporation.
Udstyret var i henhold til en for Landsskatteretten fremlagt rapport  

 umiddelbart før overtagelsen blevet vurderet med henblik på at  

 fastslå værdien i fri handel.
Udstyret var i rapporten vurderet  

 til US$ 442.000.
Købesummen skulle i henhold til aftalen erlægges med 13 %  

 kontant, mens sælger ydede et lån til finansieringen af  

 restkøbesummen.
Køberen forpligtede sig i købsaftalen  

 til at indgå en lang række øvrige aftaler, herunder  

 Production & Operations Agreement med F og Administration Agreement med C  

 A/S.
Det fremgik af sagens oplysninger, at den i købsaftalen aftalte  

 kontante udbetaling på 13% af beløbet, svarende til 56.888 US $,  

 var erlagt ved underskrift på en sigtveksel, der forfaldt efter 1  

 år fra underskrivelsen af denne.
Den resterende del af  

 købesummen, 380.712 US $, var finansieret af sælgeren af  

 udstyret, med  hvilket selskab der den 31. december 1995 var indgået  

 låneaftale.
Det fremgik af låneaftalen, at denne havde en løbetid  

 på et år, og at lånebeløbet blev forrentet med 6%  

 p.a.
Lånet skulle i henhold til aftalen afvikles i henhold til en til  

 låneaftalen vedlagt amortisationstabel, der dog ikke var blevet  

 fremlagt for Landsskatteretten.
Køber havde i henhold til  

 låneaftalen mulighed for at forlænge lånet i tre nye  

 perioder af et år, idet renten dog skulle fastsættes påny i  

 forbindelse med eventuelle forlængelser af løbetiden.
Herefter  

 skulle investor enten omlægge lånet til et egentligt  

 finanslån eller indfri dette.
 Ved indgåelsen af låneaftalen var oliepumpen og de fremtidige  

 driftsindtægter blevet pantsat til sælgeren som långiver.  

 Herudover hæftede investor personligt for den til enhver tid  

 værende lånebalance med hele sin personlige formue.
Det fremgik af sagens oplysninger, at der i forbindelse med købet  

 mellem interessentskabet og F Inc. var indgået "Production- og  

 Operations Agreement" af 31. december 1995 vedrørende det af  

 interessentskabet indkøbte udstyr.
Aftalen var i henhold til sin  

 ordlyd indgået for en 5 års periode, hvorefter vilkårene i  

 denne skulle genforhandles.
 Det fremgik af aftalen, at det årlige honorar for vedligeholdelse af  

 oliepumpen var blevet aftalt til 1.595 US$, og at investor skulle have en  

 basispris på 12,60 US$ pr. oppumpet tønde olie (aftalens § 1.2),  

 hvilken basispris skulle reguleres efter forbrugerprisindekset for  

 X-området i USA, (aftalens § 1.3). Investor skulle endvidere have en  

 "market adjustmentprice" for sparede transportomkostninger, der på  

 aftaletidspunktet udgjorde 0,16 US$. Den oppumpede mængde olie  

 måltes i henhold til aftalen på det punkt, hvor pumpen var  

 tilsluttet det fælles opsamlingssystem, og selskabet med hvilket der  

 var indgået Production & Operations Agreement blev efter aftalen  

 eneagent med hensyn til brug og vedligeholdelse af pumpen, idet det dog i  

 aftalen var understreget, at dette selskab var en uafhængig  

 kontraktspartner.
F Inc. påtog sig i henhold til aftalen yderligere at vedligeholde  

 ledninger, pumper, tanke og andet udstyr til brug for opsamling, oplagring og  

 transport af råolien.
Det fremgik af den indgåede aftale, at  

 vedligeholdelsesudgifterne påhvilede investorerne, og at selskabet i  

 den forbindelse oprettede og førte en særlig konto for hver  

 investor.
Selskabet udarbejdede i henhold til aftalen videre et  

 halvårligt regnskab over indtægter og udgifter for hver enkelt  

 pumpe, for hvilke ydelser der ikke blev modtaget et særligt honorar.
Der var som bilag til produktions- og operatøraftalen vedlagt en  

 vedligeholdelsesaftale med et ikke navngivet "Service Company", indeholdende  

 en beskrivelse af hvilke ydelser, der var omfattet af aftalen.
Det var  

 oplyst, at aftalen var realiseret ved, at produktions- og  

 operatøraftalen var underskrevet, samt ved at F Inc. havde entreret  

 med en underentreprenør, der sørgede for vedligeholdelse af  

 pumperne i henhold til beskrivelsen i den vedlagte aftale.
 Det fremgik af sagens oplysninger, at F Inc. den 20. august 1996 i  

 anledning af skattesagen havde tilskrevet C A/S således:
 "We recieved your letter of July 15, 1996 regarding the problems you are  

 having with the Danish tax authorities and we are pleased to provide the  

 following information.
 F is af wholly owned subsidiary of G Corporation, a public  

 corporation.
H Inc. is a subcontractor to F and carries out most of the day to day  

 field operations for a couple of our Projects including your clients.
H Inc.  

 performs in accordance with the terms and conditions set forth in Exhibit "F"  

 of the Production & Operations Agreement entered into between your  

 clients and F.
The above referenced agreement requires that the service provider maintain  

 sufficient liability coverage at all times and include F as an additional  

 insured party.
This is done so that if an accident occurs on site then the  

 carrier cannot attempt recourse against F.
When you requested that we arrange insurrance coverage for the equipment  

 owners we thought it prudent and most cost effective to add them as  

 additional insurede on the same policy.
If you so desire we will arrange  

 seperate coverage for the owners but it will be more costly and expose them  

 to potential litigation from the current carrier! With respect to the real estate where the equipment is located, we do not  

 have any documentation on the dirt itself.
The subsurface mineral rights are  

 separate from the dirt and belongs to a variety of entities encluding X and Y  

 Railroads.
 F has proprietary production agreements in place with a number of parties  

 who owns the mineral rights or whose rights to the well is based on a  

 "royalty agreement" or a "subsurface mineral lease". These typically includes  

 surface access easement to work the well.
 Furthermore, we do not have copies of the oil sales agreement between the  

 holders of the mineral rights and the refiners since we are not a party  

 thereto.
 Even though your clients are an indirect beneficiary of those agreements  

 your clients equipment is operated solely subject to the Production &  

 Operations Agreement entered into with F.
 Please find enclosed copies of the Statement of Operations and the Client  

 account Statements as of June 30, 1996. Additionally, we have included copies  

 of the checks written on behalf of your clients.
We hope that this helps you out, if necessary we could arrange for our law  

 firm to dig up the property and mineral rights records for the wells for you.  

 However it would be expensive, some of these go back to the beginning of the  

 century and involves multiple subleases and royalty holders." Der var for de stedlige skattemyndigheder fremlagt en erklæring,  

 udarbejdet af det sælgende selskabs amerikanske advokat angående  

 bl.a. gyldigheden af det sælgende selskabs ejendomsret samt den for I/S  

 B ved købsaftalen stiftede ejendomsret til den overdragne oliepumpe.  

 Der var ligeledes fremlagt en af advokaten på vegne udbyderen  

 udarbejdet erklæring vedrørende den juridiske overgang af  

 ejendomsretten til oliepumper fra sælgeren til bl.a.
I/S B.
Som  

 dokumentation for ejendomsrettens overgang samt for projektets realitet i  

 overensstemmelse med udbudsmaterialet og efterfølgende indgåede  

 aftaler var herudover fremlagt UCC-1 formular vedrørende  

 ejendomsretten til og pantsætningen af den af I/S B erhvervede  

 oliepumpe, kontoudtog fra F vedrørende den I/S B tilhørende  

 pumpes indtægter og udgifter for 1. og 2. kvartal 1996,  

 opkrævningsskrivelse til I/S B ved administrator, C A/S, fra  

 sælger og långiver vedrørende rente og afdrag, "Payment  

 1", på i alt 16.983,45 US $, checkbilag af 28. juni 1996  

 vedrørende F overførsel af "Payment 1" til långiver, samt  

 kontoudtog vedrørende I/S B's konto hos F efter betaling af "Payment  

 1".
Der var endelig fremlagt U.S.
Nonresident-selvangivelse for  

 indkomståret 1995 samt California Nonresident-selvangivelse for  

 indkomståret 1995, samt forsikringscertifikat af 15. september 1996,  

 vedrørende policenr. ... i henhold til hvilket "B Partners" ved D for  

 perioden fra denne dato til den 15. september 1997 havde tegnet forsikring  

 for pumpeudstyr.
Forsikrede var i henhold til det fremlagte certifikat H Inc.
 Det var ikke over for Landsskatteretten oplyst, hvem der ejede  

 rettighederne til den oppumpede olie, men det fremgik af sagens oplysninger,  

 at rettighederne ikke var indehavet af investorerne i interessentskabet.
De stedlige skattemyndigheder havde i forbindelse med sagens behandling  

 anmodet klagerens repræsentant om at fremlægge yderligere  

 materiale, herunder forsikringspolice samt dokumentation for den faktiske  

 pengestrøm mellem F og E Corporation - eksempelvis i form af  

 bekræftede kontoudskrifter fra parternes respektive pengeinstitutter -  

 samt dokumentation for betalingen af den kontante del af købesummen -  

 eksempelvis i form af et bankoverførselsbilag til sælger - samt  

 "Royalty Agreement" og "Subsurface Agreement", nævnt i den for  

 forvaltningen forelagte korrespondance.
Told- og Skattestyrelsen havde  

 herudover - i forbindelse med styrelsens undersøgelse af en  

 række projekter af den her omhandlede art - anmodet om yderligere  

 dokumentation for ejendomsretten til oliekilderne, men der var ikke i  

 anledning af anmodningerne fremlagt yderligere materiale for myndighederne.
Skatteforvaltningen havde ved afgørelse af 18. november 1996  

 nægtet klageren adgang til ved opgørelsen af indkomsten for  

 indkomståret at foretage fradrag for renteudgifter og underskud af  

 virksomhed vedrørende klagerens deltagelse i I/S B.
Forvaltningen  

 havde herved tillige nægtet at medregne de af klageren selvangivne  

 renteindtægter vedrørende deltagelsen i interessentskabet, og  

 forvaltningen havde endvidere nægtet klageren adgang til ved  

 formueopgørelsen at fratrække hans andel af egenkapitalen i I/S  

 B.
 Forvaltningen havde som begrundelse for afgørelsen anført,  

 at I/S B's investering i olieproduktionspumpen måtte anses for omfattet  

 af personskattelovens § 4, stk. 1, nr. 13, hvilket medførte, at  

 underskud af virksomheden alene kunne fratrækkes i overskud fra samme.  

 Forvaltningen havde som begrundelse for afgørelsen videre  

 anført, at det var forvaltningens opfattelse, at klageren ikke havde  

 dokumenteret selve realiteten i projektet, hvorfor fradrag var nægtet  

 alene af denne grund.
 Klagerens advokat havde over for Landsskatteretten nedlagt påstand  

 om nedsættelse af den skattepligtige indkomst for indkomståret  

 1995 med 360.000 kr. nedsættelse af den skattepligtige formue for samme  

 indkomstår med 820.653 kr., svarende til de af forvaltningen foretagne  

 forhøjelser i forhold til det af klageren selvangivne.
 Advokaten havde til støtte for påstanden over for  

 Landsskatteretten gjort gældende, at indkomst og omkostninger,  

 relateret til klagerens deltagelse i I/S B, var personlig indkomst, jf.  

 personskattelovens § 3, da projektet ikke var omfattet af personskattelovens  

 § 4, stk. 1, nr. 10 eller 13.
 Han havde til støtte herfor anført, at antallet af deltagere  

 i I/S B var mindre end 10, jf. personskattelovens § 4, stk. 1, nr. 10,  

 modsætningsvis, og at den af I/S B drevne virksomhed ikke kunne  

 betegnes som udlejningsvirksomhed, jf. personskattelovens § 4, stk. 1, nr.  

 13, modsætningsvis.
Advokaten havde til støtte herfor over for Landsskatteretten  

 nærmere anført, Advokaten havde til støtte for påstanden henvist til TfS  

 1997, nr. 525, Skat 1990, nr. 2, 148, Told Skat nyt 1991, nr. 22, 1297 samt  

 TfS 1994, nr. 877.
Skatteforvaltningen havde til det af advokaten over for Landsskatteretten  

 anførte indledningsvis bemærket, at den mellem interessentskabet  

 og F. indgåede aftale ikke efter forvaltningens opfattelse kunne  

 karakteriseres som en leveringsaftale, idet det af aftalens punkt 1 alene  

 fremgik, at F påtog sig at betale for selve oppumpningen af olien til  

 en nærmere fastsat pris pr. enhed (tønde) produceret  

 råolie.
Forvaltningen havde herved bemærket, at F ikke kunne  

 indgå aftale med interessentskabet om at aftage olien, hvilket hang  

 sammen med, at interessentskabet ikke ejede rettighederne til den oppumpede  

 olie.
 Forvaltningen havde vedrørende det af advokaten som bilag til  

 klageskrivelsen fremsendte materiale anført, at forvaltningen ikke  

 fandt, at der var fremsendt de yderligere dokumentationer, som forvaltningen  

 fandt var nødvendige for at kunne vurdere realiteten i projektet.  

 Forvaltningen havde herved under henvisning til den tidligere udsendte  

 agterskrivelse bemærket, at følgende materiale burde  

 fremlægges som nødvendigt til belysning af projektets realitet:
 Forvaltningen havde herom anført, at dette materiale måtte  

 anses for nødvendigt, da det ikke af de foreliggende  

 forsikringsdokumenter fremgik, hvilke aktiver der var forsikret - d.v.s. om  

 forsikringen specifikt dækkede interessentskabets oliepumpe, eller om  

 der var tale om en samlet forsikringssum for samtlige pumper solgt via  

 udbyderen, C A/S (54 stk. ultimo 1995). Det var herved bemærket,  

at oliepumper i mindst 4 tilsvarende projekter alle var forsikret  

 under samme police, at større samlede skader på flere  

 oliepumper derfor antageligt ville medføre manglende  

 forsikringsdækning, og at der dermed på det foreliggende  

 grundlag syntes at være tale om klar underforsikring, hvilket kunne  

 indicere, at den foretagne vurdering af oliepumpen ikke var korrekt.
 Forvaltningen havde til støtte for, at der manglede yderligere  

 dokumentation for leveringsaftalerne i udtalelsen til Landsskatteretten  

 henvist til, at det i projektbeskrivelsen var anført, at der  

 var indgået en fast leveringsaftale på den til enhver tid  

 producerede mængde råolie, at det i  

 revisorredegørelsen var anført, at F var forpligtet til at  

 aftage den producerede råolie, at forvaltningen ikke havde  

 modtaget de foreliggende aftaler herom, og at F ved skrivelse af 20.  

 august 1996 til C A/S havde meddelt, at man ikke var part i de aftaler, der  

 omhandlede olieleverancer m.v.
 Der var vedrørende anmodningen om fremsendelse af de øvrige  

 aftaler fra forvaltningens side dels henvist til, at der i skrivelsen fra F  

 også var givet eksempler på underliggende aftaler omkring  

 olierettigheder m.v., dels til, at sådanne aftaler kunne have  

 afgørende betydning for bedømmelsen af realiteten i et  

 skattearrangement, som det foreliggende.
 Under henvisning til, at det ved undersøgelser foretaget af Told-  

 og Skattestyrelsen, var konstateret, at den person, der ejede oliepumpen  

 forud for E Corporation, tillige repræsenterede - og antageligt ejede  

  - serviceselskabet H Inc., der i henhold til forsikringscertifikatet  

 optrådte som forsikret, og under henvisning til, at det efter  

 forvaltningens opfattelse var konstateret, at den oprindelige sælger  

 havde indgået aftaler omkring driften af interessentskabets oliepumpe,  

 uanset, at disse aftaler ikke var modtaget i forvaltningen, havde  

 forvaltningen anført, at en eventuel aftale mellem F og denne person  

 omkring oppumpningen af olien, efter forvaltningens opfattelse  

 medførte, at projektet kunne betragtes som et  

 "sale-and-lease-back"-projekt, der således utvivlsomt ville være  

 omfattet af personskattelovens § 4, stk. 1, nr. 10 og 13.
 Forvaltningen havde afslutningsvis anført, at det ikke var  

 dokumenteret, at der i nærværende projekt foregik en egentlig  

 pengestrøm mellem de involverede parter, hvilket efter forvaltningens  

 opfattelse rejste yderligere tvivl omkring realiteten i projektet.
 Forvaltningen havde til det af advokaten over for Landsskatteretten  

 anførte endelig fremsat følgende bemærkninger  

 vedrørende personskattelovens regler:
 "Personskattelovens § 4, stk. 1, nr. 10.
Forvaltningen har ikke i sin afgørelse henvist til denne  

 bestemmelse, men er efterfølgende af den opfattelse, at  

 nærværende projekt er omfattet af bestemmelsen.
Der er herved  

 henset til Det er herefter forvaltningens opfattelse, at oliepumperne ikke fungerer  

 som særskilte driftsmidler, men er en integreret del af et  

 olieproduktionsfelt, der efter det oplyste drives af eet selskab, F.
Da oliepumperne ikke fungerer enkeltvis, er det forvaltningens opfattelse,  

 at der er tale om een samlet virksomhed med mere end 10 ejere.
Disse ejere  

 deltager ikke aktivt i driften, hvorfor virksomheden er omfattet af  

 personskattelovens § 4, stk. 1, nr. 10.
 Personskattelovens § 4, stk. 1, nr. 13.
 Interessentskabet har som tidligere nævnt ikke erhvervet  

 rettighederne til den oppumpede olie, hvorfor det er forvaltningens  

 opfattelse, at "Production & Operating Agreement" mellem  

 interessentskabet og F må anses for en lejeaftale, efter hvilken  

 interessentskabet modtager en pristalsreguleret lejeindtægt svarende  

 til mængden af den oppumpede olie med fradrag af visse nærmere  

 aftalte omkostninger vedrørende pumpen.
 At projektet er omfattet af blot een af de ovennævnte bestemmelser  

 medfører, at underskud efter renter og afskrivninger kun kan  

 fratrækkes i overskud vedrørende samme virksomhed.
 Klagerens repræsentant har i sit anbringende omkring reglen i  

 personskattelovens § 4, stk. 1, nr. 13 anført nogle nærmere  

 betragtninger omkring I/S B's økonomiske risiko i forhold til F's  

 risiko i relation til pumpens drift.
 Hertil skal forvaltningen bemærke:
 Med hensyn til klagerens henvisning til retspraksis skal forvaltningen  

 bemærke:
 Told- og Skattestyrelsen havde den 8. januar 1998 udarbejdet en rapport  

 vedrørende investeringer i oliepumper i Californien, udbudt af C A/S.  

 Styrelsen var i rapporten fremkommet med følgende vurdering heraf:
 "Da investorerne ikke sammen med købet af oliepumperne har  

 erhvervet indvindingsretten til den oppumpede ("producerede") olie, er det  

 Told- og Skattestyrelsens opfattelse, at produktions- og  

 operatøraftalen mellem de danske investorer og F må anses for en  

 lejeaftale, efter hvilken F betaler investorerne en pristalsreguleret leje  

 opgjort på grundlag af oppumpet oliemængde og med fradrag af  

 visse nærmere aftalte omkostninger vedrørende pumperne, herunder  

 F's honorar for almindelig vedligeholdelse.
Det tilføjes i den forbindelse, at netop det forhold, at  

 investorerne ikke har erhvervet udvindingsretten til olien, gør, at  

 dette projekt ikke kan sammenlignes med projektet i den bindende  

 forhåndsbesked gengivet i Tidsskrift for Skatteret 1990, 103, hvor  

 investorerne - uden erhvervelse af rettigheder - anvendte vinden til at  

 producere elektricitet med deres vindmøller.
Modsat  

 nærværende projekt, hvor investorerne ikke ejer olien, havde  

 disse investorer således ejendomsretten til den elektricitet, der  

 efterfølgende blev leveret til elselskabet.
I nærværende tilfælde optræder F som  

 operatør for samtlige danske investorers oliepumper.
F varetager  

 således den samlede drift af oliefeltet.
Told- og Skattestyrelsen har ikke kunnet få klarlagt  

 udvindingsrettigheden til oliekilden, men det er oplyst, at denne ikke  

 indehaves af de danske investorer, der således ikke ejer den oppumpede  

 olie.
Investorerne producerer således ikke olie, men deres pumper  

 anvendes til at transportere tredjemands olie fra kilden til  

 opsamlingsanlægget, der ligeledes ejes af tredjemand.
F aftager den olie, der oppumpes af investorernes pumper.
Olien afregnes  

 til en forud fastlagt basispris, der yderligere pristalsreguleres efter  

 udviklingen i det lokale forbrugerprisindeks.
Investorerne bærer derfor  

 ingen risiko for eventuelle prisfald pr. tønde oppumpet olie, idet  

 denne risiko fuldt ud bæres af F Med hensyn til risikoen for oppumpet  

 mængde olie er F ifølge operatøraftalen forpligtet til  

 under udvisning af rettidig omhu at sørge for, at oliepumpen  

 kontinuerligt oppumper den højest mulige mængde olie.
 Investorerne modtager således et inflationssikret vederlag, der  

 ganske vist er afhængig af den oppumpede oliemængde, men det er  

 F, der reelt sørger for driften af oliepumpen og resten af oliefeltet,  

 og som har forpligtet sig til at søge at maksimere den oppumpede  

 oliemængde.
 Når lejeren står for driften af den virksomheden, som  

 aktivitet indgår i, adskiller de faktiske forhold sig ikke fra de  

 tilfælde, hvor aktivet udlejes (til en omsætningsbestemt  

 leje).
 Det er derfor Told- og Skattestyrelsens opfattelse, at der er tale om  

 udlejning, som er omfattet af personskattelovens § 4, stk. 1, nr. 13.
 Dette indebærer, at resultatet af virksomheden er kapitalindkomst,  

 der jf. personskattelovens § 13, stk. 6, opgøres isoleret for denne  

 virksomhed, idet underskud efter renter og afskrivninger kun kan  

 fratrækkes i overskud vedrørende samme virksomhed.
Told- og Skattestyrelsen bemærker i øvrigt, at det forelagte  

 materiale ikke fuldt ud dokumenterer realiteten i projektet.
Således  

 omtaler F i et brev af 20. august 1996 2 dokumenter: "Royalty Agreement" og  

 "Subsurface Agreement". X skatteforvaltning har gentagne gange anmodet om at  

 få disse dokumenter fremlagt, men dette er ikke efterkommet.
Vedrørende forsikringsforhold er der fremlagt "Certificate of  

 Insurance", hvilet svarer til en policeoversigt, hvorimod forsikringspolicen  

 ikke foreligger.
Endelig foreligger der ikke fuldstændig dokumentation  

 for ejendomsretten til oliekilderne." Klagerens advokat havde ikke efter forelæggelsen af forvaltningens  

 bemærkninger respektive Told- og Skattestyrelsens rapport fundet  

 anledning til at indsende yderligere indlæg eller materiale til brug  

 for Landsskatterettens behandling af den påklagede afgørelse.
 Landsskatteretten udtalte:
Henset til, at investorerne i I/S B ikke i henhold til de foreliggende  

 oplysninger er indehavere af rettighederne til den olie, som den af  

 interessentskabet erhvervede oliepumpe oppumper, og til, at det efter de  

 foreliggende oplysninger måtte lægges til grund, at pumpen havde  

 indgået som en integreret del af driften af den F Inc. drevne  

 virksomhed, fandt retten, at den mellem interessentskabet ved administrator,  

 C A/S, og F Inc. indgåede Production & Operations Agreement i  

 skatteretlig henseende måtte kvalificeres som en lejeaftale, i henhold  

 til hvilken interessentskabet til F Inc. udlejede den omhandlede oliepumpe.  

 Det bemærkedes herved, at det forhold, at det interessentskabet  

 tilkommende vederlag for udleje af oliepumpen i henhold til de indgåede  

 aftaler var fastsat til en omsætningsbestemt leje, der blev fastsat  

 på grundlag af den af pumpen oppumpede mængde olie, for hvilken  

 der i henhold til aftalerne blev afregnet med en på forhånd  

 fastsat indeksreguleret pris, ikke kunne antages at fratage aftalen sin  

 karakter af aftale om udleje af afskrivningsberettigede driftsmidler.
Det  

 bemærkedes videre, at den aftalte fordeling af hæftelsen for  

 sædvanlige og ekstraordinære driftsomkostninger ikke adskilte sig  

 væsentligt fra den fordeling af hæftelsen, der måtte anses  

 som sædvanlig i forbindelse med indgåelse af lejeaftaler.
 Da klageren ikke i væsentligt omfang havde deltaget i driften af den  

 af interessentskabet drevne virksomhed, fandt retten herefter, at indkomsten  

 fra den af interessentskabet drevne virksomhed skulle medregnes ved  

 opgørelsen af klagerens kapitalindkomst, jf. personskattelovens § 4,  

 stk. 1, nr. 13.
Fradragsret for underskud af virksomhed som nævnt i denne  

 bestemmelse kunne i henhold til personskattelovens § 13, stk. 6, ikke  

 fratrækkes ved opgørelsen af indkomsten.
Underskud skulle  

 derimod i henhold til bestemmelsen fremføres til modregning i positiv  

 indkomst i et senere indkomstår fra samme virksomhed.
Retten fandt  

 herefter, at klageren med rette ved opgørelsen af indkomsten for  

 indkomståret 1995 var nægtet fradrag for hans andel af  

 interessentskabet vedrørende del af interessentskabets underskud for  

 dette indkomstår.
 Den påklagede afgørelse blev stadfæstet.
 Der var ikke ved sagens afgørelse taget stilling til realiteten af  

 arrangementet i sin helhed.
