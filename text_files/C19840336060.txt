Forord Lasere og arbejde med lasere er omfattet af arbejdsmiljølovgivningen.
Det  

 er navnlig følgende regler, der finder anvendelse:
 -Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 -Bekendtgørelse nr. 323 af 7. juli 1983 om arbejdets udførelse.
 -Bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø.
 -Bekendtgørelse nr. 505 af 19. november 1980 om sikkerhedsskiltning.
 Denne anvisning giver nærmere retningslinier for, hvorledes væsentlige  

 krav heri opfyldes for laser, som anvendes til nivellering, afstandsmåling og  

 som sigtemiddel.
 Brug af sådanne lasere skal ske enten i overensstemmelse med anvisningen  

 eller på anden måde, som er lige så forsvarlig.
 Anvisningen er udarbejdet af direktoratet for arbejdstilsynet på grundlag  

 af et internationalt normforslag (International Electrotechnical Commission  

 TC 76 (CO) 8 Radiation safety of laser products, equipment classification,  

 requirements and users guide).
 Anvisningen har været forelagt arbejdsmiljørådet.
Erik Andersen 1. Indledning Laseres farlighed afhænger af intensitet, bølgelængde og bestrålingstid.  

 Disse faktorer bestemmer om laserstrålen er ufarlig eller kan give  

 forbrændinger i øjet eller på huden.
Lasere inddeles i klasser efter deres farlighed.
Til hver klasse hører  

 bestemte sikkerhedsforanstaltninger.
Den stråling, som lasere i klasse 1 udsender, er ikke farlig.
Der  

 skal derfor ikke træffes særlige sikkerhedsforanstaltninger for dem.
Som tegn  

 på, at strålen ikke er farlig, bør disse lasere mærkes »KLASSE  

 1-LASER«.
 Hvis strålen fra en klasse 2-laser rammer øjet direkte, er den  

 stærkt blændende og kan være skadelig.
Dette gælder også for klasse 3 A-lasere.
Hvis strålen ses gennem et  

 optisk instrument skades øjet øjeblikkeligt.
 Strålingen fra klasse 3 B-lasere er skadelig for øjet.
 Strålingen fra klasse 4-lasere er skadelig både for øjet og huden.  

 Selv reflekser kan være farlige.
Til sammenligning kan nævnes, at solen er ca. lige så farlig at se på som  

 en klasse 2-laser.
Lasere som bruges som sigtemiddel og til afstandsmåling  

 kan tilhøre enhver af de 5 klasser.
Der bør ikke anvendes en laser i en  

 højere klasse end nødvendigt.
2. Brugsanvisning 2.1 Ved enhver levering, skal der medfølge skriftlig brugsanvisning på  

 dansk om betjening, brug og vedligeholdelse.
2.2 Brugsanvisningen skal på fyldestgørende måde gøre rede for alle  

 forhold af betydning for sikkerhed og sundhed.
Den skal derfor bl.a.  

 indeholde oplysning om -laserens klasse -strålingen er kontinuert eller  

 pulset (strålingstiden) -energi for pulset laser -bølgelængde, herunder om  

 strålen er synlig eller usynlig -stråledivergensen -hvor laserstrålen kommer  

 ud -hvilke forholdsregler, der skal træffes for at undgå farlig stråling  

 -materialer, der er egnede til at standse strålen -egnede øjenværn -alle  

 betjeningsorganers placering og funktion -procedurer for betjening ved brug  

 og vedligeholdelse -at farlig stråling kan forekomme, hvis brugsanvisningen  

 ikke følges.
3. Mærkning 3.1 Laseren skal være mærket med en gul-sort advarselstavle med  

 lasertegnet.
3.2 Desuden skal væsentlige oplysninger fra brugsanvisningen angives på et  

 supplerende gult-sort skilt.
Dette skilt skal mindst indeholde. -angivelse  

 af, om laserstrålen er synlig eller usynlig -en sikkerhedssætning -angivelse  

 af klassen -angivelse af effekt, bølgelængde og strålingstid.
 Sikkerhedssætningerne er:
KLASSE 2 SE IKKE IND I STRÅLEN KLASSE 3 A SE IKKE IND I STRÅLEN OG BETRAGT IKKE MED OPTISKE INSTRUMENTER KLASSE 3 B UNDGÅ UDSÆTTELSE FOR STRÅLEN KLASSE 4 UNDGÅ AT ØJNE OG HUD UDSÆTTES FOR DIREKTE ELLER SPREDT STRÅLING Eksemplet i fig. 1 viser skiltningen for en Neodynium-YAG-laser, klasse 4.
-------------------------- USYNLIG LASERSTRÅLING UNDGÅ AT ØJNE ELLER HUD UDSÆTTES FOR DIREKTE ELLER SPREDT STRÅLING KLASSE 4-LASER 5 j 1060 nm PULSET 100 ns -------------------------- Figur 1.
 Skiltene skal være vejrbestandige.
4. Indretning 4.1 For lasere i klasse 2 til klasse 4 skal følgende være opfyldt:
4.1.1 Strålingen skal udsendes, så den ikke frembyder fare for sikkerhed  

 og sundhed.
Kabinettet skal være udformet, så der kun udsendes stråling, hvor  

 det er tilsigtet.
 4.1.2 Betjeningsorganerne må ikke være placeret i nærheden af strålen.
 4.1.3 Startknappen skal være forsænket, overdækket eller forsynet med  

 krave, således at utilsigtet igangsætning ikke kan ske.
 4.2 For lasere i klasse 3 A til klasse 4 skal yderligere være opfyldt:
 4.2.1 Laserstrålen skal kunne standses mekanisk af en blænder, lukker  

 eller lignende.
 4.2.2 For at hindre ukyndiges brug af laseren, skal den være nøgle- eller  

 kodebetjent.
 4.2.3 Laseren skal give et hørligt eller synligt signal, når den er i  

 brug.
 4.3 Og for klasse 3 B og klasse 4 yderligere:
 4.3.1 Laseren skal have indbygget mulighed for en ydre afbryderkontakt, fx  

 til et ekstra nødstop.
5. Brug 5.1 Arbejde med lasere skal planlægges og tilrettelægges, så det kan  

 udføres forsvarligt.
5.2 Laseren må kun bruges af personer, der har den fornødne indsigt, og  

 som er blevet instrueret i nødvendigt omfang.
De skal være fuldt fortrolige  

 med betjeningen, sikkerhedsforanstaltningerne og brugsanvisningen.
 5.3 Alt personale, som opholder sig i det område, hvor laseren bruges,  

 skal være gjort bekendt med de sikkerhedsforanstaltninger, der skal iagttages  

 for at undgå farlig stråling.
 5.4 Hvor lasere bruges, skal der - på passende steder og let synligt -  

 anbringes advarselsskilte med lasertegnet.
5.5 Når laseren ikke bruges, skal den slukkes.
Lasere med nøglebetjening  

 skal aflåses, så ukyndiges brug af laseren hindres.
6. Afstandsmåling 6.1 Til afstandsmåling bruges som regel galliumarsenid-lasere, som kan  

 være i klasse 1 til klasse 3 B, eller neodyniom-YAG-lasere, som kan være i  

 klasse 3 B til klasse 4. Begge typer udsender usynlig stråling.
 6.2 Figur 2 viser nogle faresituationer:
Figur 2 1. Brugeren sigter mod måleobjektet.
Personer ved instrumentet  

 risikerer øjenskader på grund af reflekser fra terrængenstande i sigtelinien  

 i laserens umiddelbare nærhed. 2. Det er farligt at se i retning mod laseren,  

 når man opholder sig i sigtelinien. 3. Glasruder, metalplader og lignende kan  

 give spejlende reflekser, som er farlige, selv på lang afstand. 4. Det er  

 farligt at bruge måleinstrumenter med kikkertsigte, når man opholder sig i  

 sigtelinien, da kikkerten koncentrerer strålingen i øjet.
7. Lasere til markering af linier Til markering af  

 linier bruges som regel helium-neon-lasere, som kan være i klasse 1 til  

 klasse 3 B.
De udsender rødt lys.
 7.2 Fig. 3 viser nogle faresituationer.
Fig. 3 1. Laseren skal placeres så lavt, at der er mindst mulig risiko  

 for, at strålen kan ramme personer i normale arbejdsstillinger. 2. Man må  

 ikke kigge direkte i strålen, når man skal placere rørene.
Der skal bruges en  

 skabelon eller lignende. 3. Blanke flader og arbejdsredskaber, fx en skovl,  

 kan give spejlende reflekser, som er farlige.
8. Nivellering (markering af planer) 8.1 Til nivellering bruges som regel helium-neon-lasere med en roterende  

 stråle.
Laserne kan være i klasse 1 til klasse 3 B og udsender rødt lys.
 8.2 Fig. 4 viser laserens placering og nogle faresituationer.
Fig. 4 1. Laseren skal placeres så højt eller så lavt, at der er mindst  

 mulig risiko for, at strålen kan ramme personer i normale arbejdsstillinger.  

 2. Man må ikke kigge direkte i strålens når afstanden til jordoverfladen  

 måles.
Der skal bruges et stadie eller lignende. 3. Blanke flader og  

 arbejdsredskaber, fx en skovl, kan give spejlende reflekser, som er farlige.
