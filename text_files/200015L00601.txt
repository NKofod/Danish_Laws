Tillægsbetænkning afgivet af  

 Skatteudvalget den 30. maj 2001 Tillægsbetænkning over Forslag til lov om ændring af  

 vurderingsloven og andre skattelove (Justering af vurderingsorganisationen m.v.) [af skatteministeren (Frode Sørensen)] 1. Ændringsforslag Der er stillet 5 ændringsforslag til lovforslaget.  

 Centrum-Demokraternes medlem af udvalget og Kirsten Jacobsen (UP) har stillet  

 ændringsforslag nr. 1, 3 og 5. Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget og  

 Kirsten Jacobsen (UP) har stillet ændringsforslag nr. 2 og 4.
2. Udvalgsarbejdet Lovforslaget blev fremsat den 15. marts 2001 og var til 1.  

 behandling den 4. april 2001. Lovforslaget blev efter 1. behandling henvist  

 til behandling i Skatteudvalget.
Udvalget afgav betænkning den 23. maj  

 2001. Lovforslaget var til 2. behandling den 30. maj 2001, hvorefter det blev  

 henvist til fornyet behandling i Skatteudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 4 spørgsmål til skatteministeren til skriftlig  

 besvarelse, som denne har besvaret med undtagelse af spørgsmål  

 15. Dette spørgsmål forventes besvaret af skatteministeren inden  

 3. behandling.
Spørgsmålene og svarene er optrykt i bilag 2 til  

 tillægsbetænkningen.
Endvidere er spørgsmål 8-11 og  

 skatteministerens besvarelse heraf optrykt i bilag 2 til  

 tillægsbetænkningen.
3. Indstillinger Et mindretal i udvalget (S, SF, RV og EL)  

 indstiller lovforslaget til vedtagelse uændret.
 Et andet mindretal i udvalget (V, KF, CD, KRF,  

 Kirsten Jacobsen (UP) og Kim Behnke (UP)) indstiller lovforslaget til  

vedtagelse med de stillede ændringsforslag.
Et tredje mindretal (DF) indstiller lovforslaget  

 til vedtagelse med de stillede ændringsforslag.
Hvis  

 ændringsforslagene forkastes ved 3. behandling, vil DF stemme imod  

 lovforslaget.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Til § 1 Af	et mindretal (CD og Kirsten Jacobsen (UP)), tiltrådt af  

 et mindretal (V, KF, DF, KRF og Kim Behnke (UP)):
 1) Nr. 3 udgår.
[Den foreslåede dialogordning med ejere af fast  

 ejendom udgår] Af	et mindretal (V, KF, CD, KRF og Kirsten Jacobsen (UP)),  

 tiltrådt af et mindretal (DF og Kim Behnke (UP)):
 2) Nr. 14 udgår.
[Forslaget om vurderingssekretariatets adgang til  

 besigtigelser uden vurderingsrådsmedlemmer udgår] Af	et mindretal (CD og Kirsten Jacobsen (UP)), tiltrådt af  

 et mindretal (V, KF, DF, KRF og Kim Behnke (UP)):
 3) Nr. 21 udgår.
[Den foreslåede dialogordning med ejere af fast  

 ejendom udgår] Af	et mindretal (V, KF, CD, KRF og Kirsten Jacobsen (UP)),  

 tiltrådt af et mindretal (DF og Kim Behnke (UP)):
 4) Nr. 31 udgår.
[Forslaget om tilsyns- og revisionsmyndighedernes adgang  

 til besigtigelser uden vurderingsrådsmedlemmer udgår] Af	et mindretal (CD og Kirsten Jacobsen (UP)), tiltrådt af  

 et mindretal (V, KF, DF, KRF og Kim Behnke (UP)):
 5) Nr. 33 udgår.
[Den foreslåede dialogordning med ejere af fast  

 ejendom udgår] Bemærkninger Til nr. 1, 3 og 5 Med ændringsforslagene udgår den i  

 lovforslaget foreslåede dialogordning med ejerne af fast ejendom,  

 hvorefter vurderingsmyndighederne til udvalgte ejendomsejere kan udsende  

 skema til frivillig udfyldelse om oplysninger vedrørende  

 vedligeholdelsesstand m.v. og bud på ejendommens ansættelse.
 Det er forslagsstillernes opfattelse, at den i  

 lovforslaget foreslåede dialogordning med ejerne af fast ejendom  

 må betragtes som første skridt på vejen til en egentlig  

 selvangivelsesordning for fast ejendom, hvilket forslagsstillerne er  

 modstandere af.
 Dertil kommer, at vurderingsrådet allerede i dag har  

 denne dialog med ejendomsejerne i forbindelse med klager, besigtigelser m.v.,  

 og hvis vurderingsrådet i den sammenhæng bliver opmærksom  

 på uoverensstemmelser med BBR-registret, notereres disse, og  

 oplysninger herom videregives til Teknisk Forvaltning.
 Med henvisning til, at det er kommunernes ansvar, at  

 BBR-registret er opdateret, og at vurderingsinstitutionen ikke er en del af  

 den offentlige forvaltning, er det endvidere forslagsstillernes opfattelse,  

 at den foreslåede dialogordning med ejerne af fast ejendom vil  

 resultere i en uhensigtsmæssig sammenblanding af ansvar.
Til nr. 2 Ændringsforslaget indebærer en bevarelse af  

 den eksisterende retstilstand, således at vurderingssekretariaterne  

 ikke kan foretage besigtigelser uden deltagelse af mindst et  

 vurderingsrådsmedlem.
Vurderingsrådet vil dog fortsat kunne  

 bemyndige vurderingssekretariatet til at varetage særligt  

 afgrænsede opgaver på vurderingsrådets vegne.
For stillerne af ændringsforslaget er det af  

 afgørende betydning at bevare det demokratiske og folkelige element i  

 vurderingsinstitutionen.
Det er forslagsstillernes opfattelse, at  

 lovforslagets forslag om, at vurderingssekretariaterne skal kunne foretage  

 besigtigelser uden deltagelse af vurderingsrådsmedlemmer, reelt er  

 udtryk for, at en del af magten fjernes fra lægmandselementet.  

 Forslagsstillerne er ikke enige i denne magtforskydning og finder, at  

 lovforslagets element herom har en uheldig signalværdi og er et skridt  

 i den forkerte retning i forhold til en bevarelse af det demokratiske og  

 folkelige element i den fremtidige vurderingsinstitution.
Til nr. 4 Ændringsforslaget indebærer en bevarelse af  

 den eksisterende retstilstand, således at tilsyns- og  

 revisionsmyndighederne ikke vil kunne foretage besigtigelser uden deltagelse  

 af et vurderingsrådsmedlem.
For stillerne af ændringsforslaget er det af  

 afgørende betydning at bevare det demokratiske og folkelige element i  

 vurderingsinstitutionen.
Det er forslagsstillernes opfattelse, at  

 lovforslagets forslag om, at tilsyns- og revisionsmyndighederne skal kunne  

 foretage besigtigelser uden deltagelse af vurderingsrådsmedlemmer reelt  

 er udtryk for, at en del af magten fjernes fra lægmandselementet.  

 Forslagsstillerne er ikke enig i denne magtforskydning og finder, at  

 lovforslagets element herom har en uheldig signalværdi og er et skridt  

 i den forkerte retning i forhold til en bevarelse af det demokratiske og  

 folkelige element i den fremtidige vurderingsinstitution.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Kirsten Jacobsen (UP)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 183 omdelt efter  

 afgivelse af betænkning Bilagsnr.
Titel 21 Svar på spm. 8 om indholdet af ministerens betænkningsbidrag,  

 fra skatteministeren 22 Svar på spm. 9 om ministerens kommentar til ændringsforslag  

 nr. 1, 3, 5 og 6, fra skatteministeren Svar på spm. 10 om ministerens kommentar til ændringsforslag  

 nr. 2 og 7, fra skatteministeren Svar på spm. 11 om ministerens kommentar til ændringsforslag  

 nr. 4 og 8, fra skatteministeren 23 Betænkning afgivet den 23. maj 2001 24 Spm. 12 om tilsynsmyndighedernes adgang til besigtigelse  

 (initiativretten), til skatteministeren Spm. 13 om vurderingsrådsmedlemmernes tilbagemeldingsfrist ved  

 deltagelse i tilsynsmyndighedernes besigtigelser, til skatteministeren 25 1. udkast til tillægsbetænkning 26 Spm. 14, om der vedrørende den foreslåede dialogordning  

 stilles formkrav til oplysningernes afgivelse, til skatteministeren 27 Svar på spm. 12 om tilsynsmyndighedernes adgang til besigtigelse  

 (initiativretten), fra skatteministeren Svar på spm. 13 om vurderingsrådsmedlemmernes  

 tilbagemeldingsfrist ved deltagelse i tilsynsmyndighedernes besigtigelser,  

 fra skatteministeren 28 Svar på spm. 14, om der vedrørende den foreslåede  

 dialogordning stilles formkrav til oplysningernes afgivelse, fra  

 skatteministeren 29 Spm. 15 om oversendelse af Skyldrådsforeningens høringssvar,  

 til skatteministeren Bilag 2 Nogle af udvalgets spørgsmål til  

 skatteministeren og dennes svar herpå Spørgsmål 8 og skatteministerens svar  

 herpå er optrykt efter ønske fra SF.
 Spørgsmål 9-11 og skatteministerens svar  

 herpå er optrykt efter ønske fra Kirsten Jacobsen (UP).  

 Ligeledes efter ønske fra Kirsten Jacobsen (UP) vil  

 spørgsmål 15 og skatteministerens svar herpå blive optrykt  

 i den trykte udgave af tillægsbetænkningen.
 Spørgsmål 12-14 og skatteministerens svar  

 herpå er optrykt efter ønske fra udvalget.
 Spørgsmål 8:
Ministeren bedes forklare, hvorfor ministerens  

 betænkningsbidrag, jf.
L 183 - bilag 17, alene indeholder kommentarer  

 til forslaget om, at vurderingssekretariaterne kan foretage besigtigelser  

 uden deltagelse af vurderingsrådsmedlemmer, hvorimod ministeren ikke  

 kommenterer forslaget om at tilsyns- og revisionsmyndighederne kan foretage  

 besigtigelser uden deltagelse af vurderingsrådsmedlemmer.
 Svar:
Når jeg alene har valgt at kommentere forslaget om,  

 at vurderingssekretariaterne kan foretage besigtigelser uden deltagelse af  

 vurderingsrådsmedlemmerne skyldtes det, at der i bemærkningerne  

 til det stillede ændringsforslag blev givet udtryk for, at forslaget  

 ville betyde, at en del af magten ville blive fjernet fra  

 vurderingsrådene.
Jeg fandt det vigtigt, at denne påstand ikke  

 skulle stå uimodsagt i betænkningen.
Den tilsvarende påstand om vurderingsrådenes  

 deltagelse i tilsyns- og revisionsmyndighedens besigtigelser fandt jeg ikke  

 grundlag for direkte at kommentere i betænkningen.
Jeg finder, at denne  

 ændring har mere teknisk karakter, da tilsyns- og revisionsopgaven  

 allerede i 1994 overgik til told- og skatteregionerne.
 På baggrund af spørgsmålet har jeg dog  

 fundet det hensigtsmæssigt generelt at kommentere den foreslåede  

 ændring.
 Ved ændringen af vurderingsorganisationen i 1994  

 overgik med virkning fra den 1. januar 1996 revisionskompentencen fra  

 Skyldrådet til Ligningsrådet, der har delegeret denne kompetence  

 til told- og skatteregionerne.
Efter de gældende regler har told- og  

 skatteregionerne ikke mulighed for at foretage besigtigelser i forbindelse  

 med udøvelsen af denne revisionskompetence uden deltagelse af en  

 vurderingsformand/-mand.
Tilsvarende gælder ved Told- og  

 Skattestyrelsens besigtigelser i forbindelse med revisioner foretaget af  

 Ligningsrådet.
Besigtigelserne foretages i dag af den told- og  

 skatteforvaltning, der er bemyndiget til at varetage tilsyns- og  

 revisionsopgaven.
Med lovændringen ændres ikke herved.
Med  

 lovændringen er det således alene den told- og skatteforvaltning,  

 der varetager tilsyns- og revisionsopgaven, der uden deltagelse af en  

 vurderingsmand får adgang til at besigtige ejendomme som led i  

 planlagte revisioner af vurderingsmyndighedernes  ansættelser og ved  

 udførelse af tilsynsopgaver.
Med lovændringen tilsigtes der ingen ændring i  

 arbejdsfordelingen mellem vurderingsråd og tilsyn.
Tilsynet skal som  

 beskrevet i tilsynsplanen udføres i tæt samarbejde med  

 vurderingsrådet, og i konkrete revisionstilfælde vil det derfor  

 være naturligt at indhente vurderingsrådets mening om sagen,  

 inden der træffes en afgørelse.
En forudsætning for at  

 kunne udføre et tilsyn, der dels kan følge op på  

 vurderingsrådets allerede udførte arbejde, dels være en  

 hjælp i det fremtidige vurderingsarbejde, er dog, at tilsynet har  

 adgang til at foretage besigtigelse og dermed ved selvsyn kunne vurdere, hvad  

 en ejendom er værd.
Lovændringen betyder dog ikke, at  

 vurderingsrådet ikke kan være repræsenteret, når  

 revisionsmyndigheden foretager besigtigelser.
Fremover er det således  

 hensigten, at told- og skatteregionerne i god tid orienterer  

 vurderingsrådet om planlagte besigtigelser, hvorefter  

 vurderingsrådet kan beslutte, om det vil være repræsenteret  

 ved besigtigelsen.
Vurderingsrådet er også velkommen til at  

 fremsende relevante oplysninger til tilsynsmyndigheden forud for  

 besigtigelsen.
 Ejendomsområdet i told- og skatteregionerne er i  

 øvrigt blevet kritiseret for at være præget af små  

 faglige miljøer, både hvad angår  

 skyldrådssekretariater og tilsyns- og revisionsopgaven.
Det er baggrunden for at Told- og Skattestyrelsen pr. 1.  

 januar 2001 besluttede at koncentrere tilsyns- og revisionsopgaven ved  

 færre regioner.
Ved denne ændring har det været hensigten  

 at sikre og styrke de faglige miljøer og derigennem at styrke  

 kompetenceudviklingen samt opgavevaretagelsen på området.
 Jeg finder derfor, at den foreslåede ændring  

 er udtryk for en fornuftig teknisk tilpasning af gældende ret.
 Spørgsmål 9:
Der anmodes om ministerens kommentar til  

 ændringsforslag nr. 1, 3, 5 og 6 om, at den foreslåede  

 dialogordning med ejere af fast ejendom udgår af lovforslaget, jf.
L  

 183 - bilag 18.
 Svar:
 Hvis ændringsforslaget vedtages, betyder det, at  

 dialogordningen udgår af lovforslaget.
Dialogordningen betyder, at vurderingsrådene  

 får mulighed for at inddrage ejere af fast ejendom før  

 vurderingsmeddelelsen skal udsendes til ejerne.
Derved får  

 vurderingsrådene mulighed for at rette fejl før  

 vurderingsmeddelelsen udsendes til ejerne af fast ejendom.
Tilbuddet til ejere af fast ejendom skal bl.a. ses  

 på baggrund af, at vurderingsmyndighederne efter udsendelse af  

 ejermeddelelsen hvert år modtager en række klager over, at  

 grundlaget er forkert.
Dialogordningen er tænkt som et tilbud til  

 ejerne om at rette op på vurderingsgrundlaget før  

 vurderingsmeddelelsen sendes ud.
Der er derfor heller ikke nogen sanktioner  

 forbundet med manglende indsendelse af skemaerne.
 Alle ejere af fast ejendom har i øvrigt i forvejen  

 efter BBR-loven en pligt til at sikre sig, at ejendommens registrering i  

 BBR-registeret er korrekt.
Jeg finder derfor, at dialogordningen er en fornuftig  

 udbygning af den dialog, der allerede i dag foregår mellem  

 vurderingsmyndighederne og ejere af fast ejendom.
Især finder jeg det  

 vigtigt, at dialogen påbegyndes før ejermeddelelsen  

 udsendes.
 Jeg kan derfor ikke anbefale ændringsforslaget.
 Spørgsmål 10:
Der anmodes om ministerens kommentar til  

 ændringsforslag nr. 2 og 7 om, at forslaget vedrørende  

 vurderingssekretariaternes adgang til besigtigelser uden deltagelse af  

 vurderingsrådsmedlemmer udgår af lovforslaget, jf.
L 183 - bilag  

 18.
 Svar:
 Hvis ændringsforslaget vedtages betyder det, at der  

 også fremover skal deltage mindst et vurderingsrådsmedlem i  

 enhver besigtigelse af fast ejendom i forbindelse med vurderingsrådenes  

 værdiansættelse af denne.
Den foreslåede ændring i lovforslaget skaber  

 en mere fleksibel vurderingsorganisation, idet det enkelte  

 vurderingsråd får mulighed for at uddelegere  

 besigtigelseskompetencen.
Det enkelte vurderingsråd får herefter  

 mulighed for at tilpasse arbejdsfordelingen mellem vurderingsrådet og  

 vurderingssekretariatet efter de lokale behov.
Det er det lokale vurderingsråd, der suverænt  

 bestemmer om og i hvilket omfang vurderingssekretariatet skal kunne foretage  

 besigtigelser uden deltagelse af vurderingsrådsmedlemmer.
Det lokale  

 vurderingsråd kan også til enhver tid ændre bemyndigelsen  

 eller trække bemyndigelsen tilbage.
 Det folkelige og demokratiske element bevares  

 således med lovændringen med uændret styrke i  

 vurderingsarbejdet.
 I øvrigt kan jeg henvise til mit fremsendte bidrag  

 til Skatteudvalgets betænkning (L 183 - bilag 17) og mine svar på  

 spørgsmål 1-3 (L 183 - bilag 6).
 Jeg kan derfor ikke anbefale ændringsforslaget.
 Spørgsmål 11:
Der anmodes om ministerens kommentar til  

 ændringsforslag nr. 4 og 8 om, at forslaget vedrørende tilsyns-  

 og revisionsmyndighedernes adgang til besigtigelser uden deltagelse af  

 vurderingsrådsmedlemmer udgår af lovforslaget, jf.
L 183 - bilag  

 18.
 Svar:
 Der henvises til mit svar på spørgsmål  

 8 ( L 183 - bilag 19).
 Spørgsmål 12:
 Ministeren bedes oplyse, om lovforslagets forslag om  

 tilsynsmyndighedernes adgang til besigtigelser uden  

 vurderingsrådsmedlemmer medfører en forskel i  

 initiativretten i forhold til gældende regler.
 Svar:
 Forslaget medfører ingen ændringer i  

 initiativretten i forhold til de gældende regler.
 Det er efter de gældende regler tilsyns- og  

 revisionsmyndigheden, der tager initiativet til at foretage en besigtigelse.  

 Det vil det efter forslaget også være fremover.
 Spørgsmål 13:
 Ministeren bedes oplyse, hvor lang frist  

 vurderingsrådsmedlemmer gives til at melde tilbage om eventuel  

 deltagelse i tilsynsmyndighedernes besigtigelser.
 Svar:
Det fremgår af lovforslaget, at det er hensigten, at  

 told- og skatteregionerne fremover i god tid orienterer vurderingsrådet  

 om planlagte besigtigelser.
Det vil efter min opfattelse betyde, at der gives  

 vurderingsrådet et varsel på mindst 14 dage.
 Spørgsmål 14:
 Vil ministeren oplyse, om der vedrørende den  

 foreslåede dialogordning stilles formkrav til oplysningernes afgivelse  

   og i givet fald hvilke   eller om det står ejendomsejeren frit for at  

 afgive oplysningerne f.eks. håndskrevet, mundtligt m.v.
 Svar:
 Der stilles ingen formkrav til oplysningernes afgivelse.  

 Det kan dog anbefales, at oplysningerne afgives skriftligt således, at  

 ejeren kan dokumentere hvilke oplysninger, der er afgivet.
Til brug for vurderingsrådene vil Told- og  

 Skattestyrelsen udarbejde et skema som vurderingsrådet kan vælge  

 at udsende til ejeren af den faste ejendom.
Ejeren kan dog som nævnt  

 ved besvarelsen af vurderingsrådets henvendelse frit vælge at  

 fremsende oplysningerne på anden måde end ved brug af  

 skemaet.
 Spørgsmål 15:
 Ministeren bedes oversende høringssvaret fra  

 Skyldrådsforeningen, som er gengivet i lovforslagets  

 bemærkninger.
 Svar:
 Det ønskede høringssvar vedlægges i  

 kopi.
Skyldrådsforeningen formanden	side 1 af 2 Skatteministeriet Departementet att.: Fuldmægtig Jens William Grav Slotholmsgade 12 1216 København K Vedr.: Forslag til lov om ændring af vurderingsloven m.v.
Hermed kvitterer jeg for modtagelse af forslaget til udtalelse.
Efter  

 drøftelse i Skyldrådsforeningens bestyrelse har vi  

 følgende bemærkninger:
§ 1 Pkt. 10 vedr. § 23 stk. 1 Ændringen kan anbefales.
 Vi finder det meget tilfredsstillende, at den siddende vurderingsmand,  

 hvis hun/han opfylder betingelserne, skal være blandt de 3 indstillede.  

 Begrundelsen for os er at det tager meget lang tid at komme ind i arbejdet,  

 og det er en stor belastning af systemets uddannelsesdel, når alt for  

 mange skiftes ud hvert 4. år.
§ 1 Pkt. 12 vedr. § 31 stk. 1 Ændringen kan ikke anbefales.
 Vi finder det ikke hensigtsmæssigt, at vurderingssekretariatet  

 selvstændigt kan foretage besigtigelser, heller ikke selv om det i  

 forslaget forudsætter vurderingsrådets bemyndigelse.
Vi beder om, at man i tankerne går tilbage, og ser på hvorfor  

 vi i 1903 fik indført lægmandssystemet   den formelle og den  

 reelle begrundelse.
Sidstnævnte: - Angsten for at den gamle  

 enevælds-administration ville fortsætte sit spil på  

 tværs af de folkelige holdninger i Folketingets beslutninger.
I dag,  

 hvor vi har »Det mekaniserede bureaukrati«, hvor hensynet til edb-maskinernes  

 muligheder trækker i retning af forenklinger, som er spiselige for de  

 enkelte programområdes softwares formåen, er det i højeste  

 grad af betydning at lægmands element i vurderingerne kan prioritere,  

 så der tages mere hensyn til »ret og rimeligt« end til  

 softwareprogrammets krav.
§ 1 Pkt. 13 vedr. § 33 stk. 1 Ændringen kan anbefales.
 Når det kan konstateres, at kun små bygningsarbejder resterer,  

 og det ofte betyder at en færdig bygget ejendom ikke  

 færdigmeldes, men at den på trods af det anvendes som bolig, er  

 det udmærket at det nu klart fremgår, at vurderingsrådet  

 kan træffe bestemmelse om hvorvidt en nybygning er  

 færdigbygget.
Henning Heesche, Ulstrupparken 13, postboks 157, 3000  

 Helsingør Tlf./fax.: 4921 7795; e-mail: heesche@,ail1.stofanet.dk Skyldrådsforeningen side 2 af 2 § 1 Pkt. 16 vedr. § 33 stk. 8 Ændringen kan anbefales.
 Når dele af de 5.000 kvm, der henregnes til stuehuset, ikke har  

 nogen fysisk sammenhæng med stuehuset, opleves det stærkt  

 urimeligt, at der fastættes 5.000 kvm.
§ 1 Pkt. 18 vedr. § 38 Ændringen kan anbefales.
 Det er fornuftigt at vurderingsmyndigheden i forbindelse med den  

 almindelige vurdering får et redskab, som kan anvendes til at indhente  

 ejerens informationer op til vurderingen.
§ 1 Pkt. 24 vedr. ny § 41 A Tilføjelsen kan anbefales.
Vi så imidlertid gerne en anden formulering, så det tydeligt  

 kunne fremgå, at vurderingsrådet kan genoptage  

 efterfølgende vurderinger, når tidligere vurderinger er  

 ændret af Landsskatteretten eller skyldrådet.
Endvidere at  

 teksten ændres, således at det ikke alene er den aktuelle  

 ejendom, der kan genoptages, men da afgørelsen ofte kan påvirke  

 en eller flere nabo-ejendomme   sågar et helt  

 grundværdiområde, så burde vurderingsrådet have  

 beføjelse til at genoptage de ejendomme, der efter  

 vurderingsrådets skøn påvirkes af den højere  

 myndigheds kendelse.
Som det er nu, skal sådanne sager alligevel  

 forberedes i vurderingsrådet og efterfølgende indstilles til  

 revision.
§ 1 Pkt. 29 vedr. ny § 46 A Tilføjelsen kan ikke anbefales.
Argumentationen her er identisk med argumentationen under pkt. 12 vedr. §  

 31. Vi finder det rigtigst, at der ved besigtigelser er repræsentanter  

 fra lægmandselement i vurderingen.
I bemærkningerne til pkt. 29  

 (side 24) begrundes den ønskede ændring med, at de »statslige  

 myndigheder« skal have adgang til at besigtige ejendommene ved revision og  

 tilsynsopgaver uden deltagelse af en vurderingsmand.
Man kunne næsten  

 tro, at man her finde at vurderingsmænd er af det onde.
Vi anser  

 fortsat vurderingsråd og skyldråd som »statslig myndighed« Der bør være dialog om fremgangsmåde og prisniveau  

 mellem tilsyn og vurderingsråd.
Dette tiltag indeholder risici for at  

 tilsynet kunne slippe for denne dialog, og i stedet afvente vurderingen og  

 så efterfølgende efter besigtigelse foretage revision.
Det vil  

 næppe nogen af de tilsyn vi kender i dag gøre, men muligheden  

 vil være der i fremtiden.
