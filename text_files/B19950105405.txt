 I medfør af § 46, stk. 1, og § 48 a i lov nr. 310 af 6. juni 1973 om  

 levnedsmidler m.m., som senest ændret ved lov nr. 351 af 9. juni 1993, samt §  

 19, jf. § 11, stk. 3, i lov nr. 356 af 6. juni 1991 om miljø og genteknologi  

 fastsættes:
 Gebyr for autorisation og godkendelse m.v.
 § 1.  Virksomheder, der indgiver ansøgning til  

 Levnedsmiddelstyrelsen om autorisation efter levnedsmiddellovens § 31,  

 betaler et engangsgebyr til Levnedsmiddelstyrelsen, der fastsætter gebyret  

 som anført i bilag 1, nr 1.
Stk. 2.  Virksomheder, der indgiver ansøgning til  

 kommunalbestyrelsen om godkendelse efter levnedsmiddellovens § 34, betaler et  

 engangsgebyr til kommunalbestyrelsen.
Kommunalbestyrelsen fastsætter gebyret  

 som anført i bilag 1, nr. 2 og 3.
§ 2.  En autoriseret eller godkendt virksomhed betaler  

 i tilfælde af fornyet autorisation eller godkendelse efter  

 levnedsmiddellovens § 37, stk. 2, et engangsgebyr til Levnedsmiddelstyrelsen  

 eller kommunalbestyrelsen.
Den pågældende myndighed fastsætter gebyret som  

 anført i bilag 2, nr. 1.
 Stk. 2.  Når Levnedsmiddelstyrelsen eller  

 kommunalbestyrelsen tager en virksomheds godkendelse eller autorisation op  

 til fornyet behandling efter levnedsmiddellovens § 37, stk. 4, betaler  

 virksomheden et engangsgebyr, der fastsættes af den pågældende myndighed som  

 anført i bilag 2, nr. 2.
 Stk. 3.  Anmoder en virksomhed om fornyet autorisation  

 eller godkendelse ved ejerskifte efter levnedsmiddellovens § 37, stk. 3,  

 betales et engangsgebyr til Levnedsmiddelstyrelsen eller kommunalbestyrelsen.  

 Den pågældende myndighed fastsætter gebyret som anført i bilag 2, nr. 3.
Stk. 4.  Anmoder en virksomhed, der er omfattet af  

 registreringsordningen, ved virksomhedsstart om godkendelse efter  

 levnedsmiddellovens § 34, stk. 3, betales et engangsgebyr til  

 kommunalbestyrelsen.
Kommunalbestyrelsen fastsætter gebyret som anført i  

 bilag 2, nr. 4.
Stk. 5.  Levnedsmiddelstyrelsen kan nedsætte gebyret  

 efter § 1, stk. 1, og § 2, stk. 1 og 2, for virksomheder omfattet af  

 levnedsmiddellovens § 31, når særlige forhold taler derfor.
Virksomheden  

 indgiver anmodning om gebyrnedsættelse til kommunalbestyrelsen, der  

 videresender anmodningen med indstilling til Levnedsmiddelstyrelsen.
 § 3.  Virksomheder, der anmoder Levnedsmiddelstyrelsen  

 om udstedelse af certifikater til brug ved eksport af levnedsmidler og  

 tilsætningsstoffer m.v., betaler et gebyr som anført i bilag 3, nr. 1.
 Stk. 2.  Virksomheder, der til Levnedsmiddelstyrelsen  

 anmelder tilsætning af næringsstoffer til levnedsmidler i henhold til  

 levnedsmiddellovens § 14 og § 16 , betaler et gebyr som anført i bilag 3, nr.  

 2.
 Stk. 3.  Virksomheder, der anmoder  

 Levnedsmiddelstyrelsen om godkendelse af aromaer eller anmelder  

 røgaromastoffer efter levnedsmiddelovens § 14, anmoder om forlængelse af  

 tilladelse til anvendelse af aromaer eller røgaromastoffer eller om  

 godkendelse af ændret anvendelse af aromaer eller røgaromastoffer, betaler et  

 gebyr som anført i bilag 3, nr. 3.
 Stk. 4.  Virksomheder, der anmoder  

 Levnedsmiddelstyrelsen om godkendelse af et tilsætningsstof efter  

 levnedsmiddellovens § 14, om forlængelse af tilladelse til anvendelse af et  

 tilsætningsstof eller om godkendelse af ændret anvendelse af et  

 tilsætningsstof, betaler et gebyr som anført i bilag 3, nr. 4.
 Stk. 5.  Virksomheder, der anmoder om  

 Levnedsmiddelstyrelsens godkendelse af kontrol- og overvågningsudstyr,  

 husgeråd m.v. efter levnedsmiddellovens § 38, stk. 2, betaler et gebyr som  

 anført i bilag 3, nr. 5.
 Stk. 6.  Virksomheder, der anmelder bakteriekulturer,  

 skimmel- og gærsvampe til Levnedsmiddelstyrelsen efter levnedsmiddelovens §  

 14, betaler et gebyr som anført i bilag 3, nr. 6.
 Stk. 7.  Virksomheder, der anmelder enzymer til  

 Levnedsmiddelstyrelsen efter levnedsmiddellovens § 14, eller som anmelder  

 ændret anvendelse af et enzym, betaler et gebyr som anført i bilag 3, nr. 7.
 Stk. 8.  Virksomheder, der indgiver ansøgning om  

 godkendelse efter § 11 i lov om miljø og genteknologi af levnedsmidler,  

 levnedsmiddelingredienser og tilsætningsstoffer, herunder tekniske  

 hjælpestoffer, som indeholder eller består af genetisk modificerede  

 organismer, betaler et engangsgebyr til Levnedsmiddelstyrelsen, der  

 fastsætter gebyret som anført i bilag 3, nr. 8.
 § 4.  Levnedsmiddelstyrelsen eller kommunalbestyrelsen  

 udsteder først autorisation eller godkendelse, når de i § 1 og § 2 nævnte  

 gebyrer er betalt.
 Stk. 2.  Gebyr for udstedelse af eksportcertifikater i  

 henhold til § 3, stk. 1, betales efter påkrav.
 Stk. 3.  Gebyr for godkendelse og anmeldelse i henhold  

 til § 3, stk. 2 - 8, skal betales ved anmodning om godkendelse eller  

 anmeldelse.
Tilsyns- og kontrolgebyr § 5.  Virksomheder, der er autoriseret, godkendt eller  

 registreret efter levnedsmiddellovens § 31 eller § 34 eller efter  

 bestemmelser udstedt med hjemmel heri, betaler til kommunalbestyrelsen et  

 årligt tilsyns- og kontrolgebyr.
 Stk. 2.  Virksomheder, der fremstiller eller importerer  

 produkter, der er omfattet af bekendtgørelse nr. 931 af 6. december 1995 om  

 materialer og genstande bestemt til at komme i berøring med levnedsmidler,  

 betaler til kommunalbestyrelsen et årligt tilsyns- og kontrolgebyr.
 § 6.  Kommunalbestyrelsen skal for hvert år inden  

 årets begyndelse udarbejde en kontrolaktivitetsplan med en oversigt over det  

 kommende års kontrolaktivitet for hver enkelt virksomhed.
 Stk. 2.  Kommunalbestyrelsen fastsætter tilsyns- og  

 kontrolgebyret for den enkelte virksomhed på baggrund af det i  

 kontrolaktivitetsplanen angivne kontrolomfang og ud fra de forventede  

 kontrolomkostninger.
 Stk. 3.  Tilsyns- og kontrolgebyret for de i § 5, stk.  

 1, nævnte virksomheder kan maksimalt udgøre det beløb, som er anført i bilag  

 4, jf. dog § 9.
 Stk. 4.  Tilsyns- og kontrolgebyret for de i § 5, stk.  

 2, nævnte virksomheder kan maksimalt udgøre det beløb, som er anført i bilag  

 5, jf. dog § 9.
 Stk. 5.  De afholdte omkostninger forbundet med  

 kontrollen af den enkelte virksomhed dokumenteres i et økonomistyringssystem.
 § 7 .  Tilsyns- og kontrolgebyret fastsættes således,  

 at det udgør 65 pct. af de forventede kontrolomkostninger ved kontrollen af  

 virksomheden, jf. dog § 6, stk. 3 og 4. Kommunalbestyrelsen finansierer den  

 resterende del.
 § 8.  Gebyrer efter § 6, stk. 2, skal på regningen til  

 den enkelte virksomhed opdeles i følgende:
 Stk. 2.  Fællesomkostningerne til levnedsmiddelkontrol  

 pålægges virksomhederne forholdsmæssigt på grundlag af de direkte  

 virksomhedsrelaterede omkostninger.
 Stk. 3.  Kommunalbestyrelsen offentliggør hvert år  

 senest den 1. maj følgende oplysninger for det pågældende år:
 § 9.  Overstiger en virksomheds kontrolbehov det i  

 kontrolaktivitetsplanen forudsatte, pålægger kommunalbestyrelsen virksomheden  

 et gebyr til dækning af de faktiske kontrolomkostninger afholdt i forbindelse  

 med den udøvede ekstrakontrol.
 Stk. 2.  Er kontrollen med en virksomhed særligt  

 belastende, pålægger kommunalbestyrelsen virksomheden ud over gebyret efter §  

 6, stk. 2, et gebyr til dækning af omkostningerne ved denne særligt  

 belastende kontrol.
 Stk. 3.  Den i § 7 nævnte fordelingsnøgle finder  

 tilsvarende anvendelse for gebyrer fastsat efter stk. 2.
 § 10.  Virksomheder, der i løbet af et kalenderår  

 autoriseres, godkendes eller registreres efter levnedsmiddellovens § 31 eller  

 § 34, betaler for den resterende del af det pågældende kalenderår et tilsyns-  

 og kontrolgebyr, der fastsættes af kommunalbestyrelsen på grundlag af de  

 forventede kontrolomkostninger.
 Stk. 2.  Tilsyns- og kontrolgebyret efter stk. 1, kan  

 maksimalt udgøre 1/12 af gebyret i bilag 4 multipliceret med det antal hele  

 måneder, virksomheden er autoriseret, godkendt eller registreret i det  

 pågældende kalenderår, jf. dog § 9.
 Stk. 3.  Virksomheder, der i løbet af et kalenderår  

 påbegynder fremstilling eller import af produkter omfattet af den i § 5, stk.  

 2, nævnte bekendtgørelse, betaler for den resterende del af det pågældende  

 kalenderår et tilsyns- og kontrolgebyr, der fastsættes af kommunalbestyrelsen  

 på grundlag af de forventede kontrolomkostninger.
 Stk. 4.  Tilsyns- og kontrolgebyret efter stk. 3, kan  

 maksimalt udgøre 1/12 af gebyret i bilag 5 multipliceret med det antal hele  

 måneder, virksomheden har fremstillet eller importeret produkter omfattet af  

 den i § 5, stk. 2, nævnte bekendtgørelse i det pågældende kalenderår, jf. dog  

 § 9.
§ 11.  (Ophævet) § 12.  Kommunalbestyrelsen kan fritage visse  

 detailforhandlingsvirksomheder, der som led i uegennyttigt socialt arbejde  

 tilvirker eller forhandler levnedsmidler, uden erhvervsmæssig fortjeneste for  

 øje, og uden konkurrencemæssigt forhold til andre virksomheder, for gebyr i  

 henhold til denne bekendtgørelse.
 Oplysningspligt, opkrævning, klagemulighed  

 m.v.
 § 13.  Den, der er ansvarlig for forhold, som omfattes  

 af levnedsmiddelloven eller de med hjemmel i loven fastsatte regler, skal  

 efter anmodning fra kommunalbestyrelsen give alle oplysninger, herunder om  

 økonomiske og regnskabsmæssige forhold, som har betydning for fastsættelse og  

 opkrævning af gebyr efter denne bekendtgørelse.
 § 14.  Virksomheden skal indbetale  

 autorisationsgebyrer efter § 1, stk. 1, og § 2, stk. 1, 2, 3 og 5, samt  

 gebyrer efter § 3 til Levnedsmiddelstyrelsen senest 30 dage efter, at  

 meddelelse om gebyrets størrelse er modtaget.
 Stk. 2.  Virksomheden skal indbetale godkendelsesgebyr  

 efter § 1, stk. 2, og § 2, stk. 1-4, samt tilsyns- og kontrolgebyr efter § 5,  

 § 9, stk. 1 og 2, og § 10, stk. 1 og 3, til kommunalbestyrelsen senest 30  

 dage efter, at meddelelse om gebyrets størrelse er modtaget.
 Stk. 3.  Kommunalbestyrelsen giver i årets første  

 kvartal virksomheden meddelelse om størrelsen af tilsyns- og kontrolgebyret  

 efter § 5 for det pågældende år.
 Stk. 4.  Der opkræves et særskilt gebyr på 200 kr. for  

 udsendelse af rykkerskrivelse i tilfælde af ikke-rettidig indbetaling af  

 gebyr efter denne bekendtgørelse.
 § 15.  Virksomheder, der er autoriseret, godkendt  

 eller registreret efter både levnedsmiddelloven og anden  

 levnedsmiddellovgivning, skal for autorisation, godkendelse eller  

 registrering af og kontrol med den produktion og forhandling, der henhører  

 under levnedsmiddelloven, tillige betale gebyrer efter reglerne i denne  

 bekendtgørelse.
§ 16.  Afgørelse truffet af kommunalbestyrelsen kan  

 påklages til Levnedsmiddelstyrelsen.
Klagefristen er 4 uger fra den dag,  

 afgørelsen er meddelt.
Stk. 2.  Afgørelse truffet af Levnedsmiddelstyrelsen som  

 såvel 1. som 2. instans i henhold til denne bekendtgørelse er endelig.  

 Sundhedsministeren kan dog tillade, at afgørelser truffet af  

 Levnedsmiddelstyrelsen som 1. instans kan påklages til ministeren, såfremt  

 der er tale om principielle spørgsmål eller en afgørelse af væsentlig  

 betydning.
Klagefristen er 4 uger fra den dag, afgørelsen er meddelt.
Ikrafttrædelses- og overgangsbestemmelser § 17.  Bekendtgørelsen træder i kraft den 1. januar  

 1996.
 Stk. 2.  Bekendtgørelse nr. 930 af 4. december 1993 om  

 gebyrer for autorisation, godkendelse, tilsyn og kontrol m.m. af  

 levnedsmiddelvirksomheder mv., som ændret ved bekendtgørelse nr. 708 af 28.  

 august 1995 ophæves.
 Stk. 3.  Virksomheder, der før 1. januar 1996 indgiver  

 ansøgning om autorisation og godkendelse mv. efter § 1 og 2 i bekendtgørelse  

 nr. 930 af 4. december 1993 om gebyrer for autorisation, godkendelse, tilsyn  

 og kontrol mm. af levnedsmiddelvirksomheder mv. med senere ændring betaler  

 gebyr efter de hidtil gældende bestemmelser.
Sundhedsministeriet, den 18. december  

 1995 Yvonne Herløv Andersen / Marianne Lauridsen Bilag 1 Gebyr for autorisation og godkendelse Bilag 2 Gebyr for fornyet autorisation og godkendelse, frivillig fornyet  

 autorisation og godkendelse ved ejerskifte og frivillig godkendelse af registreringspligtige virksomheder --------------------------------------------------------------------- Nr. 1 I tilfælde af fornyet indhentelse af autorisation eller godkendelse efter  

 lovens § 37, stk. 2, eller efter bestemmelser udstedt med hjemmel heri,  

 betales et engangsgebyr:
 a - ved væsentlige bygningsmæssige ændringer: 50 % af gebyret anført i  

 bilag 1.
 b - ved væsentlige ændringer i indretning: 50 % af gebyret i bilag 1.
 c - ved væsentlige ændringer i virksomhedens produktion eller vareudvalg:  

 50 % af gebyret i bilag 1.
 d - i forbindelse med indførelse af egenkontrol eller ved væsentlige  

 ændringer i egenkontrollen: 50% af gebyret i bilag 1.
 Det samlede gebyr ved autorisation eller godkendelse efter lovens § 37,  

 stk. 2, eller efter bestemmelser udstedt med hjemmel heri, kan ikke overstige  

 gebyrstørrelsen nævnt for den pågældende virksomhedskategori i bilag 1.
--------------------------------------------------------------------- Nr. 2 Ved fornyet autorisation eller godkendelse efter levnedsmiddellovens § 37,  

 stk. 4 (5-års reglen), betales et engangsgebyr på 50 % af det i bilag 1  

 anførte gebyr.
--------------------------------------------------------------------- Nr. 3 Ved frivillig fornyet autorisation eller godkendelse af virksomheder ved  

 ejerskifte efter levnedsmiddellovens § 37, stk. 3, betales et engangsgebyr på  

 1.500 kr.
--------------------------------------------------------------------- Nr. 4 Ved frivillig godkendelse af virksomheder omfattet af  

 registreringsordningen efter levnedsmiddellovens § 34, stk. 3, betales et  

 engangsgebyr på 1.800 kr.
--------------------------------------------------------------------- Bilag 3 Gebyr for eksportcertifikater og diverse godkendelser og anmeldelser --------------------------------------------------------------------- Nr. 1 Gebyr for eksportcertifikater:
 100 kr. for det første originalcertifikat og 25 kr. for de efterfølgende  

 kopicertifikater.
--------------------------------------------------------------------- Nr. 2 Gebyr for anmeldelse af tilsætning af næringsstoffer til levnedsmidler:
 Ved anmeldelse betales et gebyr på 4.350 kr.
 Ved anmeldelse i henhold til generel tilladelse betales et gebyr på 1.100  

 kr.
 Ved anmeldelse af smagsvarianter og identiske produkter, der forhandles  

 under forskellige navne, betales 1.100 kr, dog et gebyr på 4.350 for det  

 første produkt.
--------------------------------------------------------------------- Nr. 3 Ved anmeldelse og godkendelse af aromaer med samme aromastof(fer), men med  

 forskellige hjælpestoffer, samt ved udvidet anvendelse af et røgaromastof  

 betales 1.100 kr., dog et gebyr på 3.500 kr. for det første produkt.
--------------------------------------------------------------------- Nr. 4 Ved godkendelse af ændret anvendelse af samme tilsætningsstof til  

 forskellige produkter af samme art/smagsvarianter betales alene  

 godkendelsesgebyr for det første produkt og derefter et gebyr på 700 kr. for  

 hvert af de følgende produkter.
For levnedsmidler til særlig ernæring betales  

 dog alene godkendelsesgebyr for det første produkt.
--------------------------------------------------------------------- Nr. 5 Gebyr for godkendelse af kontrol- og overvågningsudstyr: 1.200 kr.
--------------------------------------------------------------------- Nr. 6 Der betales dog et gebyr på 5.600 kr. for den første stamme inden for den  

 samme art.
--------------------------------------------------------------------- Nr. 7 --------------------------------------------------------------------- Nr. 8 Gebyr for behandling af ansøgning om godkendelse af levnedsmidler,  

 levnedsmiddelingredienser og tilsætningsstoffer, herunder tekniske  

 hjælpestoffer, der indeholder eller består af genetisk modificerede  

 organismer, udgør 150.000 kr.
 Ved mindre ressourcekrævende sagsbehandling nedsættes gebyret.
