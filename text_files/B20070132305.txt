Bilag 1 Bekendtgørelse om vejnavnes entydighed mv.
 I medfør af § 3f i lov om bygnings- og boligregistrering, jf. lovbekendtgørelse nr. 767 af 12. september 2002, som ændret ved § 1 i lov nr. 601 af 24. juni 2005, fastsættes efter bemyndigelse i § 1 i bekendtgørelse nr. 359 af 23. maj 2005 om henlæggelse af visse beføjelser på boligområdet til Erhvervs- og Byggestyrelsen samt om afskæring af klageadgang:
 § 1. For at sikre entydigheden i det danske system af postnumre, vejnavne og husnumre skal kommunalbestyrelsen inden den 1. juli 2008 løse vejnavnekonflikterne nævnt i bilag 1, som ikke løses ved en ændring af postnummersystemet, jf. bilag 1.
Stk. 2. Ved kommunalbestyrelsens løsning af konflikterne gennem fastsættelse af et nyt vejnavn eller en eventuel ændring af husnumre for en eller flere af de pågældende veje, anvendes reglerne i bekendtgørelse om vejnavne og adresser.
Hvis konflikten involverer andre kommuner, skal løsningen gennemføres i fællesskab mellem disses kommunalbestyrelser.
 § 2. Bekendtgørelsen træder i kraft den 1. januar 2008.
