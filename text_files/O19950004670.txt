Resumé Dokumentations- og rådgivningscentret om racediskrimination  

 klagede over at Arbejdsministeriet ikke ville gribe ind over for  

 Arbejdsformidlingens påståede medvirken til racediskrimination.
Centret  

 oplyste  

 at der fandtes mange eksempler på, at Arbejdsformidlingen undlod at formidle  

 arbejde til fremmedsprogede og indvandrere i situationer, hvor arbejdsgivere  

 gav udtryk for at de kun ville have formidlet etnisk dansk arbejdskraft.  

 Centret gjorde gældende at det var i strid med loven om forbud mod  

 forskelsbehandling, den almindelige lighedsgrundsætning og Danmarks  

 traktatretlige forpligtelser at efterkomme racediskriminerende krav fra  

 arbejdsgivere.
Ombudsmanden afgav en foreløbig udtalelse i sagen.
Ombudsmanden  

 udtalte heri at Arbejdsministeriet kunne overveje at udarbejde en kodeks for  

 hvordan personalet i Arbejdsformidlingen skal forholde sig, når de bliver  

 konfronteret med diskriminerende krav fra såvel offentlige som private  

 arbejdsgivere.
Med hensyn til racediskrimination udøvet af private  

 arbejdsgivere mente ombudsmanden at der var grundlag for at overveje om  

 Danmarks internationale forpligtelser burde udfyldes gennem lovgivning.
Ministeriet var enigt i at der snarest burde udarbejdes  

 retningslinier for Arbejdsformidlings-medarbejdernes reaktion på  

 racediskriminerende krav fra arbejdsgivere.
Ministeriet var opmærksom på at  

 retstilstanden for så vidt angår private arbejdsgivere var utilstrækkelig.  

 Derfor bebudede ministeriet et lovforslag om forbud mod diskrimination på  

 arbejdsmarkedet.
 Ombudsmanden tog ministeriets svar i sagen til efterretning og  

 bad om at blive holdt underrettet om det videre forløb. (J. nr. 1995-83-010).
Arbejdsministeriets manglende indgriben over for  

 Arbejdsformidlingens påståede medvirken til racediskrimination Den 13. januar 1995 modtog  

 jeg en klage fra Dokumentations- og rådgivningscentret om racediskrimination  

 (DRC) over Arbejdsministeriets manglende indgriben over for  

 Arbejdsformidlingens (AF's) påståede medvirken til racediskrimination i  

 forbindelse med udvælgelsen af egnede arbejdssøgende til job.
 I den anledning skrev jeg den  

 3. april 1995 bl.a. følgende til Arbejdsministeriet:
 "...
Jeg har foretaget en  

 gennemgang af DRC's klage.
Forinden jeg tager endelig stilling til klagen,  

 beder jeg om Arbejdsministeriets eventuelle bemærkninger til nedenstående  

 redegørelse for sagen, herunder min foreløbige vurdering af de retlige  

 spørgsmål sagen rejser.
 Sagens faktiske  

 omstændigheder er i al væsentligt følgende:
Dokumentations- og  

 rådgivningscentret om racediskrimination (DRC) rettede henvendelse til  

 Arbejdsministeriet den 3. december 1993 i anledning af et presseklip fra  

 Politiken den 25. november 1993 (vedlagt klagen som bilag VIII), hvor en  

 AF-chef skulle have udtalt at arbejdsgiverne var racister.
Spørgsmålet til  

 ministeren var om hun mente at AF's praksis mht. at efterkomme arbejdsgiveres  

 diskriminerende ønsker var i overensstemmelse med gældende ret.
Ministeren  

 anførte som svar i brev af 7. februar 1994 (bilag I) bl.a.:
 "...
Det, som AF-chefen giver udtryk  

 for i artiklen er, at arbejdsgiverne diskriminerer indvandrere ved  

 ansættelser.  

 Jeg forstår det sådan, at selvom AF formidler velkvalificerede ledige  

 indvandrere til jobs, foretrækker arbejdsgiverne at ansætte danskere.
Der er  

 derfor ikke tale om, at det er AF, der diskriminerer, hvilket formentligt  

 ville  

 være i strid med lovgivningen.
Danmark har gennem lov om  

 forbud mod forskelsbehandling på grund af race m.v. jf. lovbekendtgørelse nr.  

 626 af 29. september 1987 gennemført en FN-konvention om afskaffelse af alle  

 former for racediskrimination.
Efter loven er forskelsbehandling af en person  

 på grund af dennes race, hudfarve eller etniske oprindelse, tro eller  

 seksuelle  

 orientering med hensyn til betjening inden for erhvervsmæssig eller  

 almennyttig  

 virksomhed forbudt.
Loven gælder dog ikke i et ansættelsesforhold mellem  

 arbejdsgiver og en lønmodtager.
Arbejdsgiverne har derfor ret til selv at  

 bestemme, hvem de vil ansætte.
..." DRC udsendte den 24. juni  

 1994 en pressemeddelelse (bilag II) som bl.a. indeholdt følgende:
 "...
Arbejdsministeren udtalte til  

 TV2 i går, at det er helt uacceptabelt, at arbejdsgivere diskriminerer  

 etniske  

 minoriteter på arbejdsmarkedet.
Ansvaret herfor tillægger hun alene  

 arbejdsgivere.
Eftersom der ikke findes lovgivning på området er denne  

 diskrimination i dag fuldt lovlig.
Men ... DRC har gang på gang påpeget  

 overfor arbejdsministeren, at det er  

  

 forbudt  

 for Arbejdsformidlingen at imødekomme diskriminerende krav  

  

 fra  

 arbejdsgivere.
Dette er af arbejdsministeren i brev af 7. februar 1994  

 indrømmet over for DRC.
Alligevel viser mere end 30 stikprøver foretaget af  

 DRC, at medarbejdere i AF imødekommer sådanne krav, endog med  

  

 velsignelse fra arbejdsministeren selv!  

  

 I følge AF's repræsentanter i et kontaktforum, som er nedsat under AF, som  

 også DRC deltager i, har arbejdsministeren tilsyneladende sagt på et internt  

 møde, at AF først og fremmest er en  

  

 serviceinstitution  

 overfor hele samfundet, og at praksissen derfor skal fortsætte.
Herudover er det  

  

 ofte offentlige arbejdsgivere, som stiller  

 diskriminerende krav over for AF.  

  

 Chefen for AF udtalte således til  

 Politiken 18. november 1993, at "... er et eksempel på  

 en arbejdsgiver, der ikke gerne ansætter indvandrere...". Det samme blev  

 bekræftet på TV 2 af (en sagsbehandler i AF).
..." Regionschefen for AF skrev i  

 brev af 11. juli 1994 til DRC (bilag III) som svar på en henvendelse fra DRC  

 af  

 22. juni 1994 bl.a. følgende:
 "...
 Formålet med kontaktforumet  

 har altså været at få løst en række veldefinerede opgaver, som kan smidiggøre  

 arbejdsmarkedet.
Det er også meningen, at  

 kontaktforumet skal kunne komme med forslag og ideer, der kan fremme  

 indvandreres integration på det storkøbenhavnske arbejdsmarked  

  

 inden for  

  

 lovgivningens rammer.
Den  

 konkrete udmøntning af forslagene i fx retningslinier for, hvorledes ansatte  

 i  

 AF skal forholde sig til racisme og diskrimination er derimod et anliggende  

 for  

 Arbejdsformidlingens ledelse.
Såfremt målet er direkte at  

 holdningsbearbejde arbejdsgivere og andre om racisme og diskrimination  

  

 udover det  

  

 lovgivningen foreskriver, må  

 dette selvfølgelig ske gennem organisationens egne aktiviteter." Den 14. september 1994  

 fremkom Arbejdsministeriet med et nyt svar til DRC (bilag IV) på baggrund af  

 flere henvendelser fra centret i sommeren 1994. Svaret indeholdt en generel  

 indføring i AF's arbejde med udgangspunkt i cirkulære og vejledning nr. 23/88  

 af 28. december 1988 samt bemærkninger om racediskrimination.
Af brevet  

 fremgik  

 bl.a.:
 "...
Når et job foreligger belyst,  

 skal AF udvælge en eller flere, der ifølge AF's oplysninger er egnede til  

 jobbet.
Udvælgelsen af egnede arbejdssøgende til et konkret job sker med  

 udgangspunkt i de ajourførte oplysninger, AF har registreret om de  

 arbejdssøgendes kvalifikationer, jobønsker m.m.
 AF skal systematisk gennemgå  

 registeret for at finde frem til et rimeligt antal arbejdssøgende, der har de  

 fornødne kvalifikationer, og når de egnede er fundet frem, skal AF foretage  

 en  

 vurdering af disse, set i relation til det foreliggende arbejde.
 Matchningen er den del af  

 ordrebehandlingen, hvor AF - forinden en formidling finder sted - træffer  

 afgørelse om, hvem og hvor mange af de arbejdssøgende, der kan komme i  

 betragtning i forhold til de i ordren specificerede jobkrav.
 Jobbets kvalifikationskrav  

 sammenholdes med den/de lediges uddannelse, erfaringer, rutine og ønsker.  

 Dette indebærer, at AF ikke må anvende usaglige udvælgelseskriterier som  

 f.eks.  

 at foretrække mænd frem for kvinder eller omvendt, medlemmer af  

 arbejdsløshedskasser frem for ikke-medlemmer, langvarigt ledige frem for  

 korttids-ledige osv.
 ...
Med hensyn til  

 fremmedsprogede og indvandrere kan det være et problem, at nogle  

 arbejdsgivere  

 indirekte stiller kvalifikationskrav, som samlet set tilsiger, at det er  

 danskere - flydende dansktalende - der ønskes formidlet.
En sådan  

 kvalifikationsbeskrivelse  

 kan godt foreligge, uden at der dermed er tale om, at AF diskriminerer.
AF  

 kan  

 ikke efter de gældende regler for formidling diktere arbejdsgiverne, hvilke  

 kvalifikationer de skal efterspørge, da det er arbejdsgivernes ret selv at  

 opstille  

 kravene.
Derimod skal AF selvfølgelig sørge for, at udsøgning og formidling  

 foregår efter saglige kriterier, som også cirkulæret (cirkulære og vejledning  

 nr. 23/88 af 28. december 1988, min bemærkning) om jobordrer foreskriver.
 ...
 Det er min opfattelse, at AF  

 i praksis søger at løse de problemer, der opstår, ved at indgå i en dialog  

 med  

 arbejdsgiverne, og det er nok også den mest hensigtsmæssige fremgangsmåde.  

 Jeg  

 tror ikke, at der er vundet noget for flygtninge og indvandrere ved at  

 opstille  

 nogen firkantede regler - det øger blot den skjulte diskrimination.
 Du kommer i dine henvendelser  

 ind på, at der burde udarbejdes et adfærdskodeks for AF's medarbejdere, og  

 det  

 er da nok muligt, at der kan arbejdes videre med den tanke, men det bør i  

 givet  

 fald afvente at ansættelsesretsudvalget færdiggør sit arbejde.
I det hele taget tror jeg  

 ikke, at AF's medarbejdere udøver diskrimination i deres daglige arbejde, og  

 jeg tror heller ikke, at arbejdsgiverne diskriminerer i den forstand, at de  

 stiller krav om dansk arbejdskraft.
Jeg tror langt snarere, at der er tale  

 om,  

 at arbejdsgiverne stiller ret rimelige krav om sprog- og skrivefærdigheder,  

 uddannelse og arbejdserfaring, som en del flygtninge og indvandrere har svært  

 ved at leve op til, jfr. det ovenfor anførte om visse gruppers lave  

 uddannelsesniveau.
I øvrigt kan jeg ikke  

 forestille mig, at det kan være særlig behageligt for en indvandrer eller  

 flygtning igen og igen at blive sendt ud til arbejdsgivere, som afviser den  

 pågældende som ikke tilstrækkeligt kvalificeret.
Jeg tror faktisk, at AF  

 udviser sund fornuft, og sparer mange flygtninge og indvandrere for svidende  

 nederlag og skuffede forhåbninger, ved i nogen tilfælde at lade være med at  

 formidle dem til ledige jobs.
..." Samme dag udsendte  

 Arbejdsministeriet en pressemeddelelse (åbent brev), (bilag V). Bl.a. udtalte  

 ministeren følgende:
 "...
AF's hovedprincip i  

 formidlingsvirksomheden går ud på  

  

 frihed  

 til at vælge, både for arbejdsgivere og arbejdssøgende.  

  

 AF skal forsyne  

 begge parter med alle relevante oplysninger, og skal søge at matche  

 jobsøgende  

 og jobs så godt som overhovedet muligt.
Men AF kan ikke og må ikke tvinge en  

 arbejdsgiver til at tage en bestemt jobsøgende, og AF kan heller ikke tvinge  

 en  

 jobsøgende til at tage et bestemt job.
 ...
 I forbindelse med en  

 undersøgelse af forholdene for flygtninge og indvandrere, som snart  

 påbegyndes  

 i regi af Arbejdsministeriets forskningsprogram, vil der i øvrigt blive set  

 nærmere på spørgsmålet, om offentlige og/eller private arbejdsgivere stiller  

 diskriminerende krav, når de efterspørger arbejdskraft, og i givet fald, om  

 AF  

 eller andre myndigheder efterkommer disse krav.
 ...
Da det er arbejdsgivernes  

 ret at lede og fordele arbejdet, er det også deres ret at ansætte og  

 afskedige  

 medarbejdere efter eget ønske, og det er der ingen, der skal blande sig i.  

 Som  

 følge heraf gælder loven om forbud mod forskelsbehandling da heller ikke  

 netop  

 i ansættelsesforhold." Efter et møde mellem DRC og  

 arbejdsministeren konkluderede DRC følgende i et brev af 4. november 1994 til  

 ministeren (bilag VI):
 "...
Vi har forstået en af mødets  

 konklusioner derhen, at du ikke mener, at Arbejdsformidlingen bryder national  

 lovgivning samt FN's racediskriminationskonvention ved at imødekomme  

 diskriminerende krav fra arbejdsgivere til ledige, som er registreret hos  

 Arbejdsformidlingen.
I tilfælde af, at DRC har misforstået mødets konklusion  

 omkring dette spørgsmål hører vi gerne fra dig i nærmeste fremtid.
..." I brev af 17. november 1994  

 (bilag VII) svarede ministeren DRC:
 "Tak for dit brev, hvor  

 du drager den konklusion af vores møde den 4. november 1994, at jeg ikke  

 mener,  

 at AF bryder national lovgivning og internationale konventioner ved at  

 imødekomme diskriminerende krav fra arbejdsgivere.
Den konklusion kan jeg  

 overhovedet ikke tilslutte mig, og det var i øvrigt ikke det, vi talte om.
Du  

 fremsatte et ønske om, at jeg skal give ordre til AF om, at de skal afbryde  

 samarbejdet med arbejdsgivere, der stiller diskriminerende krav.
Jeg  

 forklarede  

 dig, at da AF er en offentlig serviceorganisation, kan jeg ikke give en sådan  

 ordre til AF.
Det vil være i modstrid med lovgrundlaget for AF, således som  

 det  

 f.eks. fremgår af loven om en aktiv arbejdsmarkedspolitik.
Jeg vil gerne sige meget  

 klart, at jeg på ingen måder finder det acceptabelt, at arbejdsgivere stiller  

 diskriminerende krav, når de henvender sig til AF.
Men som situationen er i  

 dag, hvor der ikke findes noget forbud mod diskrimination i en  

 ansættelsessituation, kan hverken jeg eller nogen anden gribe ind." Den 12. januar 1995 klagede DRC  

 til mig.
DRC skrev bl.a. følgende:
 "...
 Det fremgår af vedlagte bilag  

 VIII og IX, at arbejdsformidlingskontorerne modtager henvendelser fra  

 arbejdsgivere, som præciserer, at de kun ønsker anvist etnisk dansk  

 arbejdskraft, uanset at der blandt de arbejdssøgende er kvalificerede danske  

 statsborgere af anden etnisk oprindelse.
 ...
 Arbejdsministeren erkender,  

 at Arbejdsformidlingen ikke må stille usaglige krav, bl.a. i henseende til  

 forskelsbehandling på grundlag af køn, medlemsskab af arbejdsløshedskasse  

 eller  

 længden af arbejdsløshedsperioden, jf. bilag IV, side 2. Arbejdsministeren  

 inkluderer udtrykkeligt ikke race, hudfarve og etnisk oprindelse i  

 opregningen  

 af usaglige hensyn.
 ...
 Arbejdsministeren har  

 imidlertid afslået at gribe ind overfor fænomenet, idet hun øjensynligt  

 finder,  

 at diskriminationen først finder sted ved arbejdsgiverens beslutning om at  

 ansætte eller ikke-ansætte de anviste arbejdssøgende, ...
 Arbejdsministerens synspunkt  

 er yderligere, at, da Arbejdsformidlingen er en offentlig servicevirksomhed  

 og  

 da arbejdsgiverne har ret til at lede og fordele arbejdet, finder hun ikke,  

 at  

 Arbejdsformidlingen kan undlade at samarbejde med arbejdsgivere, som stiller  

 etniske og andre racemæssigt begrundede krav til de arbejdssøgende, jf. bilag  

 VII.
 Arbejdsministeren er i øvrigt  

 ganske generelt af den opfattelse, at der ikke er "vundet noget for  

 flygtninge og indvandrere ved at opstille nogen firkantede regler - det øger  

 blot den skjulte diskrimination", ...
 ...
 Loven (lovbek. nr. 1199 af  

 27. december 1993 om en aktiv arbejdsmarkedspolitik, min bemærkning)  

 fastsætter  

 ikke nærmere kriterier for formidlingen af kontakten mellem arbejdsgivere og  

 arbejdssøgende, men må fortolkes i lyset af en almindelig lighedsgrundsætning  

 og de menneskeretlige forpligtelser, den danske stat har påtaget sig.
Dertil kommer, at der på  

 andre diskriminationsområder, navnlig kønsdiskrimination, er fastsat særlige  

 lovregler, som har betydning for fortolkningen af bestemmelserne om  

 formidling  

 af arbejde.
Det skal i den forbindelse bemærkes, at der ikke i den  

 forbindelse  

 ses fremført det ovennævnte synspunkt, hvorefter der angiveligt ikke er  

 "vundet noget (...) ved at opstille nogen firkantede regler - det øger  

 blot den skjulte diskrimination". Tværtimod har lovgiver til stadighed  

 strammet  

 de lovgivningsmæssige krav på kønsdiskriminationsområdet.
 ...
 Som nævnt ovenfor bestrider  

 Arbejdsministeren ikke, at Arbejdsformidlingen modtager racediskriminerende  

 krav, hvilket bekræftes af de i bilag VIII og IX citerede udtalelser.  

 Arbejdsformidlingen anviser uanfægtet - og skal efter Arbejdsministerens  

 opfattelse fortsat uanfægtet anvise - arbejdskraft til arbejdsgivere, som  

 fremsætter sådanne krav, idet det er arbejdsgiverne, der formulerer de krav,  

 som Arbejdsformidlingen skal tilgodese.
 ...
DRC skal på denne baggrund  

 klage over, at Arbejdsministeren som ansvarlig for arbejdsmarkedslovgivningen  

 og Arbejdsformidlingen medvirker til diskrimination af arbejdssøgende - ved ikke at ville præcisere  

 (ved generelle og konkrete tjenesteforskrifter), at Arbejdsformidlingen ikke  

 må  

 efterkomme racediskriminerende krav fremsat af arbejdsgivere på trods af, at  

 ministeren er forpligtet hertil i henhold til loven om forbud mod  

 forskelsbehandling, den almindelige lighedsgrundsætning og traktatretlige  

 forpligtelser.
..." På denne baggrund finder jeg  

 anledning til at fremsætte følgende foreløbige bemærkninger.
 "Sagen rejser to  

 spørgsmål, nemlig  

  

 dels  

  

 (I) om  

  

 Arbejdsformidlingen  

  

 i sin jobformidling  

 lovligt kan forskelsbehandle  

  

 alene  

  

 på grundlag af race, hudfarve eller etnisk oprindelse (ikke på grundlag af  

 f.eks. manglende sproglige forudsætninger eller andre personlige  

 kvalifikationer),  

 og  

  

 dels  

  

 (II) om  

  

 arbejdsgivere  

  

 lovligt kan diskriminere på grund af race, hudfarve  

 eller etnisk oprindelse i forbindelse med ansættelsen af arbejdssøgende.
I.
AF's jobformidling Arbejdsformidlingens  

 forpligtelser til at formidle arbejde fremgår af lov om en aktiv  

 arbejdsmarkedspolitik §§ 4-8, lovbek. nr. 1199 af 27. december 1993. I medfør  

 af lovbekendtgørelsens § 8 er fastsat en bek. nr. 1200 af 27. december 1993  

 som  

 nærmere regulerer AF's virksomhed.
Loven indeholder alene nogle meget brede  

 rammer for hvordan formidlingen skal foregå.
 Det fremgår bl.a. at  

 arbejdssøgende og arbejdsgivere kan få assistance til at finde arbejde hhv.  

 søge arbejdskraft, jf. lovbekendtgørelsens § 4. I § 5 er det fastsat at måden  

 arbejde/arbejdskraft formidles på, er ved indhentelse og videregivelse af  

 information om udbudet af arbejdskraft og om beskæftigelsesmulighederne. § 6  

 angiver at der kan ske formidling ved at en arbejdssøgende direkte sættes i  

 kontakt med en arbejdsgiver.
 Bek. nr. 1200 af 27. december  

 1993 om en aktiv arbejdsmarkedsindsats fastsætter i §§ 24, stk. 1, og 25  

 følgende om AF's jobformidling:
"§ 24.  

 Arbejdsformidlingen skal tilbyde jobformidling, hvor der formidles  

 arbejdssøgende til konkrete job.
Der skal ved udvælgelsen af egnede  

 arbejdssøgende være overensstemmelse mellem den arbejdssøgendes  

 kvalifikationer og jobprofilen." "§ 25. Udvælgelse af  

 egnede arbejdssøgende til et konkret job sker med udgangspunkt i de  

 ajourførte  

 oplysninger, Arbejdsformidlingen har registreret om de arbejdssøgendes  

 kvalifikationer, jobønsker og den personlige kontakt med den  

 arbejdssøgende." Jeg har forstået at AF's  

 jobformidling principielt består af to led, nemlig 1) AF's udvælgelse af  

 (flere) egnede til jobbet (egnethedsvurderingen) og 2) den konkrete  

 matchning,  

 dvs. udvælgelsen blandt de egnede af den person der skal anvises jobbet,  

 eller  

 den/de personer der skal henvises til samtale hos arbejdsgiveren.
I praksis  

 forekommer der formentlig tilfælde hvor der ikke kan foretages nogen skarp  

 adskillelse mellem egnethedsvurderingen og matchningen.
 ad 1) I egnethedsvurderingen  

 vil spørgsmålet om AF's medvirken til diskrimination (imødekommelse af  

 arbejdsgiverens diskriminerende krav) navnlig kunne foreligge i den form at  

 AF  

 forhåndsfrasorterer en eller flere personer alene på grundlag af disses race,  

 hudfarve eller lignende, dvs. at der herudover slet ikke foretages nogen  

 egnethedsvurdering.
ad 2) Flere situationer kan  

 sådan som jeg har forstået det tænkes at foreligge i forbindelse med  

 matchningen.
Det ene yderpunkt er blank accept fra AF's side af  

 arbejdsgiverens  

 diskriminerende krav.
Det andet yderpunkt er at AF ignorerer arbejdsgiverens  

 diskriminerende  

 krav og anviser/henviser personen alligevel (hvorefter vedkommende muligvis  

 vil blive afvist af arbejdsgiveren). Mellem disse yderpunkter kan der  

 forekomme  

 forskellige situationer hvor AF protesterer mere eller mindre forsigtigt over  

 for arbejdsgiverens krav, går i dialog med vedkommende mv.
 Både i forbindelse med  

 egnethedsvurderingen og selve matchningen er der overladt AF et vist skøn  

 over  

 hvilke personer der kan komme i betragtning.
(a) Som offentlig myndighed  

 er AF underlagt en almindelig lighedsgrundsætning.
Man kan derfor rejse  

 spørgsmålet om ikke AF allerede som følge heraf er afskåret fra at  

 forskelsbehandle  

 på grundlag af race, hudfarve, etnisk oprindelse mv.
De almindelige  

 lighedsgrundsætninger  

 spiller dog kun en beskeden rolle ved afgrænsningen af hvilke kriterier der  

 er  

 lovlige, jf.
Jon Andersen mfl., Forvaltningsret, 1994, s. 236ff.
(b) Danmark har ratificeret  

 FN's konvention fra 1965 om afskaffelse af alle former for racediskrimination  

 og ILO-konvention nr. 111 om forskelsbehandling med hensyn til beskæftigelse  

 og erhverv.
Disse konventioner indeholder meget bredt formulerede  

 bestemmelser  

 om deltagerstaternes forpligtelser til ikke at diskriminere eller  

 forskelsbehandle på grundlag af race mv.
Den danske stats folkeretlige  

 forpligtelser har betydning for afgrænsningen af de kriterier der lovligt kan  

 tillægges vægt ved skønsmæssige afgørelser.
Det antages at statslige  

 myndigheder er forpligtede til når de træffer konkrete skønsmæssige  

 afgørelser,  

 at disse ikke kommer i strid med de traktatretlige forpligtelser den danske  

 stat har påtaget sig.
Det fremgår af den såkaldte instruktionsregel at  

 administrative myndigheder - når de udøver skønsmæssige beføjelser - skal  

 udnytte beføjelserne på en sådan måde at brud på internationale forpligtelser  

 undgås, jf.
Jon Andersen mfl., Forvaltningsret, 1994, s. 240ff.
 (c) § 1, stk. 1, i lovbek.  

 nr. 626 af 29. september 1987 om forbud mod forskelsbehandling på grund af  

 race  

 mv. har følgende ordlyd:
"  

  

 § 1.  

  

 Den, som inden for erhvervsmæssig eller almennyttig virksomhed  

 på grund af en persons race, hudfarve, nationale eller etniske oprindelse,  

 tro  

 eller seksuelle orientering nægter at betjene den pågældende på samme vilkår  

 som andre, straffes med bøde, hæfte eller fængsel indtil 6 måneder." Bestemmelsen er meget bredt  

 formuleret, og af bemærkningerne til det oprindelige lovforslag fremgår:
 "Bestemmelsen omfatter  

 enhver betjening eller ydelse, der i erhvervsmæssigt eller almennyttigt  

 øjemed  

 stilles til rådighed for almenheden.
..." Racediskriminationsloven  

 finder anvendelse på diskrimination foretaget af både offentlige myndigheder  

 og private fysiske og juridiske personer.
 For så vidt angår AF's  

  

 egnethedsvurdering  

  

 følger det efter min  

 opfattelse af ovenstående at AF handler retsstridigt såfremt man lægger vægt  

 på  

 race, hudfarve, etnisk oprindelse mv.
Med hensyn til  

  

 matchningen  

  

 vil en forhåndsaccept af en  

 arbejdsgivers diskriminerende krav - således at der slet ikke foretages noget  

 matchningsforsøg - også være retsstridig. (I praksis ensbetydende med  

 forhåndsfrasortering i egnethedsvurderingen). I det andet yderpunkt er det  

 klart overensstemmende med gældende diskriminationsforbud såfremt AF reagerer  

 ved at ignorere arbejdsgiverens krav og anviser/henviser alligevel.  

 Spørgsmålet  

 er om AF er forpligtet hertil.
Efter min opfattelse er der næppe tale om  

 nogen  

 retlig forpligtelse.
En forpligtelse må i givet fald baseres på  

 moralsk/politisk  

 grundlag (ledsaget af overvejelser om AF's almene forpligtelse som  

 serviceinstitution, hensyn til faktisk diskrimination uden AF's medvirken  

 osv.).
Det forhold at der kun i  

 yderpunkterne kan gives relativt sikre svar på de retlige spørgsmål,  

 udelukker  

 efter min mening ikke at der udarbejdes en kodeks for hvorledes AF's  

 personale  

 bør forholde sig til situationer som de omhandlede.
Efter min opfattelse vil  

 det være i god overensstemmelse med gældende racediskriminationsforbud og  

 Danmarks internationale forpligtelser såfremt der udarbejdes en sådan kodeks  

 (eller vejledning) hvor der 1) redegøres for de retlige spørgsmål, jf.  

 ovenfor  

 og 2) indskærpes en pligt for personalet i AF til så vidt muligt at  

 anvise/henvise arbejde (foretage matchning), uafhængigt af eventuelle  

 diskriminerende krav fra arbejdsgiveres side.
Der kan muligvis gives nærmere  

 anvisninger på hvorledes disse bestræbelser bør udfolde sig.
 Det er klart at de nærmere  

 regler må afhænge af udfaldet af de pågående overvejelser med hensyn til  

 regulering af arbejdsgiveres forpligtelser.
II.
Arbejdsgiveres rettigheder og pligter Som udgangspunkt følger det  

 af ledelsesretten at arbejdsgiveren frit kan vælge hvem han eller hun vil  

 ansætte.
Der er dog med tiden sket væsentlige indskrænkninger heri, jf.  

 f.eks.  

 ligebehandlingslovens regler.
Hertil kommer at der gælder  

 særlige regler for EU-medlemsstaterne.
Artikel 48 i EØF-traktaten har  

 følgende  

 ordlyd:
 " Art. 48.1.  

 Arbejdskraftens frie bevægelighed inden for Fællesskabet gennemføres senest  

 ved  

 overgangsperiodens udløb.
 2. Den forudsætter afskaffelse af enhver i  

 nationaliteten begrundet forskelsbehandling af Medlemsstaternes arbejdstagere  

 for så vidt angår beskæftigelse, aflønning og øvrige arbejdsvilkår.
..." Bestemmelsen er umiddelbart  

 anvendelig og kan derfor også gøres gældende over for private.
I kraft af  

 EØS-aftalen er grundsætningen om arbejdskraftens frie bevægelighed med visse  

 modifikationer udvidet til også at omfatte borgere i EFTA-landene.
Der er  

 imidlertid  

 alene tale om forskelsbehandling begrundet i  

  

 nationalitet  

  

 (ikke race mv.). I mange tilfælde vil diskriminationen  

 dog være begrundet både i nationalitet og race mv., og bestemmelsen kan  

 derfor  

 have en vis betydning i relation til racediskrimination på arbejdsmarkedet.
 I forbindelse med spørgsmålet  

 om diskrimination fra arbejdsgiveres side må der sondres mellem  

  

 offentlige  

  

 arbejdsgivere og  

  

 private.
1) Offentlige arbejdsgivere Offentlige arbejdsgivere er  

 bundet af reglen om at de skal vælge den bedst kvalificerede, jf. f.eks. min  

 udtalelse refereret i Folketingets Ombudsmands beretning for 1987, s. 107ff.  

 En ansættelse er en afgørelse.
Det skøn der ligger til grund for afgørelsen  

 skal ske ud fra saglige kriterier.
Det er allerede af den grund ulovligt at  

 lægge vægt på om den pågældende tilhører en bestemt race mv. hvis dette ikke  

 i  

 den konkrete situation er sagligt begrundet af hensyn til varetagelsen af  

 jobbet.
 Som en refleks heraf er det  

 som udgangspunkt ulovligt at angive sådanne forhold i stillingsopslag, på  

 samme  

 måde som man ikke må avertere efter arbejdssøgende af et bestemt køn.
Den offentlige arbejdsgiver  

 må således heller ikke henvende sig til AF med et ønske om alene at få  

 tildelt  

 etnisk dansk arbejdskraft medmindre dette i det konkrete tilfælde  

 undtagelsesvis måtte være sagligt begrundet.
Er henvendelsen ikke sagligt  

 begrundet, er den i sig selv ulovlig.
2) Private arbejdsgivere Som omtalt har Danmark  

 ratificeret FN-konventionen af 21. december 1965 om afskaffelse af alle  

 former  

 for racediskrimination.
Artikel 2 sammenholdt med artikel 5 indeholder de  

 nærmere forpligtelser for deltagerstaterne til at afskaffe racediskrimination  

 på arbejdsmarkedet.
 Derudover har Danmark  

 ratificeret ILO-konvention nr. 111 om forskelsbehandling med hensyn til  

 beskæftigelse og erhverv.
 I betænkning nr. 553 fra 1969  

 om forbud mod racediskrimination, s. 19, har udvalget kommenteret  

 FN-konventionen,  

 artikel 2 og 5. Udvalget udtaler bl.a.:
 "...
 Præceptive regler, f.eks. i  

 lov om arbejdsbeskyttelse, lov om ferie med løn, lærlingelov, medhjælperlov  

 og  

 funktionærlov, medfører, at diskrimination på de herved dækkede områder er  

 udelukket.
En vis ligestilling med  

 hensyn til arbejdsforhold, beskyttelse mod arbejdsløshed og lige løn for lige  

 arbejde følger af de kollektive overenskomster.
Ifølge § 4, stk. 3, i den nu  

 bortfaldne hovedaftale mellem arbejdsmarkedets parter er vilkårligheder i  

 afskedigelser således forbudt, og dette må antages at være et grundlæggende  

 princip, der også er gældende i tiden, indtil en ny hovedaftale indgås.
Racediskrimination vil næppe  

 kunne forekomme her i landet med hensyn til arbejdsforhold, hvori det  

 offentlige er part, og er vanskeligt tænkeligt med hensyn til ansættelser og  

 arbejdsvilkår indenfor området af de kollektive overenskomster.
Det er  

 derimod  

 ikke udelukket, at der uden for disse områder - dvs. på den helt private del  

 af arbejdsmarkedet - med hensyn til ansættelse og vilkår vil kunne  

 konstateres  

 forskelsbehandling på grund af den pågældendes race el. lign.
..." I betænkningen drøftes det i  

 hvilket omfang forbud i lovsform bør indføres på dette område.
Konklusionen  

 fra udvalget (s. 31) er følgende:
 "...
Spørgsmålet om, hvorvidt der  

 bør gives særlige regler om diskrimination med hensyn til "retten til  

 arbejde" har givet anledning til indgående overvejelser i udvalget og  

 under de nordiske forhandlinger.
Resultatet er blevet, at der ikke af nogen  

 af udvalgene stilles forslag om regler på dette område.
Det er åbenbart, at  

 forskelsbehandling ved arbejdsansættelser og med hensyn til løn- og  

 arbejdsvilkår kan betyde en meget følelig forringelse af gruppers og  

 individers sociale og økonomiske stilling.
Det må også erkendes, at der ikke  

 i  

 dansk ret er et fuldtud dækkende værn mod sådan diskrimination på det private  

 arbejdsmarked.
På den anden side kan spørgsmålet om gennemførelse af nye  

 lovregler ikke afgøres uden hensyntagen til de særlige forhold, som efter den  

 i  

 Danmark udviklede ordning bestemmer, hvorledes ansættelser og arbejdsvilkår  

 skal reguleres.
Det må anses for ønskeligt, at foranstaltninger til  

 modarbejdelse af den i konventionen omhandlede diskrimination, så vidt muligt  

 træffes gennem arbejdsmarkedets parter.
..." Man afstod fra udvalgets side  

 fra at forsøge at få lovregler gennemført på grund af den danske tradition  

 for  

 at arbejdsmarkedets parter selv varetager deres forhold.
 Racediskriminationsloven  

 finder derfor ikke direkte anvendelse på arbejdsgiveres diskrimination ved  

 ansættelser; dette gælder både offentlige og private arbejdsgivere.
 Danmark har imidlertid et  

 folkeretligt ansvar for at gennemføre og opretholde en retstilstand hvor der  

 ikke forekommer racediskrimination - heller ikke på arbejdsmarkedet.
Siden udvalget afgav  

 betænkningen, er Danmark blevet medlem af EU.
Da organisationsprocenten er  

 væsentligt lavere i en række andre medlemslande, har der løbende været et  

 behov i disse lande for en regulering af forholdene på arbejdsmarkedet.  

 Danmark  

 er derfor blevet tvunget til at gennemføre central regulering i form af  

 særlige  

 love.
 Hertil kommer at forholdene  

 har ændret sig på arbejdsmarkedet siden 1969. Niels-Erik Hansen skriver i sin  

 bog "Beskyttelse mod racisme", udgivet af Det Danske Center for  

 Menneskerettigheder i 1993:
 "...
 Med den stigende  

 arbejdsløshed, der navnlig har ramt de i konventionen (FN-Konventionen om  

 afskaffelse af alle former for racediskrimination, min bemærkning) nævnte  

 grupper, er det uforståeligt, at der ikke i national dansk ret findes regler,  

 der beskytter mod racediskrimination i forbindelse med ansættelser,  

 forfremmelser, chikanerier på arbejdspladserne osv.
..." Udvalgets begrundelse kan  

 altså formentlig ikke længere anvendes.
 Hvis organisationerne som  

 DRC hævder ikke længere har fuld kontrol over situationen, er der belæg for  

 at  

 overveje om de internationale forpligtelser den danske stat har påtaget sig  

 på  

 området, i stedet burde udfyldes gennem lovgivning.
 Da jeg har forstået at det af  

 arbejdsministeren nedsatte ansættelsesretsudvalg har et kommissorium der  

 bl.a. omfatter netop dette spørgsmål - resultatet af udvalgets overvejelser  

 forventes at foreligge i efteråret/vinteren 1995 - har jeg ikke fundet  

 grundlag for herudover at foretage mig videre med hensyn til private  

 arbejdsgiveres  

 forpligtelser.
 Jeg beder om at modtage  

 Arbejdsministeriets kommentarer til mine ovenstående foreløbige bemærkninger  

 til sagen.
..." Den 10. april 1995 skrev DRC  

 bl.a. følgende til mig i anledning af mit brev til Arbejdsministeriet:
 "...
Forholdet til FNs racediskriminationskonvention samt ILO Konvention nr.  

 111 Ombudsmanden har efter DRCs opfattelse ikke i  

 tilstrækkeligt omfang vurderet Arbejdsformidlingens ansvar efter FNs  

 racediskriminationskonventions artikel 2, stk. 1, litra a, hvorefter  

 medlemsstaterne "undertakes to engage in no act or practice of racial  

 discrimination against persons, groups of persons or institutions and to  

 ensure  

 that all public authorities and public institutions, national and local,  

 shall  

 act in conformity with this obligation".  

 Herudover har Ombudsmanden  

 efter DRCs opfattelse heller ikke i tilstrækkeligt omfang vurderet  

 Arbejdsformidlingens ansvar efter ILO Konvention nr. 111, som efter artikel 2  

 forpligter staterne til at "fjerne enhver forskelsbehandling" i  

 henseende til muligheder og behandling for så vidt angår beskæftigelse og  

 erhverv.
Ombudsmanden fremhæver  

 derimod i forhold hertil, at "Disse konventioner indeholder meget bredt  

 formulerede bestemmelser om deltagerstaternes forpligtelser til ikke at  

 diskriminere eller forskelsbehandle på grundlag af race m.v." ... DRC er  

 ikke enig i denne vurdering af konventionernes rækkevidde.
Konventionerne er  

 tvært imod  

  

 præcise og vidtgående  

  

 og  

 der hersker således ikke tvivl om, at de omfatter enhver handling eller  

 adfærd,  

 eller medvirken hertil, som er årsag til direkte og indirekte  

 racediskrimination.
Konventionerne forpligter derfor i højeste grad  

 Arbejdsformidlingen til at ignorere diskriminerende krav fra arbejdsgivere.
Forhåndsfrasortering Ombudsmanden har i det nævnte  

 brev opdelt Arbejdsformidlingens formidlingsprocedure i to led: en  

 egnethedsvurdering og en matchning.
I begge tilfælde er Ombudsmanden af den  

 opfattelse, at Arbejdsformidlingen handler retsstridigt, såfremt der  

 inddrages  

 vurderinger såsom race, hudfarve, etnisk oprindelse mv. ... I forhold til  

 disse  

 to led i Arbejdsformidlingens formidlingsprocedure er det Ombudsmandens  

 opfattelse, at Arbejdsformidlingen ikke er retligt forpligtet til at ignorere  

 diskriminerende krav fra en arbejdsgiver.
Ombudsmanden har imidlertid  

  

 ikke  

  

 taget stilling til en eventuel  

 frasortering i det sidste led i formidlingsproceduren, nemlig  

  

 selve anvisningen.
 Efter DRCs opfattelse er det  

 for så vidt underordnet, hvor Arbejdsformidlingens frasortering af  

 arbejdssøgende  

 finder sted, idet der rent faktisk i procedurens sidste led lægges vægt på  

 diskriminerende kriterier såsom race, hudfarve, etnisk oprindelse mv.,  

 således  

 at i udgangspunktet kvalificerede etniske minoriteter, som er udvalgt efter  

 egnethedsvurderingen og matchningen, alligevel ikke bliver henvist til en  

 arbejdsgiver.
 En kvalificeret etnisk  

 minoritet bliver således - såfremt Arbejdsformidlingen frasorterer ham/hende  

 i  

 sidste led i proceduren - nægtet at blive betjent på samme vilkår som andre  

 (jf. lovbekendtgørelse nr. 626 af 29. september 1987).
 Heraf følger en klar  

 forpligtelse for Arbejdsformidlingen til at ignorere et diskriminerende krav  

 fra en arbejdsgiver.
..." Den 24. april 1995 skrev jeg  

 til DRC at jeg ville vende tilbage til sagen når jeg havde modtaget  

 Arbejdsministeriets kommentarer til mine foreløbige bemærkninger.
Den 20. juni 1995 modtog jeg  

 Arbejdsministeriets udtalelse af 16. juni 1995 i sagen.
Arbejdsministeriet  

 skrev følgende:
 "Ved skrivelse af 3.  

 april d.å. har Ombudsmanden bedt om en udtalelse vedrørende DRC's klage over  

 Arbejdsministeriets manglende indgriben overfor Arbejdsformidlingen (AF) i  

 sager, hvor AF efter klagerens opfattelse har medvirket til diskrimination.
Ombudsmanden har i sine  

 bemærkninger til sagen rejst to spørgsmål.
Dels om Arbejdsformidlingen (AF) i  

 sin jobformidling lovligt kan forskelsbehandle på grundlag af race, hudfarve  

 eller etnisk oprindelse, dels om arbejdsgivere lovligt kan diskriminere på  

 ovennævnte grundlag i forbindelse med ansættelsen af arbejdssøgende.
Arbejdsformidlingens forpligtelser Vedrørende spørgsmålet om AF,  

 er ministeriet enig med Ombudsmanden i, at forskelsbehandling på grundlag af  

 race, hudfarve, etnisk oprindelse eller lignende i forbindelse med AF's  

 jobformidling vil være i strid med lovbekendtgørelse nr. 626 af 29. september  

 1987 om forbud mod forskelsbehandling på grund af race m.v.
Endvidere kan ministeriet  

 tilslutte sig, at de folkeretlige forpligtelser, den danske stat har påtaget  

 sig ved ratifikation af ILO-konvention nr. 111 om forskelsbehandling med  

 hensyn  

 til beskæftigelse og erhverv og FN's konvention om afskaffelse af  

 racediskrimination, indebærer en forpligtelse for offentlige myndigheder til  

 at sikre, at konkrete skønsmæssige afgørelser ikke kommer i strid med disse  

 internationale forpligtelser.
En tilsvarende forpligtelse følger af  

 lighedsgrundsætningen.
 Hertil kommer en politisk  

 forpligtelse, som statsministeren gav udtryk for i sin åbningstale til  

 Folketinget i oktober 1994:
"Regeringen vil i alle  

 sammenhænge modarbejde etnisk diskrimination.
Vi forbereder udspil herom,  

 bl.a. mod diskrimination på arbejdsmarkedet." Arbejdsministeriet har  

 anmodet Arbejdsmarkedsstyrelsen om en udtalelse vedrørende AF's praksis for  

 udvælgelse af egnede jobansøgere.
AMS har oplyst følgende:
Udvælgelsen af egnede  

 arbejdssøgende til et konkret job sker med udgangspunkt i de oplysninger, AF  

 har registreret om de arbejdssøgendes kvalifikationer, jobønsker m.v.
AF's  

 registre indeholder ikke oplysninger af personlig karakter, som f.eks. etnisk  

 oprindelse,  

 politisk orientering m.v.
Selve egnethedsvurderingen kan således ikke  

 foretages  

 med udgangspunkt i usaglige kriterier.
Ved den konkrete matchning  

 skal AF danne sig et indtryk af, hvilke af de arbejdssøgende, der ud fra et  

 samlet skøn, må formodes at være bedst egnede til at blive formidlet til det  

 pågældende job.
Denne vurdering bliver foretaget på grundlag af AF's kendskab  

 til virksomheden, virksomhedens medarbejdersammensætning, arbejdets karakter  

 samt de kvalifikationer og personlige egenskaber, der kræves.
Der opstår i denne  

 forbindelse et problem, når arbejdsgiverens valg af kriterier skønnes at være  

 usagligt.
I sådanne situationer gælder det for samtlige regioner, at man som  

 hovedregel forsøger at indgå i en dialog med arbejdsgiveren og oplyse om de  

 etniske minoriteters kvalifikationer og muligheder som arbejdskraft.  

 Endvidere  

 tilkendegiver AF overfor arbejdsgiveren, at man fra AF's side tager klar  

 afstand fra fremsættelse af diskriminerende og usaglige krav.
Det er generelt AF's indtryk,  

 at dialogen i de fleste tilfælde får et positivt udfald, og at der på denne  

 baggrund kan formidles personer tilhørende de etniske minoriteter næsten i  

 samme udstrækning som arbejdssøgende af dansk oprindelse.
Dog anfører enkelte  

 regioner, at man, hvis dialogen ikke lykkes, forsøger at tage højde for  

 arbejdsgiverens krav, da man anser sig forpligtet til at betjene den  

 pågældende  

 arbejdsgiver.
 Sammenfattende oplyses det,  

 at AF anser problemet for at være af ringe omfang både med hensyn til  

 egentlig  

 diskrimination fra arbejdsgiverens side og med hensyn til usaglige krav til  

 sprogkundskaber.
 Det er Arbejdsministeriets  

 opfattelse, at eventuelle problemer med etnisk diskrimination i forbindelse  

 med  

 AF's jobformidling kan opstå i den fase, hvor AF-medarbejderen skal foretage  

 en  

 konkret vurdering af, om de udvalgte ledige passer ind i virksomheden/i det  

 konkrete job.
 Arbejdsministeriet er enig  

 med styrelsen i, at dialog med arbejdsgivere, der stiller diskriminerende  

 krav, er det bedste middel mod diskrimination.
 Ministeriet er endvidere enig  

 med styrelsen i, at AF klart skal markere en afstandtagen fra diskriminerende  

 og usaglige krav til arbejdskraften.
 Disse forholdsregler er  

 imidlertid efter ministeriets opfattelse ikke tilstrækkelige.
 Det er ministeriets opfattelse,  

 at AF af flere grunde er forpligtet til at afbryde samarbejdet med en  

 arbejdsgiver, der fastholder diskriminerende krav i den konkrete  

 formidlingssituation.
 For det første følger det af  

 racediskriminationsloven og af de internationale forpligtelser, at AF ikke  

 lovligt kan medvirke til racediskrimination.
 For det andet synes der at  

 være en usikker praksis i AF, hvilket blandt andet ses af de konkrete sager,  

 som har været bragt frem i pressen.
 For det tredje antages det på  

 baggrund af arbejdsløshedstallene, at det er vanskeligere for etniske  

 minoriteter at finde beskæftigelse.
 For det fjerde er det  

 regeringens politik at modarbejde etnisk diskrimination.
 Arbejdsministeriet er derfor  

 af den opfattelse, at der snarest muligt bør udarbejdes retningslinier for  

 AF-medarbejderes håndtering af problemer vedrørende etnisk diskrimination i  

 forbindelse med formidlingsprocessen.
 Retningslinjerne skal  

 supplere de eksisterende retningslinjer for formidlingsprocessen og indeholde  

 dels en redegørelse for de retlige forpligtelser, som AF-systemet er  

 underlagt,  

 dels en handlingsanvisning til medarbejdere, som arbejder med  

 jobformidlingen.
 Det kan supplerende oplyses,  

 at AF's personale - som et led i gennemførelsen af en handlingsplan for  

 nedbrydning af barrierer for beskæftigelse af indvandrere og flygtninge - i  

 efteråret 1995 vil få tilbudt et efteruddannelsesforløb, som skal kvalificere  

 AF's betjening af etniske minoriteter.
Arbejdsgivernes forpligtelser Vedrørende spørgsmålet om  

 lovligheden af arbejdsgivernes forskelsbehandling på grundlag af race m.v. i  

 forbindelse med ansættelse af arbejdssøgende, må der sondres mellem  

 offentlige  

 og private arbejdsgivere.
Arbejdsministeriet er enig  

 med Ombudsmanden i, at offentlige arbejdsgivere er forpligtet til at basere  

 deres afgørelse på saglige kriterier og dermed forpligtet til at vælge den  

 bedst kvalificerede ansøger.
Deraf følger, at det i en ansættelsessituation  

 vil  

 være retsstridigt at lægge vægt på race, etnisk oprindelse eller lignende,  

 hvis dette ikke er sagligt begrundet i hensynet til varetagelsen af det  

 konkrete job.
Dertil kommer, at offentlige  

 myndigheder er forpligtet til at sikre at konkrete skønsmæssige afgørelser  

 ikke  

 er i strid med de internationale forpligtelser, Danmark har påtaget sig.
I  

 den  

 forbindelse skal det bemærkes, at ovennævnte internationale konventioner ikke  

 indeholder forbud mod diskrimination på grundlag af  

 nationalitet/statsborgerskab, men kun mod diskrimination på grundlag af  

 national oprindelse.
Det vil i praksis være uhyre vanskeligt at skelne mellem  

 disse to begreber.
Med hensyn til private  

 arbejdsgivere, skal det bemærkes, at arbejdsgiverens ledelsesret indebærer,  

 at  

 arbejdsgiverne som udgangspunkt frit kan bestemme, hvem de vil ansætte.
Denne  

 frihed er dog begrænset af ligebehandlingsloven.
Det antages, at lov nr. 626  

 af 29. september 1987 om forbud mod forskelsbehandling p.g.a. race m.v. ikke  

 finder direkte anvendelse på arbejdsgiveres diskrimination i forbindelse med  

 ansættelser.
Der er således ikke i dansk lovgivning hjemmel til at forbyde  

 private arbejdsgivere at forskelsbehandle i en ansættelsessituation på  

 grundlag  

 af race, etnisk oprindelse m.v.
Arbejdsministeriet er  

 opmærksom på, at denne retstilstand er utilstrækkelig.
Arbejdsministeren har  

 derfor bebudet et lovforslag om forbud mod diskrimination på arbejdsmarkedet  

 i  

 løbet af efteråret.
Det er hensigten, at lovforslaget skal udformes således,  

 at  

 den danske lovgivning bringes i overensstemmelse med de folkeretlige  

 forpligtelser, den danske stat har påtaget sig ved ratifikationen af ILO  

 konvention nr. 111 og FN's konvention om afskaffelse af  

 racediskrimination." Den 21. juni 1995 sendte jeg  

 Arbejdsministeriets brev af 16. juni 1995 til partshøring.
DRC er ikke  

 fremkommet med bemærkninger til Arbejdsministeriets brev.
Jeg har taget Arbejdsministeriets  

 svar i sagen til efterretning og foretager mig ikke mere i anledning af DRC's  

 klage.
Jeg har bedt Arbejdsministeriet om at holde mig underrettet om hvad  

 der videre sker i sagen, herunder om de foranstaltninger som efter  

 Arbejdsministeriets  

 tilkendegivelse er eller vil blive iværksat.
