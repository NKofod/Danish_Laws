Til samtlige autoriserede svine- og kreaturslagterier samt  

 embedsdyrlægerne ved disse I henhold til § 1 i Veterinærdirektoratets bekendtgørelse af 24. juni 1994  

 om overvågning af Salmonella i slagtesvin og i fersk kød af kvæg og svin, der  

 træder i kraft den 4. juni 1994, skal de i medfør af kødloven autoriserede  

 eller godkendte virksomheder som led i den offentlige veterinærkontrol udtage  

 prøver til undersøgelse for Salmonella fra fersk kød af kvæg og svin.
 I henhold til § 3 skal udtagning og indsendelse af prøver samt  

 registrering og indberetning af resultater ske efter Veterinærdirektoratets  

 anvisning.
 I forbindelse med ikrafttrædelsen af bekendtgørelsen er det besluttet at  

 ændre »flow« af prøver og resultater i forbindelse med overvåtning  

 af Salmonella i fersk kød af kvæg og svin, jf. vedlagte oversigt, og samtidig  

 introduceres nye resultatskemaer.
Beskrivelse af »flow« af prøver og resultater Virksomheden skal udtage prøver af fersk kød fra kvæg og svin til  

 undersøgelse for Salmonella i henhold til den i Veterinærdirektoratets  

 skrivelse af 10. juni 1994 (5a 5118-105-0/93) om overvågning af Salmonella i  

 fersk kød (færdigvarekontrol) fastlagte stikprøveplan.
Ud fra virksomhedens  

 varesortiment og produktionsmængder af fersk kød udarbejdes en stikprøveplan,  

 hvoraf det fremgår, hvem der er ansvarlig for, at de nødvendige prøver  

 udtages.
Prøveudtagningen skal ske jævnt fordelt over alle dagene i den  

 pågældende periode og tilfældigt fordelt i løbet af de enkelte dage.
Prøverne  

 skal udtages så sent som muligt i forarbejdningsprocessen.
Af stikprøveplanen  

 skal uge for uge fremgå på hvilke produktionsdage, der udtages stikprøver,  

 hovedgruppe samt varebetegnelse for de planlagte prøver.
Virksomheden  

 indsender prøverne sammen med det udfyldte prøveskema til undersøgelse for  

 Salmonella på et af Veterinærdirektoratet godkendt laboratorium.
Laboratoriet sender meddelelse om foreløbige resultater, dvs. om der er  

 påvist Salmonella eller ej, på en kopi af prøveskema mærket »kopi«  

 til virksomheden med kopi til embedsdyrlægen.
På basis heraf iværksætter  

 virksomheden i samarbejde med embedsdyrlægen den eventuelle reaktion på  

 prøveresultaterne, jf.
Veterinærdirektoratets skrivelse af 1. november 1993  

 (5a 5118-105-0/93) om overvågning af Salmonella i fersk kød fra de  

 eksportautoriserede slagterier og hjemmemarkedsgodkendte slagterier  

 (færdigvarekontrol).
Laboratoriet indsender positive prøver til typebestemmelse fra Statens  

 Veterinære Serumlaboratorium, der sender meddelelse om resultatet af  

 typebestemmelsen til laboratoriet.
Laboratoriet sender meddelelse om det  

 endelige resultat i form af det udfyldte prøveskema i original til  

 virksomheden, med kopi til embedsdyrlægen.
 Virksomheden sender for hver afsluttet uge de udfyldte resultatskemaer til  

 Veterinærdirektoratet, der foretager registrering af prøveresultaterne.
For virksomheder, der er medlemmer af Danske Slagterier (DS) foregår  

 indsendelsen af prøveresultater til Veterinærdirektoratet via DS.
Samtidig  

 med indsendelsen af prøveskemaer til DS skal virksomheden sende en meddelelse  

 til Veterinærdirektoratet, hvoraf det fremgår, hvor mange prøver der ialt er  

 indsendt til DS, samt skemanumre på de fremsendte resultatskemaer.
Som  

 meddelelse til Veterinærdirektoratet kan anvendes vedlagte skema  

 »Meddelelse om indberetning af resultater af  

 Salmonellaovervågning«.
Rubrikken »Bemærkninger« kan f.eks.  

 anvendes til meddelelse om ferielukning af virksomheden eller andre forhold.
Stikprøveundersøgelse Vedlagte skema mærket »Prøve af fersk kød til undersøgelse for  

 Salmonella (stikprøveundersøgelse)» skal anvendes ved indsendelse af  

 resultater af de prøver, der er udtaget i medfør af den i  

 Veterinærdirektoratets tidligere omtalte skrivelse af 10. juni 1994 (5a  

 5118-105-0/93) fastlagte stikprøveplan.
Det bemærkes, at det heri fastlagte antal prøver for en 2 ugers periode  

 altid skal overholdes, med mindre der træffes anden aftale med  

 Veterinærdirektoratet.
Holder en virksomhed lukket i en uge eller mere pga.  

 ferie eller andre forhold, bortfalder de prøver, der skulle have været  

 undersøgt for forekomst af Salmonella i de pågældende uger.  

 Veterinærdirektoratet skal dog altid orienteres skriftligt om disse forhold.
 Rubrikken »Bemærkninger« anvendes f.eks. til angivelse af  

 slagtenr. eller anden identifikation eller til at angive, hvis kødet er af  

 udenlandsk oprindelse.
 For at sikre korrekt registrering af resultaterne af  

 færdigvareovervågningen er begrebet »Skemanr.« blevet indført.  

 Dette består af virksomhedens autorisations- eller registreringsnummer samt  

 et fortløbende tal fra 1 til 5.000.
Undersøgelse efter særlig instruktion Vedlagte skema mærket »Prøve af fersk kød til undersøgelse for  

 Salmonella (undersøgelse efter særlig instruktion)» skal anvendes til de  

 ekstra prøver (supplerende prøver og prøver udtaget i forbindelse med en  

 observationsperiode), der er introduceret i ovennævnte skrivelse af 1.  

 november 1993. Skemaet skal endvidere anvendes ved indberetning af resultater  

 af prøver af tunger og tungerodskød, der er udtaget i medfør af  

 Veterinærdirektoratets skrivelse af 28. december 1993 (5a 5118-105-0/93) om  

 varmebehandling af tunger og tungerodskød.
Rubrikken »Bemærkninger« anvendes som anført under  

 »stikprøveundersøgelse«.
Som skemanr. anvendes virksomhedens  

 autorisations- eller registreringsnummer fulgt af et fortløbende nummer fra  

 5.001 til 10.000.
Ansvarsfordeling Det er virksomhedens ansvar at udtage og indsende prøver til undersøgelse  

 for Salmonella i henhold til Veterinærdirektoratets skrivelse af 5. juli 1993  

 (5a 5118-105-0/93) om overvågning af Salmonella i fersk kød fra de  

 eksportautoriserede slagterier og de private slagtehuse (færdigvarekontrol)  

 samt at videresende resultater af disse prøver til Veterinærdirektoratet.  

 Tilrettelæggelse af udtagning og indsendelse af prøver skal ske i samarbejde  

 med embedsdyrlægen.
 Virksomhedens embedsdyrlæge fører tilsyn med, at virksomheden indsender  

 prøveresultater som foreskrevet, samt overvåger/kontrollerer, at virksomheden  

 reagerer i overensstemmelse med de retningslinier, der er anført i  

 Veterinærdirektoratets tidligere omtalte skrivelse af 1. november 1993 (5a  

 5118-105-0/94).
 Embedsdyrlægen orienterer Veterinærdirektoratet samt vedkommende  

 veterinærinspektør, hvis en virksomhed i samarbejde med embedsdyrlægen  

 bringes under observation, eller der indføres restriktioner på basis af  

 resultater af udtagne prøver.
 Denne skrivelse træder i kraft den 4. juli 1994 samtidigt med vedlagte  

 bekendtgørelse af 24. juni 1994 om overvågning af Salmonella i slagtesvin og  

 i fersk kød af kvæg og svin.
 P.V.V.
