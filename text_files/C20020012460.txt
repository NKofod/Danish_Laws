Vejledning om prøveansættelser  

 for udenlandske  

 sygeplejersker, der ikke er omfattet af EF direktiverne  

 vedrørende sygeplejersker eller den nordiske overenskomst1) 1. Indledning Formålet med denne vejledning er at orientere om de  

 krav Sundhedsstyrelsen stiller i forbindelse med  

 prøveansættelser som betingelse for meddelelse af varig  

 autorisation som sygeplejerske.
Af Sundhedsstyrelsens "Vejledning om  

 autorisation af sygeplejersker uddannet i udlandet" fremgår, at  

 prøveansættelse som sygeplejersker på sygehussengeafdeling  

 af mindst seks måneders varighed med positiv evaluering indgår  

 som nødvendigt element i Sundhedsstyrelsens beslutningsgrundlag ved  

 udstedelsen af varig autorisation som sygeplejerske i Danmark til  

 sygeplejersker, der ikke er omfattet af den Nordiske Overenskomst eller  

 EFs direktiver vedrørende sygeplejersker.
 Begrænset autorisation som sygeplejerske til  

 prøveansættelser kan gives til:
 ansøgere, der i udlandet har gennemført en  

 sygeplejerskeuddannelse, som Sundhedsstyrelsen skønner, kan  

 ligestilles med den danske sygeplejerskeuddannelse.
 Varig autorisation som sygeplejerske kan gives til:
ansøgere, der opfylder ovennævnte betingelser  

 vedrørende begrænset autorisation, og som efterfølgende med positiv evaluering har gennemført  

 mindst seks måneders prøveansættelse som sygeplejerske -  

 med begrænset autorisation - på en  

 sygehussengeafdeling.
Ansøger må selv skaffe sig ansættelsen.  

 Sundhedsstyrelsen kan ikke pålægge amtskommuner eller  

 Hovedstadens Sygehusfællesskab at ansætte personale uden om de  

 normale ansættelsesprocedurer.
Styrelsen mener heller ikke, at dette er  

 ønskeligt, idet udenlandske sygeplejersker skal ansættes  

 på baggrund af et reelt behov for sygeplejerskens arbejdskraft i  

 afdelingen, og skal ikke af personalet opfattes som placeret i  

 afdelingen.
2. Krav til den deltagende afdeling Den deltagende afdeling skal opfylde følgende  

 betingelser:
afdelingen skal have erfaring med uddannelse af sygeplejestuderende  

 på sidste uddannelses-trin, den ledende oversygeplejerske er ansvarlig for, at den udenlandske  

 sygeplejerske er under supervision.
Supervision kan gives af afdelingens  

 uddannelsesansvarlige sygeplejerske eller anden sygeplejerske med tilsvarende  

 kompetence, afdelingen skal være positivt interesseret og gå aktivt  

 ind i opgaven med at instruere og evaluere den udenlandske  

 sygeplejerske.
3. Den udenlandske sygeplejerskes autorisations-, ansættelses- og  

 ansvarsforhold For at kunne påbegynde en  

 prøveansættelse med begrænset autorisation skal  

 ansøger have en udenlandsk sygeplejerskeuddannelse, som er  

 bedømt som værende ligestillet med den danske  

 sygeplejerskeuddannelse.
Det betyder, at uddannelsen i alt væsentligt  

 svarer til en dansk sygeplejerskeuddannelse i niveau, varighed og indhold,  

 hvilket ikke er ensbetydende med, at uddannelsen er identisk med den danske.  

 Vægtningen af de enkelte fag vil ofte afspejle uddannelseslandets  

 kultur, befolkningens sammensætning og sygdomsmønster.
Den udenlandske sygeplejerske skal ved ansættelsen  

 have begrænset dansk autorisation som sygeplejerske.
Denne vil  

 være tidsmæssigt begrænset til 6 måneder, men kan  

 forlænges til sammenlagt 18 måneder.
Begrænset autorisation  

 indebærer de samme rettigheder og pligter for sygeplejersken som en  

 varig autorisation.
Ansøger skal selv sende en ansøgning til  

 Sundhedsstyrelsen om begrænset autorisation vedlagt dokumentation for  

 tilsagn om ansættelse.
 Prøveansættelse med begrænset  

 autorisation sker i en stilling som sygeplejerske med  

 ansættelsesvilkår og aflønning efter gældende  

 overenskomst.
 Sygeplejersken er underlagt sygehusets og afdelingens  

 ledelse samt de fagligt overordnede i relation til arbejdsregler,  

 administrativ instruks samt tjeneste- og vagtplaner for den  

 pågældende afdeling.
4. Ansættelsesperioderne og de fysiske rammer Ansættelsesperioden skal være på mindst  

 6 måneder.
Den udenlandske sygeplejerske skal sikres en relevant  

 introduktion til afdelingen.
Sygeplejersken skal have adgang til de samme  

 faciliteter, som stilles til rådighed for afdelingens øvrige  

 sygeplejersker i samme charge.
Sygeplejersken skal sikres samme adgang til  

 sekretærhjælp, kontorfaciliteter, omklædningsrum og  

 lignende.
Hensigten er netop, at den pågældende sygeplejerske  

 skal vurderes i den sammenhæng, der er gældende for en nyuddannet  

 sygeplejerske i det danske sygehusvæsen.
5. Formål med prøveansættelse Formålet med prøveansættelse er at  

 afprøve den udenlandske sygeplejerskes faglige kompetencer i teori og  

 praksis samt erhvervskompetencen.
Afdelingen kan vælge at lægge  

 uddannelsesprogram for sidste års sygeplejerskestuderende til grund for  

 evalueringen.
Der skal samtidig foretages en vurdering af, om sygeplejersken  

 behersker det danske sprog på et sådant niveau, at den  

 pågældende kan kommunikere forsvarligt med patienter,  

 pårørende, andet sygehuspersonale m.fl.
5.1 Sygeplejefaglige kompetencer Sygeplejersken skal demonstrere erhvervskompetence inden  

 for det danske sundhedsvæsen, der som minimum svarer til kompetencerne  

 hos en nyuddannet sygeplejerske.
Sygeplejersken skal ved håndtering af  

 kliniske situationer kunne demonstrere, at den nødvendige teoretiske  

 viden er til stede og bliver anvendt, og at den kliniske situation  

 håndteres professionelt.
 Sygeplejersken skal demonstrere at kunne planlægge,  

 udføre, evaluere, dokumentere, formidle og udvikle sygeplejen.
 Sygeplejersken skal kunne udføre sundhedsfremmende,  

 -bevarende, forebyggende, behandlende, lindrende og rehabiliterende opgaver,  

 herunder de hermed forbundne koordinerende og undervisende opgaver.
 Sygeplejersken skal kunne udføre sundheds- og  

 sygepleje til det enkelte menneske og grupper af mennesker, i samspil med  

 omgivelserne.
5.2 Andre kompetencer Kommunikation: Sygeplejersken skal udvise interesse  

 for og søge åben dialog med kolleger, patienter og andre  

 samarbejdspartnere.
Sygeplejersken skal udvise en passende grad af  

 indlevelsesevne, have respekt for patienterne og kunne anerkende og drage  

 nytte af andres synspunkter.
Ved patientsamtaler og samtaler med  

 pårørende skal sygeplejersken kunne agere relevant med  

 forståelse for situationen.
Professionel: Sygeplejersken skal være  

 professionel, det vil sige kommunikere, tænke og handle som  

 sygeplejerske.
Kolleger, patienter og andre samarbejdspartnere skal på  

 sygeplejerskens væremåde og funktionsniveau kunne identificere  

 den pågældende som sygeplejerske.
6. Beskrivelse af forløbet, evaluering og tilbagemelding til  

 Sundhedsstyrelsen Den ledende eller uddannelsesansvarlige sygeplejerske  

 gennemfører introduktionssamtale og planlægger introduktions- og  

 ansættelsesforløb sammen med den udenlandske sygeplejerske.
Der  

 skal løbende foretages justeringssamtaler.
Tidligst efter 6  

 måneders ansættelse evalueres forløbet.
 Den ledende eller uddannelsesansvarlige sygeplejerske  

 gennemgår ansættelsesforløbet med den udenlandske  

 sygeplejerske, konfronterer denne med de evalueringsresultater, der er til  

 rådighed, og beskriver forløbet af prøveansættelsen  

 på Sundhedsstyrelsens checkliste og evalueringsskema (se afsnit 8).  

 Ansættelsesstedet kan vælge at lægge uddannelsesmål  

 for sidste års sygeplejerskestuderende til grund for evalueringen.
Beskrivelsen skal indeholde en samlet vurdering og bl.a.  

 hvile på udsagn og andre tilkendegivelser fra kolleger, patienter og  

 andre samarbejdspartnere.
Evalueringen af sygeplejerskens skriftlige og  

 mundtlige kommunikationsevne (med patienter, pårørende, kolleger  

 og andre samarbejdspartnere), herunder sprogkundskaber i dansk, skal  

 attesteres af afdelingsledelsen.
I den forbindelse skal det samlede  

 personales bedømmelse af sygeplejerskens faglige, personlige og almene  

 kompetencer fremhæves.
 Sundhedsstyrelsen vil herefter foretage en konkret  

 vurdering af evalueringen og på baggrund af denne afgøre,  

 hvorvidt sygeplejersken kan gives varig autorisation.
 En negativ evaluering af  

 prøveansættelsesforløbet kan tilsidesættes, hvis en  

 efterfølgende prøveansættelse på en anden afdeling  

 af mindst tre måneders varighed evalueres positivt.
7. Klagemulighed Der kan klages over Sundhedsstyrelsens afgørelse  

 til Indenrigs- og Sundhedsministeriet, Slotholmsgade 10-12, 1216  

 København K.
Ministeriet kan tage stilling til lovgrundlaget for  

 afgørelsen, og til om sagsbehandlingsreglerne er overholdt.
Indenrigs-  

 og Sundhedsministeriet kan derimod ikke tage stilling til det sundhedsfaglige  

 skøn, som ligger til grund for afgørelsen.
8. Evalueringsskema Evalueringsskemaet (bilag 1) udfyldes af  

 prøveansættelsesstedets ledende eller uddannelses-ansvarlige  

 sygeplejerske på baggrund af et seks måneders  

 prøveansættelsesforløb.
Den ledende sygeplejerske  

 underskriver og sender skemaet til Sundhedsstyrelsen.
Sundhedsstyrelsen, den 20. november  

 2002 Jens Kristian Gøtrik /Karsten Bech Bilag 1 Evalueringsskema for  

 prøveansættelsesforløb med henblik på varig  

 autorisation for sygeplejersker uddannet i udlandet, som ikke er omfattet af  

 den Nordiske Overenskomst eller EF-direktiverne på  

 sygeplejerskeområdet.
Sygeplejerskens navn Sygehusafdelingens stempel CPR.nr Statsborgerskab Prøveansættelsesperiode Sygehus Afdeling Stillingsbetegnelse A.
Har sygeplejersken under prøveansættelsen haft mulighed  

 for, og hvis ja, demonstreret at kunne:
1.	planlægge sygepleje for en enkelt samt en gruppe af  

 patienter? 2.	udføre sygepleje til en enkelt samt en gruppe  

 patienter? 3.	evaluere den udførte sygepleje? 4.	justere sygeplejen på baggrund af evaluering af den  

 udførte sygepleje? 5.	dokumentere den udførte sygepleje? B.
Har sygeplejersken selv aktivt opsøgt vejledning og ny viden?  

 (ja/nej) C.
Har sygeplejersken varetaget de for stillingen forventede funktioner  

 tilfredsstillende (ja/nej):
1.	Fagligt Hvis nej, ønskes eksempler/begrundelser 2.	Kommunikationsmæssigt (patienter, pårørende,  

 personale) Hvis nej, ønskes eksempler/begrundelser Har kommunikationsvanskeligheder forhindret faglig funktion? Hvis ja, eksempler/begrundelser 3.	Har sygeplejersken fungeret i tværfaglige grupper eller  

 teams? Har kommunikationsproblemer forhindret funktion i grupper eller  

 teams? Hvis ja, eksempler/begrundelser D.
Har sygeplejersken samlet fungeret på et passende fagligt og  

 professionelt niveau? Hvis nej, ønskes eksempler/begrundelser E.
Har sygeplejersken samlet fungeret kommunikativt tilfredsstillende,  

 herunder med hensyn til danske sprogkundskaber? Hvis nej, ønskes eksempler/begrundelse Eksempler/begrundelser/kommentarer til  

 prøveansættelsesforløbet bedes vedlagt på  

 selvstændigt ark under henvisning til  

 evalueringsspørgsmålene.
Sted dato Afdelingsledelsens navn og  

 underskrift 1)   Med EFs  

 direktiver på sygeplejerskeområdet forstås 1) Rådets  

 direktiv 77/452/EØF af 27. juni 1977, med senere ændringer, om  

 gensidig anerkendelse af eksamensbeviser, certifikater og andre  

 kvalifikationsbeviser for sygeplejersker med ansvar for den almene sundheds-  

 og sygepleje samt om foranstaltninger, der skal lette den faktiske  

 udøvelse af etableringsretten og den fri udveksling af  

 tjenesteydelser, og direktiv 77/453/EØF af 27. juni 1977 med senere  

 ændringer, om samordning af de administrativt eller ved lov fastsatte  

 bestemmelser om virksomhed som sygeplejerske med ansvar for den almene  

 sundheds- og sygepleje.
Med den nordiske overenskomst menes 2) Overenskomst  

 af 14. juni 1993 mellem Danmark, Finland, Island, Norge og Sverige om  

 fælles nordisk arbejdsmarked for visse personalegrupper inden for  

 sundhedsvæsenet og veterinærvæsenet (med senere  

 ændringer).
