 Til landbrugsskolerne.
Ifølge Højskolelovens § 2, stk. 2, 1. pkt. bestemmer  

 undervisningsministeren, hvilke landbrugskurser den enkelte landbrugsskole  

 kan tilbyde.
Og Landbrugsskolerådet skal udtale sig herom, § 21, stk. 4, pkt.  

 4.
 Disse regler er siden lovens vedtagelse blevet prakriseret på den måde, at  

 når en skole har fået tilladelse til at afholde et givet kursus, er skolen  

 samtidig blevet meddelt, hvor mange elever der maksimalt må optages pr. hold.
 Da det i løbet af 1985 blev åbenbart, at elevtilgangen til  

 landbrugsskolerne - i hvert fald midlertidigt - er faldende, besluttede  

 Landbrugsskolerådet, at kvoteordningen skulle tages op til fornyet vurdering.  

 Denne har ført til to tiltag.
1. Hvis en landbrugsskole ønsker at indføre et nyt  

 kursus, skal dette først afprøves som forsøg.
Hvis evalueringen heraf er  

 tilfredsstillende, kan kurset godkendes permanent under  forudsætning af, at  

 skolen samtidig accepteret en nedskæring af andre aktiviteter.
Den samme  

 betingelse gør sig gældende, såfremt en skole ønsker at udvide eksisterende  

 kurser.
 2. En justering af de maksimale elevtal på nogle af  

 grundskolekurserne og enkelte 9 måneders kurser.
 Justeringen fremgår af vedlagte oversigt.
 De nye kvoter gælder for de hold, der påbegynder kurserne efter 1. januar  

 1987.
 Det fremgår af oversigten, at de »blandede« skoler generelt har  

 tilladelse til at optage een klasse (24) grundskoleelever; medens der ikke er  

 nogen begrænsning på antallet af 9 måneders elever.
 Når kvoterne for Lægård Landbrugsskole og Ladelund Landbrugsskole afviger  

 herfra, skyldes det, at Landbrugsskolerådet ikke har ønsket at påtvinge  

 enkelte skoler drastiske ændringer i forhold til deres tidligere  

 elevfordeling.
 Årsagen til at Malling Landbrugsskole, Næsgård Landbrugsskole og Den  

 Økologiske Jordbrugsskole ikke er pålagt begrænsninger er, at disse skoler  

 gennemfører hver sit særlige uddannelsesforløb.
 De korte efteruddannelseskurser er holdt udenfor kvoteringen; idet  

 Landbrugsskolerådet finder det ønskeligt, at alle landbrugsskoler tilbyder så  

 mange af disse kurser som muligt.
K.
E.
Larsen /Gunner Johansen Bilag.
