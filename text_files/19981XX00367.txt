Skriftlig fremsættelse (8. april 1999) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
Forslag til folketingsbeslutning om dansk deltagelse i  

 en NATO-ledet multinational styrke i Albanien (Beslutningsforslag nr.
B 116).
 Beslutningsforslaget skal skabe grundlaget for, at danske  

 militære styrker stilles til rådighed for en NATO-ledet  

 multinational styrke til indsættelse i Albanien på invitation fra  

 den albanske regering.
 Styrken har til opgave at lette en sikker og hurtig  

 levering af humanitær bistand til flygtningene fra Kosovo og at  

 bistå med at skabe sikre forhold for de albanske myndigheders og  

 internationale humanitære organisationers arbejde hermed.
 Behovet for bistand er opstået som følge af  

 den massive flygtningestrøm forårsaget af serbiske  

 sikkerhedsstyrkers systematiske etniske udrensningskampagne.
Styrken forudses som udgangspunkt at bestå af ca.  

 6.-8.000 mand.
Der forudses deltagelse af PfP-lande.
Regeringen finder, at Danmark bør yde et  

 militært bidrag til denne vigtige humanitære opgave i Albanien.  

 Det er regeringens hensigt at bidrage til den NATO-ledede styrke med en  

 opklaringsenhed på op til ca. 200 mand.
Hertil kommer personel til  

 elementer til NATO s kommandostruktur og de dertil knyttede højere  

 placerede enheder samt evt. til fælles støtteenheder.
 Et dansk bidrag vil ligge i forlængelse af den  

 hidtidige danske indsats på Balkan og i forhold til Kosovo.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det Høje Tings velvillige behandling.
