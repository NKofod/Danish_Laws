 I henhold til § 79, stk. 3, og § 91, stk. 8, i lov om  

 arbejdsløshedsforsikring m.v., jf. lovbekendtgørelse nr. 6 af 9. januar 1995,  

 fastsættes efter forhandling med Landsarbejdsrådet:
 § 1.  Udbetaling af arbejdsløshedsdagpenge mv. sker  

 som hovedregel på grundlag af en erklæring på tro og love, som medlemmet skal  

 afgive for hver udbetalingsperiode.
 § 2.  Direktøren for Arbejdsløshedsforsikringen kan  

 dog give tilladelse til, at en arbejdsløshedskasse kan udbetale  

 arbejdsløshedsdagpenge mv. på grundlag af telefonisk indtastede oplysninger  

 fra medlemmet.
 Stk. 2.  Tilladelsen efter stk. 1 kan gøres  

 tidsbegrænset og er betinget af, at arbejdsløshedskassen opfylder nærmere  

 fastsatte vilkår af administrativ og teknisk karakter.
 § 3.  Et medlem af en arbejdsløshedskasse, der har  

 tilladelse til at udbetale arbejdsløshedsdagpenge mv. på grundlag af  

 telefonisk indtastede oplysninger, kan vælge, om medlemmet som grundlag for  

 udbetaling vil afgive en skriftlig erklæring på tro og love, eller om  

 medlemmet vil indtaste de pågældende oplysninger telefonisk.
Stk. 2.  Arbejdsløshedskassen kan træffe afgørelse om,  

 at et medlem ikke kan afgive telefonisk indtastede oplysninger, men i stedet  

 skal afgive en skriftlig erklæring på tro og love som grundlag for  

 udbetaling.
Det er en betingelse herfor, at kassen er i begrundet tvivl om,  

 hvorvidt medlemmet kan eller vil give korrekte oplysninger ved hjælp af  

 telefonisk indtastning.
 § 4.  Når udbetalingen af arbejdsløshedsdagpenge mv.  

 på grundlag af telefonisk indtastede oplysninger ophører, skal medlemmet på  

 en dertil udarbejdet erklæring på tro og love afgive oplysninger om arbejde  

 og indtægter mv. i udbetalingsperioden (sluterklæring). Denne erklæring skal  

 dog mindst afgives en gang årligt.
Stk. 2.  Krav på refusion bortfalder, og udbetalte  

 ydelser efter § 2 skal tilbagebetales, hvis arbejdsløshedskassen ikke har  

 fremskaffet den i stk. 1 nævnte sluterklæring.
Hvis kassen dokumenterer, at  

 sluterklæringen ikke kan fremskaffes, har kassen dog krav på refusion af de  

 udbetalte ydelser.
Stk. 3.  Arbejdsløshedskassen kan betinge kommende  

 udbetalinger fra kassen af, at medlemmet afgiver den i stk. 1 nævnte  

 erklæring.
Det gælder også, hvis medlemmet er overflyttet til en anden  

 arbejdsløshedskasse eller optaget som nyt medlem af en anden kasse.
§ 5.  Det er en betingelse for at give tilladelse  

 efter § 2, at arbejdsløshedskassens statsautoriserede revisor erklærer, § 6.  Telefonisk indtastede oplysninger og den i § 4  

 nævnte erklæring skal opbevares i 5 år efter afslutningen af det regnskabsår,  

 hvor materialet har dannet grundlag for udbetaling.
 § 7.  Der udarbejdes en vejledning om anvendelsen af  

 denne bekendtgørelse.
 § 8.  Bekendtgørelsen træder i kraft den 1. april  

 1995.
