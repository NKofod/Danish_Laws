Nr LSF 50 Forslag til Lov om ændring af lov om Arbejdsmarkedets Tillægspension (Ret  

 til udbetaling af ATP fra det fyldte 60. år for lønmodtagere, der har forladt  

 arbejdsmarkedet) Fremsat af Jes Lunde (SF) Tommy Dinesen (SF) Aage Frandsen (SF) Steen Gade  

 (SF) Kristen Touborg (SF) den 16. november 1994 § 1 I lov om Arbejdsmarkedets Tillægspension, jf. lovbekendtgørelse nr. 588 af  

 27. juni 1994, foretages følgende ændringer:
 1. § 5 affattes således:
» § 5. Tillægspension i form af egenpension ydes fra det  

 fyldte 67. år, dog fra det fyldte 60. år for lønmodtagere, der har forladt  

 arbejdsmarkedet, jf. § 9.« 2. I § 9, stk. 1, 1. pkt., ændres »det fyldte 67.  

 år« til: »det fyldte 67. år, dog efter anmodning fra den 1. i  

 måneden efter det fyldte 60. år for lønmodtagere, der har forladt  

 arbejdsmarkedet«.
 3. I § 9 indsættes efter stk. 4 som nyt stykke:
» Stk. 5. Ønskes tillægspension udbetalt fra et tidspunkt, der  

 ligger før det fyldte 67. år, fastlægger bestyrelsen for Arbejdsmarkedets  

 Tillægspension regler for den aktuarmæssige regulering af  

 tillægspensionen.« § 2 Loven træder i kraft 1. januar 1995.
Bemærkninger til lovforslaget Arbejdsmarkedets Tillægspension, der blev indført i 1963, har til formål  

 at yde et tillæg til alderspensionen fra det 67. år for lønmodtagere.
Siden  

 lovens indførelse er der imidlertid blevet indført øgede muligheder for, at  

 lønmodtagere kan vælge at forlade arbejdsmarkedet, før de bliver 67.
Mange vælger at gå på efterløn - og for dem kan det forekomme urimeligt,  

 at de skal vente i op til 7 år på at få deres ATP.
Tilsvarende vil mange, der  

 er tilkendt førtidspension, skulle vente i adskillige år.
 Det foreslås derfor, at ATP-pensionen kan udbetales fra det fyldte 60. år,  

 hvis en lønmodtager, der har forladt arbejdsmarkedet, ønsker dette.
Hvis lønmodtageren vælger den førtidige udbetaling, skal der naturligvis  

 foretages en regulering af beløbet for den forventelig længere  

 udbetalingsperiode.
Lovforslaget lægger op til, at ATP's bestyrelse  

 fastsætter regler for dette efter almindelige aktuarmæssige principper.
Efter 2. behandling den 14. december 1994 § 1 I lov om Arbejdsmarkedets Tillægspension, jf. lovbekendtgørelse nr. 588 af  

 27. juni 1994, foretages følgende ændringer:
 1. § 5 affattes således:
» § 5. Tillægspension i form af egenpension ydes fra det  

 fyldte 67. år, dog fra det fyldte 60. år for lønmodtagere, der har forladt  

 arbejdsmarkedet, jf. § 9.« 2. I § 9, stk. 1, 1. pkt., ændres »det fyldte 67.  

 år« til: »det fyldte 67. år, dog efter anmodning fra den 1. i  

 måneden efter det fyldte 60. år for lønmodtagere, der har forladt  

 arbejdsmarkedet«.
 3. I § 9 indsættes efter stk. 4 som nyt stykke:
»Stk. 5. Ønskes tillægspension udbetalt fra et tidspunkt, der  

 ligger før det fyldte 67. år, fastlægger bestyrelsen for Arbejdsmarkedets  

 Tillægspension regler for den aktuarmæssige regulering af  

 tillægspensionen.« § 2 I lov om arbejdsløshedsforsikring m.v., jf. lovbekendtgørelse nr. 16 af  

 11. januar 1994, som senest ændret ved lov nr. 417 af 1. juni 1994, foretages  

 følgende ændring:
 I § 75 g, stk. 1, indsættes efter 1. pkt. som nyt punktum:
»Udbetaling af tillægspension i form af egenpension medfører dog ikke  

 fradrag i efterlønnen.« § 3 Loven træder i kraft 1. januar 1995.
