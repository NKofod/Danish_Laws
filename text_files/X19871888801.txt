 Ligningsrådet afviste at give forhåndsbesked i sagen, men bemærkede,  

 at Warrents i den konkrete sag som udgangspunkt måtte betragtes som en form  

 for tegningsrettigheder til aktier.
 Henset hertil ville det som udgangspunkt være muligt at placere  

 midler, som opspres i pengeinstitutternes kapitalpension- og  

 rateopsparingsordninger, i børsnoterede obligationer med tilhørende  

 børsnoterede warrets, som er frasolgt obligationerne.
Det er herved forudsat, at obligation og warrents børsnoteres hver for  

 sig.
Endvidere mente ligningsrådet, at beregningen af 50%»s grænsen ved  

 anbringelse skulle ske i.h.t. lovbekendtgørelsens § 13, stk. 4 og 5.
 Ligningsrådet blev spurgt om følgende:
 1. Såfremt der på det danske marked af en dansk udsteder udbydes  

 obligationer, hvortil der er knyttet Warrants, vil det da være muligt at  

 placere kapitalpensionsmidler og ratepensionsmidler i:
Børsnoterede obligationer med tilhørende børsnoterede warrants? Børsnoterede warrants, som er frasolgt obligationerne? 2. Hvorledes skal i bekræftende fald warrants og aktier kursfastsættes i  

 relation til 50 pct.'s grænsen i bekendtgørelse nr. 732 af 17. oktober 1986,  

 §§ 13 og 16? Sagens nærmere omstændigheder var:
 En bank spurgte om, det ville være muligt at placere kapitalpensionsmidler  

 og ratepensionsmidler i børsnoterede obligationer med tilhørende børsnoterede  

 warrants og børsnoterede warrants, som var frasolgt obligationerne, såfremt  

 der på det danske marked af en dansk udsteder blev udbudt obligationer,  

 hvortil der var knyttet warrants.
 Endvidere ønskedes i bekræftende fald oplyst, hvorledes warrants og aktier  

 skulle kursfastsættes i relation til 50 pct.'s grænsen i bekendtrgørelse nr.  

 732 af 17. oktober 1986, §§ 13 og 16.
 Banken havde oplyst, at en warrant, der blev udstedt i tilknytning til en  

 børsnoteret obligation, gav ret til at tegne en aktie af en given størrelse  

 til en kurs fastsat på selve warranten, samt at denne kurs normalt kun kunne  

 ændres under meget specielle forudsætninger.
 Banken henviste i øvrigt til j.nr. 350-4432-1968. I denne sag afviste  

 Ligningsrådet at give bindende forhåndsbesked vedrørende den skattemæssige  

 behandling af warrants tilknyttet et nærmere angivet obligationslån, men  

 Ligningsrådet tilkendegaf dog samtidig, at de omhandlede warrants efter  

 rådets opfattelse måtte betragtes som en form for tegningsrettigheder, som  

 skattemæssigt skulle behandles med udgangsunkt i reglerne i  

 aktieavnacebeskatningsloven.
 Ligningsrådets svar:
 Anmodningen om bindende forhåndsbesked findes i sin generelle uformning  

 ikke på det foreliggende grundlag at kunne besvares med fornøden sikkerhed,  

 hvorfor Ligningsrådet afviser at give bindende forhåndsbesked i sagen under  

 henvisning til § 3 i loven om bindende forhåndsbesked om skattespørgsmål m.v.  

 Det bemærkes i denne forbindelse, at der er tale om en generel forespørgsel  

 vedrørende en ukendt kreds af personer samt ikke nærmere specificerede  

 værdipapirer.
 Ligningsrådet finder dog efter omstændighederne anledning til at bemærke  

 følgende:
 Midler, som opspares i pengeinstitutternes kapitalpensions- og  

 rateopsparingsordninger, kan anbriinges efter regler fastsat af Ministeriet  

 for Skatter og Afgifters bekendtgørelse nr. 732 af 17. oktober 1986 om  

 beskatningen af pensionsordninger m.v.
 Ifølge bekendtgørelsens § 12 kan 100 pct. af de opsparede midler anbringes  

 i visse nærmere angivne obligationer, som er optaget til notering på  

 Københavns Fondsbørs eller på et udenlandsk marked omfatet af § 20, stk. 1,  

 nr. 1, i lov omm investeringsforeninger.
 Ifølge bekendtgørelsens § 13 kan indtil 50 pct. af de opsparede midler  

 bl.a. anbringes i:
Aktier optaget til notering på Københavns Fondsbørs eller på et udenlandsk  

 marked, som er omfattet af § 20, stk. 1, nr. 1, i lov om  

 investeringsforeninger samt aktier, der efter ansøgning til Københavns  

 Fondsbørs med føje kan forventes optaget til noteriing.
Optages aktierne ikke  

 umiddelbart efter tegningsperiodens udløb til notering på Københavns  

 Fondsbørs, skal de straks afhændes.
 Obligationer, der ikke er omfattet af § 12, herunder konvertible  

 obligationer, optaget til notering på Københavns Fondsbørs eller på et  

 udenlandsk marked, som er omfattet af § 20, stk. 1, nr. 1, i lov om  

 investeringsforeninger.
Tegningsretter og aktieretter til aktier og konvertible obligationer, der  

 er eller med føje kan forventes optaget til notering på Københavns Fondsbørs  

 eller på et udenlandsk marked, som er omfattete af § 20, stk. 1, nr. 1, i lov  

 om investeringsforeninger.
Bliver aktierne eller de konvertible obligationer  

 ikke optaget til notering, skal de afhændes straks.
 Ligningsrådet finder, at warrants som beskrevet i nærværende sag som  

 udgangspunkt må betragtes som en form for tegningsrettigheder til aktier, jf.  

 herved den foran nævnte sag 350-4432-1968.
Når henses hertil samt til reglerne i § 13 i bekendtgørelse nr. 732 af 17.  

 oktober 1986 om anbringelse af de opsparede midler i obligationer og  

 tegningsretter til aktier, er det Ligningsrådets opfattelse, at det som  

 udgangspunkt vil være muligt at placere midler, som opspares i  

 pengeinstitutternes kapitalpensions- og rateopsparingsordninger, i  

 børsnoterede obligationer med tilhørende børsnoterede warrants samt i  

 børsnoterede warrants, som er frasolgt obligationerne.
Det er herved  

 forudsat, at obligation og warrants børsnoteres hver for sig.
Ifølge § 16 i bekendtgørelse nr. 732 af 17. oktober 1986 samt pkt. 133 i  

 skattedepartementets cirkulære af 16. december 1986 om  

 pensionsbeskatningsloven skal 50 pct.'s grænsen i § 13, stk. 1, beregnes på  

 grundlag af ordningens samlede værdi på det tidspunkt, hvor investeringen  

 ønskes foretaget.
Ordningens samlede værdi er kursværdien af værdipapirerne i  

 ordningen plus eventuelt kontant indestående under ordningen.
 Beregningen af 50 pct.'s grænsen ved anbringelse i warrants, som er  

 frasolgt obligationerne, skal efter Ligningsrådets opfattelse ske på grundlag  

 af den på investeringstidspunktet noterede køberkurs for warrants og den  

 fastsatte tegningskurs for aktien, jf. bekendtgørelsens § 13, stk. 4.
 Ved anbringelse i børsnoterede obligationer med tilhørende børsnoterede  

 warrants findes 50 pct.'s grænsen at skulle beregnes på grundlag af den på  

 investeringstidspuntet noterede køberkurs for obligationer og warrants samt  

 den fastsatte tegningskurs for aktien.
 Såfremt udnyttelsen af warrants medfører, at 50 pct.'s grænsen  

 overskrides, idet de erhvervede aktier medregnes til kursværdien, kan  

 warrants efter Ligningsrådets opfattelse kun udnyttes i det omfang, midlerne  

 hertil fremskaffes ved slag af en del af de pågældende warrants eller af de i  

 bekendtgørelsens § 13, stk. 1, nævnte værdipapirer, jf. bestemmelsens stk. 5.
