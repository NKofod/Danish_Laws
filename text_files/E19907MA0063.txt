 Nævnet har været forelagt spørgsmålet, om rådgivning vedrørende sociale  

 spørgsmål er undtaget fra momspligten som social forsorg og bistand.
Der var tale om en privatpraktiserende socialrådgiver, hvis virksomhed  

 omfatter ydelser i form af socialrådgivning, psykologisk rådgivning og  

 undervisning.
Socialrådgiveren modtager ikke offentlige tilskud, støtte eller  

 lignende.
 Nævnet traf afgørelse om, at den privatpraktiserende socialrådgivers  

 rådgivningsvirksomhed ikke er omfattet af momslovens § 2, stk. 2, nr. 1, om  

 social forsorg og bistand.
 Nævnet lagde vægt på, at der ikke ydes social forsorg og bistand, men kun  

 gives rådgivning om sociale forhold.
