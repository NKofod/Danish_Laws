§ 1 I Direktoratet for Arbejdsløshedsforsikringens bekendtgørelse nr. 806 af  

 1. december 1990 om udbetaling af forskud og acontorefusion til de anerkendte  

 arbejdsløshedskasser, som ændret ved Direktoratet for  

 Arbejdsløshedsforsikringens bekendtgørelse nr. 67 af 29. januar 1992,  

 foretages følgende ændringer:
 1. Indledningen affattes således:
»I henhold til § 46, stk. 1, § 75 f, stk. 1, § 75 m, stk. 1, og § 79,  

 stk. 2, i lov om arbejdsformidling og arbejdsløshedsforsikring m.v., jf.  

 lovbekendtgørelse nr. 752 af 1. september 1992, som ændret ved lov nr. 433 af  

 30. juni 1993 samt § 10, stk. 7, og § 11, stk. 10, i lov om arbejdstilbud til  

 ledige, jf. lovbekendtgørelse nr. 634 af 17. juli 1992 fastsættes:» 2. § 1, stk. 1, affattes således:
»Direktoratet for Arbejdsløshedsforsikringen kan yde forskud til en  

 arbejdsløshedskasse, der ikke råder over tilstrækkelige midler til løbende at  

 afholde udgifterne til dagpenge og andre ydelser, hvortil kassen ifølge  

 lovgivningen har ret til forskud eller refusion fra direktoratet.« 3. I § 2, nr. 1, § 6, stk. 1 og stk. 2, samt § 10, stk. 1,  

 ændres »Postgiro« til: »GiroBank«.
 4. § 3 affattes således:
 » § 3.  GiroBank rekvirerer på  

 arbejdsløshedskassens vegne forskudsmidlerne i Danmarks Nationalbank, således  

 at dagpenge og andre ydelser tidligst er til disposition for medlemmet på de  

 tidspunkter, der er fastsat i stk. 2 og stk. 3.
 Stk. 2.  Ydelser, der udbetales for 14 dage ad gangen,  

 skal være til disposition for medlemmet den 2. onsdag efter  

 udbetalingsperiodens udløb.
 Stk. 3.  Ydelser, der udbetales for 4 henholdsvis 5  

 uger, skal være til disposition for medlemmet på månedens sidste bankdag.
 Stk. 4.  Rettidig udbetaling forudsætter, at  

 dagpengekort og andet udbetalingsmateriale er modtaget i arbejdsløshedskassen  

 inden for en frist, der er fastsat af kassen.
Stk. 5.  Direktøren for arbejdsløshedsforsikringen kan  

 ændre udbetalingsperioden eller dispositionsdagen, når særlige forhold taler  

 herfor.« 4. § 4, stk. 1, affattes således:
»Forskudsmidlerne skal placeres på særskilte Girokonti for hver  

 enkelt ydelse, med mindre Direktoratet for Arbejdsløshedsforsikringen  

 bestemmer andet.
Disse konti må ikke anvendes til andre formål.« 5. I § 4, stk. 2, ændres »postgirokonti« til:  

 »Girokonti«.
 6. I § 10, stk. 2, ændres »Postgiros« til:  

 »GiroBanks«.
§ 2 Bekendtgørelsen træder i kraft den 1. juli 1993.
 Stk. 2.  Der udarbejdes en vejledning til  

 bekendtgørelsen.
