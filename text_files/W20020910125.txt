 Pressenævnet bemærkede indledningsvis, at det  

 ikke kunne udelukkes, at det var muligt for personer med et vist kendskab til  

 de i artiklen omtalte søstre/døtre at identificere dem som de i  

 artiklen omtalte personer, og deres mor havde derfor retlig interesse i at  

 klage til Pressenævnet.
Tre medlemmer fandt   uanset den løbende offentlige  

 debat om kriminalitet, som begås af flygtninge og indvandrere   at det  

 i den konkrete sag ikke havde nogen relevans at nævne de to  

 søstres nationalitet.
Bladet havde ved at bringe denne oplysning  

 handlet i strid med god presseskik, jf. punkt C, 4 i de vejledende regler for  

 god presseskik, og disse medlemmer fandt derfor grundlag for, at nævnet  

 udtalte kritik af bladet.
 Et medlem fandt   under hensyn til den løbende  

 offentlige debat om kriminalitet, som begås af flygtninge og  

 indvandrere - ikke tilstrækkeligt grundlag for at udtale kritik af  

 bladet i anledning af oplysningen om søstrenes nationalitet.
 Der blev afsagt kendelse efter stemmeflertallet og  

 Pressenævnet udtalt sin kritik af bladet.  Dissens.
Kendelse fra Pressenævnet i sag nr.  

 23/2002 Dokumentations- og rådgivningscentret om  

 racediskrimination (DRC) har på vegne af K klaget til  

 Pressenævnet over en artikel bragt i Jyllands-Posten den 12. januar  

 2002, idet man mener, at god presseskik er tilsidesat.
K, som er somalier,  

 handler på vegne af sine to døtre, der er omtalt i artiklen.
 I artiklen med overskriften "Tre somaliske  

 søskende fik fængselsdomme i voldtægtssag" hed  

 det i brødteksten:
"Et års ubetinget fængsel til  

 19-årig mand fra Somalia for voldtægt   hans to søstre fik  

 60 dage for repressalier." I artiklen hed det:
"En 19-årig mand fra Somalia fik i går et  

 års ubetinget fængsel for at have voldtaget en 15-årig pige  

 i november sidste år.
Samtidig blev hans to søstre idømt  

 hver 60 dages fængsel for at have overfaldet pigen og klippet store  

 totter af hendes hår som straf for, at hun havde anmeldt  

 voldtægten.
 De tre søskende skal også betale  

 sagsomkostningerne samt en erstatning til pigen på hhv. 30.000 kr. for  

 den 19-åriges vedkommende og 5000 kr. for de to søstres  

 vedkommende.
 Dommeren begrundede den relativt hårde straf til de  

 to piger med, at de havde været flere om overfaldet, at de havde  

 planlagt det i forvejen og havde lokket pigen med sig under falske  

 forudsætninger.
"Det gør, at dommen ikke kan gøres  

 betinget," sagde dommeren, der dog samtidig tog hensyn til især  

 den yngste piges alder.
Hun var 16 år på gerningstidspunktet.
Ikke sikker på datoen Voldtægten fandt formentlig sted den 22. november  

 sidste år   den 15-årige pige er ikke helt sikker på  

 datoen, men det er dén dato, retten gik ud fra   på et  

 offentligt toilet på Nordens Plads ved Domus Vista på  

 Frederiksberg.
 Ifølge pigens forklaring blev hun lokket ned  

 på toilettet af den 19-årige under påskud af, at der var  

 nogen, som ville tale med hende.
Gennemførte samleje Det var der imidlertid ikke, men inde på toilettet  

 lykkedes det ham at få bukserne af hende, hvorpå han flåede  

 hendes trusser itu, bøjede hendes forover og gennemførte  

 samleje.
Efter voldtægten tog den 15-årige direkte hen  

 til en veninde, hvor hun forklarede, hvad der var sket.
De to piger  

 diskuterede længe, om de skulle anmelde det, men af frygt for  

 repressalier besluttede de at lade være.
 I de følgende dage blev pigen imidlertid  

 slået to gange af den 19-årige, fordi han var vred over, at hun  

 sagde, han havde voldtaget hende.
 Og den 4. december besluttede hun at anmelde sagen  

 alligevel.
Reaktionen kom prompte.
Dagen efter blev den  

 15-årige overfaldet af syv-otte jævnaldrende piger med den  

 19-åriges to søstre i spidsen og fik klippet store totter af sit  

 hår.
På boldbanerne Overfaldet skete på boldbanerne ved Betty Nansens  

 Allé, efter at pigerne havde hentet den 15-årige hos en veninde  

 under påskud af, at hendes ekskæreste ville tale med hende.
I retten forklarede pigen, at hun var skæv af hash,  

 da overfaldet skete.
Derfor opdagede hun først senere, at hun ikke  

 alene var blevet klippet, men at hun også var blevet slået i  

 ansigtet.
 Ud over selve voldtægten var den 19-årige  

 tiltalt for at have haft sex med mindreårige.
14-årig mor Han har bl.a. været i seng med  

 voldtægtsofferet, da hun var 13 og 14 år, og derudover har han  

 haft sex med en 13-årig pige, som nu   i en alder af 14   har  

 født hans første barn.
 Den 19-årige påstår i begge  

 tilfælde, at han ikke kendte pigernes alder, da samlejerne fandt  

 sted.
 Og da dommeren ikke fandt det modsatte bevist, blev han  

 frikendt i dét forhold.
 Den 19-årige ankede voldtægtsdommen på  

 stedet.
Løsladt Anklageren begærede derpå  

 varetægtsfængslingen opretholdt, men dommeren valgte at  

 løslade ham   dels fordi han ikke længere kan påvirke  

 eventuelle vidner, dels på grund af straffens længde.
 Anklageren kærede afgørelsen til landsretten,  

 så den 19-årige må alligevel tilbringe de kommende dage i  

 sin celle, indtil landsretten har afgjort sagen.
De to søstre udbad sig betænkningstid med  

 hensyn til at anke deres dom." Klageren har anført, at det af de vejledende regler  

 for god presseskik fremgår, at journalister under retsreportager  

 bør undgå at omtale involverede parters nationalitet i  

 forbindelse med omtale af en straffesag, medmindre dette har direkte relevans  

 for sagen.
Klageren har i den forbindelse anført, at det er  

 klagers opfattelse, at bladet har overtrådt denne regel, idet de  

 involverede parters somaliske nationalitet ikke har relevans for den  

 voldtægts- og voldssag, der omtales.
Den nationale oprindelse skal have  

 haft en direkte betydning for den kriminalitet, der konkret er blevet  

 begået, eller nationaliteten skal have en relevans i forbindelse med en  

 efterlysning eller lignende.
Det har i den forbindelse ingen relevans, at  

 "indvandrerkriminalitet", der efter klagers opfattelse i sig selv  

 er en unuanceret opfattelse, hvis indhold ikke kan defineres nærmere,  

 har indtaget en plads i medierne i de seneste år.
Det er ikke holdbart,  

 at mediernes generelle fokusering på "indvandrerkriminalitet"  

 de senere år skulle gøre nationaliteten relevant.
Mediernes egen  

 praksis kan efter klagers opfattelse ikke have indflydelse på, hvorvidt  

 det er lovligt i en konkret retsreportage at fokusere på den  

 dømtes nationale oprindelse.
Et sådant ræsonnement vil  

 bevirke, at mediernes valgfrie fokusering på et bestemt område  

 kan lovliggøre en senere overtrædelse af de presseetiske  

 regler.
Klageren har yderligere anført, at den dømte  

   uanset bladets opfattelse   skal beskyttes mod at blive udstillet i  

 medierne på en usaglig og krænkende måde.
Nationalitet,  

 etnicitet og religion udgør netop grundlæggende  

 beskyttelsesværdige hensyn.
Disse har heller ikke nogen generel  

 relevans i forhold til kriminalitet.
 Klageren har endelig anført, at gengivelsen af  

 familiens nationale herkomst har bevirket, at det har været forholdsvis  

 let at identificere familien på baggrund af den pågældende  

 artikel.
 Bladet har indledningsvis oplyst, at man er  

 opmærksom på den passus i de vejledende presseetiske regler, der  

 tilkendegiver, at "det bør undgås at nævne personers  

 slægtsforhold, stilling, race, nationalitet, trosbekendelse eller  

 organisationsforhold, medmindre dette direkte har med sagen at  

 gøre".
Bladet har anført, at det i den aktuelle sag  

 direkte har med sagen at gøre, at det drejer sig om somaliere.
Det er  

 massemediernes opgave at bringe korrekt og relevant oplysning, og "under  

 brud på god presseskik henhører også hindring af  

 berettiget offentliggørelse af informationer af væsentlig  

 betydning for offentligheden, samt eftergivenhed over for  

 udenforståendes krav på indflydelse på massemediernes  

 indhold, hvis eftergivenheden kan medføre tvivl om massemediernes frie  

 og uafhængige stilling". I betragtning af den plads, som  

 spørgsmålet om indvandrerkriminalitet har indtaget i medierne  

 gennem de senere år, ville det have været ukorrekt af bladet at  

 fortie de dømte personers nationale herkomst.
Vurderingen af, hvilke  

 oplysninger der er relevante for offentligheden, tilkommer det til stadighed  

 medierne at foretage i lyset af den aktuelle samfundsudvikling og generelle  

 samfundsdebat.
I den aktuelle sag må det således skarpt afvises,  

 at der skulle foreligge en tilsidesættelse af god presseskik.
I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Kaare R.
Skou og Kirsten Dyregaard.
 Pressenævnet udtaler:
 Pressenævnet bemærker indledningsvis, at det  

 ikke kan udelukkes, at det er muligt for personer med et vist kendskab til de  

 i artiklen omtalte søstre/døtre at identificere dem som de i  

 artiklen omtalte personer, og deres mor har derfor retlig interesse i at  

 klage til Pressenævnet.
Tre medlemmer   Jørgen Nørgaard, Finn  

 Rowold og Kaare R.
Skou   udtaler herefter:
Vi finder   uanset den løbende offentlige debat om  

 kriminalitet, som begås af flygtninge og indvandrere   at det i den  

 konkrete sag ikke har nogen relevans at nævne de to søstres  

 nationalitet.
Bladet har ved at bringe denne oplysning handlet i strid med  

 god presseskik, jf. punkt C, 4 i de vejledende regler for god presseskik, og  

 vi finder derfor grundlag for, at nævnet udtaler sin kritik af  

 bladet.
 Et medlem   Kirsten Dyregaard   udtaler herefter:
 Under hensyn til den løbende offentlige debat om  

 kriminalitet, som begås af flygtninge og indvandrere, finder jeg ikke  

 tilstrækkeligt grundlag for at udtale kritik af bladet i anledning af  

 oplysningen om søstrenes nationalitet.
 Der afsiges kendelse efter stemmeflertallet, og  

 Pressenævnet udtaler sin kritik af Jyllands-Posten.
 I medfør af medieansvarslovens § 49  

 pålægges det herefter den ansvarshavende redaktør af  

 Jyllands-Posten at offentliggøre følgende:
"Kendelse fra  

 Pressenævnet Den 12. januar 2002 bragte Jyllands-Posten en omtale af en  

 netop afsluttet straffesag ved byretten.
I den forbindelse oplyste  

 Jyllands-Posten nationalitet på to søstre, der var blevet  

 idømt fængselsstraf.
 De to søstres mor har ved Dokumentations- og  

 Rådgivningscentret om racediskrimination (DRC) klaget til  

 Pressenævnet, idet hun finder, at bladet har tilsidesat god presseskik.
Tre medlemmer   Jørgen Nørgaard,  

 Finn Rowold og Kaare R.
Skou udtaler:
Vi finder   uanset den løbende offentlige debat  

 om kriminalitet, der begås af flygtninge og indvandrere   at det i den  

 konkrete sag ikke har nogen relevans at nævne de to søstres  

 nationalitet.
Bladet har ved at bringe denne oplysning handlet i strid med  

 god presseskik, jf. punkt.
C, 4 i de vejledende regler for god presseskik, og  

 vi finder derfor grundlag for, at nævnet udtaler sin kritik af bladet.  

 Punkt C, 4 har følgende ordlyd: "Det bør undgås at  

 nævne personers slægtsforhold, stilling, race, nationalitet,  

 trosbekendelse eller organisationsforhold, medmindre dette direkte har med  

 sagen at gøre".
 Et medlem   Kirsten Dyregaard   udtaler:
 Under hensyn til den løbende offentlige debat om  

 kriminalitet, som begås af flygtninge og indvandrere, finder jeg ikke  

 tilstrækkeligt grundlag for at udtale kritik af bladet i anledning af  

 oplysningen om søstrenes nationalitet.
 Der afsiges kendelse efter stemmeflertallet, og  

 Pressenævnet udtaler sin kritik af Jyllands-Posten.
København, den 20. marts 2002 Jørgen Nørgaard, Finn Rowold, Kaare R.
Skou  

 og Kirsten Dyregaard." Afsagt den 20.marts 2002.
