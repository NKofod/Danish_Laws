I medfør af § 7, stk. 4-5, og § 28, stk. 5, i lov nr. 167 af 12. maj 1965 om kvalitetskontrol med fisk og fiskevarer fastsættes:
§ 1.  Bekendtgørelsen omfatter 1. letkonserverede fisk og fiskevarer, der er pakket i  

 lukket detailemballage (forbrugerpakning), 2. letkonserverede rejer, der med henblik på  

 udbringning til detailhandlere til salg efter vægt er pakket i engrosemballage.
Stk. 2.  Bekendtgørelsens § 4, stk. 1, gælder ikke ved  

 tilvirkning af letkonserverede fisk og fiskevarer i lukket detailemballage i en detailforretning med henblik på detailsalg i forretningen.
§ 2.  Ved letkonserverede fisk og fiskevarer forstås  

 fisk og fiskevarer, der efter konservering har et saltindhold på mindre end 6 pct. og et syreindhold, der giver en pH værdi over 5, og som heller ikke ved tilsætning af andre konserverede midler har opnået holdbarhed som halvkonserves.
Som letkonserverede fisk og fiskevarer anses endvidere røgede fisk og fiskevarer samt andre fisk og fiskevarer, der ved varmebehandling eller anden behandling har opnået en lidt længere holdbarhed end ferske varer.
Gravad fisk henregnes også til letkonserverede fiskevarer.
§ 3.  Forsendelse og opbevaring skal ske på en sådan  

 måde, at varernes temperatur ikke overstiger 5 C.
§ 4.  Fremstilling og pakning her i landet, herunder  

 pakning uden for tilvirkningsvirksomheden, må kun finde sted i en af fiskeriministeriet dertil autoriseret virksomhed.
Stk. 2.  Pakning skal finde sted senest 3 døgn efter den  

 konserverende behandling.
Straks efter emballeringen skal varerne nedkøles til en temperatur, der ikke overstiger 5 C.
§ 5.  Emballagen skal være fremstillet af metal,  

 plast, glas eller andet egnet materiale, der er i overensstemmelse med de af miljøministeriet til enhver tid fastsatte regler.
 § 6.  Bekendtgørelsen gælder også for importerede  

 varer.
 § 7.  Overtrædelse af §§ 3-6 straffes med bøde eller  

 hæfte.
§ 8.  Bekendtgørelsen træder i kraft dagen efter  

 offentliggørelsen i Lovtidende.
Stk. 2.  Bekendtgørelse nr. 342 af 17. juni 1976 om  

 letkonserverede fisk og fiskevarer ophæves.
