Betænkning afgivet af Sundhedsudvalget  

 den 3. maj 2000 Betænkning over Forslag til lov om ændring af lov om  

 apoteksvirksomhed (Ophævelse af forbudet mod at yde apotekere rabat) Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra Foreningen af Medicingrossister og  

 Lægemiddel Industri Foreningen.
 Herefter indstiller et flertal (udvalget med  

 undtagelse af Enhedslistens medlem) lovforslaget til vedtagelse  

 uændret.
 Et mindretal inden for flertallet (Dansk Folkepartis  

 medlem af udvalget) mener ikke, at besparelserne, som er anført i  

 forslaget, er realistiske, da apotekerne ved forslagets vedtagelse vil  

 få øgede administrationsomkostninger.
 Ligeledes sætter mindretallet  

 spørgsmålstegn ved, om omkostningslettelserne i grossistleddet  

 og hos apotekerne vil være realiserbare.
 Mindretallet havde gerne set, at lovforslaget afventede en  

 liberalisering af hele apoteksvæsenet.
 Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Knud Erik Kirkegaard (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
