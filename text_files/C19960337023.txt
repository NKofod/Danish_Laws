 Bevillingshaver modtager et bevillingsbrev og denne instruks.
 En kopi af disse skal videregives til revisor sammen med en kopi af  

 ansøgningen.
 § 1.  Revisionen udføres af en statsautoriseret eller  

 registreret revisor, af Kommunernes Revisionsafdeling, af  

 Revisionsdirektoratet for Københavns Kommune eller af andre kommunale  

 revisionsorganer.
 Stk. 2.  Revisionen omfatter eventuelle delregnskaber  

 for projektet samt det samlede regnskab for projektet.
 § 2.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revisionen af statens regnskaber m.m. (lovbekendtgørelse nr. 489 af 24. juni  

 1991).
Ved revisionen efterprøves, om regnskabet er rigtigt, og om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt med indgåede aftaler  

 og sædvanlig praksis.
Der foretages ligeledes en vurdering af, hvorvidt der  

 er taget skyldige økonomiske hensyn ved forvaltningen af de midler og ved  

 gennemførelsen af de projekter, der er omfattet af regnskabet.
§ 3.  Revisor skal udføre revision i årets løb.  

 Revisionen kan udføres ved stikprøvevise undersøgelser.
Revisionens omfang  

 afhænger af projektets administrative struktur og de etablerede  

 forretningsgange, herunder den interne kontrol og andre forhold af betydning  

 for regnskabsaflæggelsen.
Sædvanligvis omfatter revisionen 1-2 revisionsbesøg  

 årligt, herunder 1 uanmeldt kasse- og beholdningseftersyn.
§ 4.  Bevillingshaver skal give revisor de  

 oplysninger, som må anses af betydning for bedømmelsen af projektets  

 regnskab.
Bevillingshaver skal give revisor adgang til at foretage de  

 undersøgelser, denne finder nødvendige, og skal sørge for, at revisor får de  

 oplysninger og den bistand, som revisor anser for nødvendig for udførelsen af  

 sit hverv.
 Endvidere har Rigsrevisionen adgang til at foretage en nærmere gennemgang  

 af regnskabsmaterialet, jf. rigsrevisorlovens § 6, jf. § 4.
§ 5.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med midlernes forvaltning, påhviler det revisor straks at give  

 bevillingshaveren meddelelse herom, samt påse, at den pågældende inden 3 uger  

 giver tilskudsyder meddelelse herom.
I modsat fald er det revisors pligt at  

 orientere tilskudsyder.
Revisors bemærkninger indsendes sammen med  

 meddelelsen.
§ 6.  Påtegning.
Det reviderede regnskab forsynes med  

 en påtegning, hvoraf det skal fremgå, at regnskabet er revideret i  

 overensstemmelse med reglerne i denne instruks, og at midlerne til  

 bevillingshaveren er anvendt til det bevilgede formål.
Eventuelle forbehold  

 skal fremgå af påtegningen.
Stk. 2.  Eventuelle delregnskaber indsendes i revideret  

 form til tilskudsyder.
Det reviderede samlede regnskab indsendes til  

 tilskudsyder.
§ 7.  Revisor fører en revisionsprotokol, som  

 indsendes sammen med regnskabet.
I revisionsprotokollen indføres beretning  

 om, hvilke revisionsarbejder der er udført, samt alle væsentlige forhold, der  

 har givet anledning til bemærkninger.
 Specielt oplyses om revisors undersøgelser af samt vurdering og  

 konklusioner vedrørende projektets interne kontrol og registreringssystemer,  

 projektets formål (herunder, hvorvidt der er forekommet dispositioner, der  

 ikke vedrører formålet), sparsommelighed, produktivitet og effektivitet.
 I revisionsprotokollen indføres beretning om den udførte revision  

 herunder:
- om revisor opfylder de i lovgivningen indeholdte habilitetsbetingelser, - om revisor under sin revision har modtaget alle de oplysninger, der er  

 anmodet om, - om statsstøtten er anvendt i overensstemmelse med de givne vilkår, og er  

 opgjort i overensstemmelse med gældende regler.
 I revisionsprotokollen indføres endvidere oplysninger om eventuelle  

 særlige kontrolarbejder, afgivelse af særlige beretninger, rådgivning eller  

 assistance.
 Stk. 2.  I tilfælde, hvor det samlede offentlige tilskud  

 til projektet ikke overstiger 750.000 kr. årligt, kan revisionsprotokollen  

 udelades, og i stedet anføres i revisionspåtegningen de bemærkninger, som  

 revisionen har givet anledning til.
 § 8.  Nærværende instruks træder i kraft den 11. juni  

 1996 og finder anvendelse fra 2. januar 1996.
 Stk. 2.  Såfremt revisor inden instruksens ikrafttræden  

 har påtegnet et projektregnskab omfattet af denne instruks, om at revision er  

 foretaget, skal ny revision kun undtagelsesvis finde sted.
