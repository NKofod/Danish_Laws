Den 9. december 1988 undertegnedes i København en aftale mellem Danmark og Sovjetunionen med det formål at sikre de gunstigst mulige finansieringsvilkår og -betingelser ved sovjetiske køb af varer og tjenesteydelser af dansk oprindelse fra danske leverandører.
 Ved aftalen påtager den danske regering sig at skabe en særlig  

 finansieringsfacilitet for dansk eksport af maskineri og udstyr og dertil  

 knyttede tjenesteydelser til Sovjetunionen.
Kreditterne vil beløbe sig til 400 millioner DKK eller et tilsvarende  

 beløb i ECU, og når dette beløb er opbrugt, kan det yderligere forhøjes med  

 400 millioner DKK og derefter atter med 400 millioner DKK eller tilsvarende  

 beløb i ECU.
Tilbagebetalingsperioden for kreditterne er fra 5-81/2 år,  

 afhængig af kredittens størrelse.
 For kreditter ydet i ECU vil den årlige rente være 7,0% p.a. for en  

 tilbagebetalingsperiode på op til 5 år og 7,5% p.a. for en  

 tilbagebetalingsperiode mellem 7 og 81/2 år.
 For kreditter ydet i DKK skal renterne være de gunstigste, der kan opnås  

 på markedet for danske kroner for en førsteklasses låner, og de skal  

 fastsættes i separate interbankkreditaftaler.
 Kommercielle banker samt sparekasser i Danmark stiller kreditfaciliteten  

 til rådighed for Udenrigsøkonomibanken i Sovjetunionen med henblik på  

 finansiering af individuelle kontrakter eller grupper af kontrakter mellem  

 sovjetiske udenrigshandelsorganisationer og danske eksportører.
 Finansieringsaftalen gælder for kontrakter indgået fra den dag aftalen  

 bliver underskrevet, til den 31. december 1990, hvorefter den kan  

 genforhandles.
