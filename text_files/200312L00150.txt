Fremsat den 28. januar 2004 af beskæftigelsesministeren  

 (Claus Hjort Frederiksen) Forslag til Lov om brug af køberet eller tegningsret til aktier m.v. i  

  

 ansættelsesforhold § 1.  

  

 Loven  

 finder anvendelse på ordninger eller aftaler, der giver en lønmodtager ret  

 til  

 som led i ansættelsesforholdet at købe aktier eller anparter eller tegne  

 nyudstedte aktier eller anparter på et senere tidspunkt.
 § 2.  

  

 Ved  

 lønmodtager forstås i denne lov en person, der modtager vederlag for  

 personligt  

 arbejde i tjenesteforhold.
 § 3.  

  

 Arbejdsgiveren  

 skal i en særskilt skriftlig erklæring give lønmodtageren følgende  

 oplysninger  

 om ordninger eller aftaler omfattet af § 1:
1)  

 	  

    

 tidspunktet for  

 tildeling af retten til senere at tegne eller købe aktier eller anparter, 2)  

 	  

    

 kriterier eller betingelser  

 for tildeling af retten til senere at tegne eller købe aktier eller anparter, 3)  

 	  

    

 udnyttelsestidspunkt  

 eller udnyttelsesperiode, eller reglerne for fastsættelse heraf, 4)  

 	  

    

 den kurs, eller  

 reglerne for fastsættelse heraf, som tegningen eller købet af aktier eller  

 anparter kan erhverves for på udnyttelsestidspunktet eller i  

 udnyttelsesperioden, 5)  

 	  

    

 lønmodtagerens  

 retsstilling i forbindelse med fratræden, og 6)  

 	  

    

 de økonomiske  

 aspekter af deltagelse i ordninger omfattet af § 1.
 Stk. 2.  

  

 De i  

 stk. 1 nævnte oplysninger skal gives senest samtidig med, at oplysningen  

 om ordningen eller aftalen skal indføres i ansættelsesbeviset efter  

 bestemmelserne herom i lov om arbejdsgiverens pligt til at underrette  

 lønmodtageren om vilkårene for ansættelsesforholdet.
§ 4.  

  

 Hvis  

 ansættelsesforholdet ophører på grund af lønmodtagerens opsigelse, før  

 lønmodtageren udnytter tildelte købe- eller tegningsrettigheder til aktier  

 eller anparter, bortfalder retten hertil med mindre andet fremgår af  

 ordningens  

 eller aftalens udnyttelsesbetingelser.
Endvidere bortfalder retten til  

 tildelinger efter ansættelsesforholdets ophør.
 Stk. 2.  

  

 Hvis  

 lønmodtageren fratræder, fordi lønmodtageren når den alder, der gælder for  

 tilbagetrækning fra det pågældende erhverv eller den pågældende virksomhed,  

 eller fordi lønmodtageren kan oppebære folkepension eller alderspension fra  

 arbejdsgiveren, finder § 5, stk. 1, tilsvarende anvendelse.
 Stk. 3.  

  

 Hvis  

 lønmodtageren hæver ansættelsesforholdet på grund af grov misligholdelse fra  

 arbejdsgiverens side, finder § 5, stk. 1, tilsvarende anvendelse.
 § 5.  

  

 Hvis  

 ansættelsesforholdet ophører på grund af arbejdsgiverens opsigelse, før  

 lønmodtageren udnytter tildelte købe- eller tegningsrettigheder til aktier  

 eller anparter, bevarer lønmodtageren retten hertil i henhold til ordningens  

 eller aftalens udnyttelsesbetingelser som om lønmodtageren fortsat var ansat.  

 Endvidere bevarer lønmodtageren ret til en i forhold til lønmodtagerens  

 ansættelsestid i regnskabsåret forholdsmæssig andel af de tildelinger, som  

 lønmodtageren ville have haft ret til i henhold til aftale eller sædvane,  

 hvis  

 lønmodtageren havde været ansat ved regnskabsårets afslutning eller på  

 tildelingstidspunktet.
 Stk. 2.  

  

 Stk. 1  

 finder ikke anvendelse, hvis opsigelsen skyldes lønmodtagerens misligholdelse  

 af ansættelsesforholdet, eller hvis lønmodtageren er blevet bortvist  

 berettiget.
 § 6.  

  

 Rettigheder  

 i henhold til ordninger eller aftaler omfattet af § 1 indgår ikke i  

 beregningen af:
1)  

 	  

    

 feriegodtgørelse  

 eller ferietillæg efter ferielovens regler, og 2)  

 	  

    

 godtgørelse eller  

 kompensation fastsat ved lov, og som helt eller delvist udmåles på baggrund  

 af  

 lønnen.
 § 7.  

  

 Overholder  

 arbejdsgiveren ikke sin oplysningspligt i henhold til § 3, kan  

 lønmodtageren tilkendes en godtgørelse.
 Stk. 2.  

  

 Stk. 1  

 finder ikke anvendelse, hvis arbejdsgiveren er blevet pålagt at betale en  

 godtgørelse for manglende overholdelse af oplysningspligten i lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet, hvis manglen vedrører den samme ordning eller aftale om  

 aktiekøbe- eller tegningsrettigheder.
 § 8.  

  

 Loven kan ikke fraviges til ugunst for lønmodtageren.
 Stk. 2.  

  

 Loven er  

 ikke til hinder for videregående rettigheder for en lønmodtager i henhold til  

 kollektiv overenskomst eller individuel aftale.
 § 9.  

  

 Loven  

 træder i kraft den 1. juli 2004.
 Stk. 2.  

  

 Loven  

 finder anvendelse på ordninger eller aftaler, der er etableret før lovens  

 ikrafttræden, for tildelinger der sker efter lovens ikrafttræden.
 Stk. 3.  

  

 I ordninger  

 eller aftaler, der er etableret før lovens ikrafttræden, og hvor der  

 foretages  

 tildelinger efter lovens ikrafttræden, skal arbejdsgiveren senest på  

 tildelingstidspunktet give lønmodtageren oplysningerne efter § 3,  

 stk. 1.
 § 10.  

  

 Loven  

 gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Lovforslaget har til formål at forbedre vilkårene for  

 udbredelsen af aktier, aktiekøberettigheder og tegningsrettigheder, der  

 tilbydes en lønmodtager som led i ansættelsesforholdet.
Der har i de senere år været udtrykt ønske om at kunne  

 anvende aktiebaserede incitamentsprogrammer på arbejdsmarkedet i højere grad.  

 Dette skyldes bl.a., at de aktiebaserede incitamentsprogrammer bidrager til  

 at  

 tiltrække kvalificerede medarbejdere og til at sikre medarbejderfokus og  

 motivation.  

 Derudover er anvendelsen af aktiebaserede incitamentsprogrammer et væsentligt  

 element i forbindelse med virksomhedernes muligheder for at fastholde  

 nøglemedarbejdere.
Den nuværende lovgivning fastsætter imidlertid ikke  

 hensigtsmæssige rammer for en sådan udbredelse og opstiller nogle  

 begrænsninger, som også set i international sammenhæng er uhensigtsmæssige.  

 Endelig er retsområdet præget af betydelig retsusikkerhed, og lovforslaget  

 fremsættes derfor tillige for at skabe klare regler for anvendelsen af  

 aktiebaserede incitamentsprogrammer på det danske arbejdsmarked.
2. Baggrund for lovforslaget Den nuværende lovgivning og retspraksis, som dog ikke er  

 prøvet for Højesteret endnu, om aktieoptioner o. lign. finansielle  

 instrumenter  

 i ansættelsesforhold hindrer virksomhederne i at anvende denne type af  

 aftaler  

 eller ordninger som et fastholdelsesinstrument.
Retspraksis sondrer ikke  

 mellem, om en lønmodtager opsiges eller selv opsiger sin stilling, når  

 spørgsmålet om lønmodtagerens rettigheder i henhold til en ordning eller en  

 aftale, hvorefter lønmodtageren har ret til at købe eller tegne aktier eller  

 anparter, skal afgøres.
Derudover spiller det internationale aspekt en rolle.  

 Initiativet til sådanne ordninger eller aftaler kommer ofte fra udenlandske  

 koncerner,  

 og det er således også vigtigt, at lovgivningen ikke opstiller hindringer for  

 danske lønmodtageres deltagelse i denne type ordninger.
 Regeringen ønsker at udbrede anvendelsen af ordninger og  

 aftaler om aktiekøbe- og tegningsrettigheder som led i ansættelsesforhold.  

 Derfor vil regeringen med dette lovforslag fastsætte klare regler for, hvad  

 der  

 skal gælde i den situation, hvor lønmodtageren forlader en virksomhed.  

 Forslaget har dermed til formål at ændre den retstilstand, der har udviklet  

 sig  

 på baggrund af funktionærlovens § 17 a og aftalelovens § 36.
 Lovforslaget fremsættes endvidere som led i udmøntningen af  

 det reviderede regeringsgrundlag, Vækst, Velfærd - Fornyelse II, for at skabe  

 en klar retstilstand på området, særligt i forbindelse med en lønmodtagers  

 fratræden.
3. Aktieoptionsudvalget Med henblik på at få belyst relevante problemstillinger i  

 forbindelse med anvendelsen af aktiebaserede incitamentsprogrammer indenfor  

 ansættelsesretten nedsatte beskæftigelsesministeren et udvalg om  

 aktieoptioner i  

 efteråret 2002. I henhold til udvalgets kommissorium skulle udvalget bl.a.  

 identificere de barrierer, der er for en yderligere udbredelse af  

 aktiebaserede  

 incitamentsprogrammer og redegøre for de hensyn og formål, der forfølges med  

 sådanne regler.
Udvalget skulle på tilsvarende måde identificere de risici,  

 der  

 måtte være forbundet med anvendelsen og en yderligere udbredelse af  

 aktiebaserede incitamentsprogrammer, såvel for lønmodtagerne som for  

 virksomhederne.
Udvalget skulle endvidere komme med anbefalinger til, hvilke  

 regler der bør gælde på dette område, herunder hvorledes eventuelle  

 modsatrettede hensyn kunne tilgodeses på en afbalanceret måde.
Særligt skulle  

 udvalget fremkomme med forslag til en tydeliggørelse og evt. ændring af  

 funktionærloven.
Udover arbejdsmarkedets parter på det private område deltog  

 også Advokatrådet og IT-Brancheforeningen i udvalget.
Udvalget afgav sin  

 betænkning til beskæftigelsesministeren den 12. maj 2003. Betænkning nr. 1430  

 -  

 2003 fra udvalget om aktieoptioner blev offentliggjort den 4. september 2003.
Det fremgår af udvalgets betænkning, at udvalget har  

 drøftet en lang række aspekter forbundet med anvendelsen af aktiebaserede  

 incitamentsprogrammer.
Betænkningen illustrerer, at spørgsmålet om regulering  

 af brug af aktieoptionsordninger i ansættelsesforhold ikke kun knytter sig  

 til  

 funktionærlovens § 17 a, men har betydning for alle lønmodtagere, bl.a.  

 på  

 grund af aftalelovens § 36. Endelig identificerer betænkningen de  

 områder,  

 der vil skulle tages stilling til ved en fremtidig regulering af  

 aktieoptionsordninger i ansættelsesforhold.
Der peges i betænkningen på  

 følgende områder:
·  

  

 	  

    

 spørgsmålet om lovgivningens personelle  

 anvendelsesområde, ·  

  

 	  

    

 om og i hvilket omfang der skal ske  

 beregning af lønafhængige ydelser, ·  

  

 	  

    

 informationspligt for arbejdsgiveren om  

 aftalen, ·  

  

 	  

    

 hvilke rettigheder en lønmodtager skal have  

 ved fratræden, ·  

  

 	  

    

 mulighed for arbejdsgiveren til at vælge at  

 betale kompensation i stedet for at naturalopfylde fx en optionsaftale.
 Udvalget nåede imidlertid ikke til enighed om en samlet  

 løsningsmodel, der kunne tage højde for alle de identificerede elementer.  

 Betænkningen indeholder derfor ikke en samlet anbefaling for den fremtidige  

 regulering.
4. Gældende ret Den ansættelsesretlige behandling af aktieoptioner m.v. i  

 ansættelsesforhold er hovedsagelig fastlagt i retspraksis udfra fortolkninger  

 af henholdsvis funktionærlovens §§ 17 a og 21 og aftalelovens § 36  

 om  

 urimeligt byrdefulde aftaler, og lovgivningen tager ikke specifikt stilling  

 til  

 anvendelsen af aktieoptioner m.v. i ansættelsesforhold.
4.1. Om funktionærlovens § 17 a Funktionærlovens § 17 a har til formål at sikre, at  

 funktionæren ikke mister ydelser, som den pågældende normalt ville have  

 modtaget, hvis denne havde været ansat på det sædvanlige  

 udbetalingstidspunkt.  

 Bestemmelsen sikrer således funktionæren en ret til en forholdsmæssig andel  

 af  

 ydelserne beregnet i forhold til det sædvanlige udbetalingstidspunkt og  

 fratrædelsestidspunktet.
 Bestemmelsen er rettet mod funktionærer, der som en del af  

 deres faste løn modtager ydelser, der er beregnet på grundlag af  

 virksomhedens  

 omsætning eller overskud, personlig arbejdsindsats eller mere vilkårlige  

 løntillæg, som fx julegratialer.
Bestemmelsen tager ikke stilling til, i hvilket omfang  

 gratialer m.v. skal anses som en del af lønnen.
Af bestemmelsen følger alene,  

 at  

  

 hvis  

  

 et gratiale el. lign. er en del af lønnen, så skal der ske  

 forholdsmæssig afregning, hvis funktionæren fratræder, før gratialet m.v.  

 udbetales.
Bestemmelsen skal sammenholdes med funktionærlovens § 21, der  

 fastslår princippet om, at funktionærloven ikke må fraviges til skade for  

 funktionæren.
Funktionæren kan således ikke ved aftale give afkald på retten  

 til en forholdsmæssig andel ved fratræden.
Dette gælder uanset hvilke  

 garantier, funktionæren i øvrigt måtte være sikret og have accepteret.
I  

 sager,  

 hvor spørgsmålet har været prøvet, og hvor funktionæren har fået ret, er  

 resultatet derfor, at eventuelle betingelser om fortsat ansættelse anses for  

 at  

 være ugyldige.
Som ovenfor nævnt tager § 17 a ikke stilling til, i  

 hvilket omfang de berørte ydelser er en del af lønnen.
Bestemmelsens ordlyd  

 om  

 »aftale eller sædvane« giver ikke megen vejledning, men efter retspraksis kan  

 en række generelle faktorer udledes.
Fælles for disse er, at de alle kan give  

 et fingerpeg om, hvorvidt funktionæren havde en berettiget forventning om  

 ydelsens betaling, hvis denne fortsat havde været ansat - om funktionæren med  

 føje kunne påregne at modtage ydelsen.
Det er uden betydning, hvilken betegnelse den pågældende  

 ydelse har.
Afgørende for om funktionæren har krav på en forholdsmæssig andel  

 er, om den pågældende ydelse er en påregnelig del af lønnen.
 I retspraksis er der bl.a. lagt vægt på en række faktorer i  

 de sager, hvor funktionærer har fået medhold i, at der skulle ydes en  

 forholdsmæssig andel af en given ydelse.
Hvis grundlaget for udbetalingerne er skriftligt materiale  

 (virksomhedspolitik, vedtægter, ansættelseskontrakt m.v.), taler dette  

 kraftigt  

 for, at ydelsen er en påregnelig løndel.
I en række afgørelser lægges også  

 vægt  

 på, om ydelsen er blevet lovet i forbindelse med ansættelsessamtalen eller er  

 benyttet som argument under en lønforhandling.
Jo mere håndfast et grundlag,  

 der foreligger, jo mere er det således oplagt, at funktionæren kan have  

 forventninger om, at ydelsen er en del af den løn, som i øvrigt følger af det  

 pågældende arbejde.
Arbejdsgiverens praksis ved udbetaling af løntillæg kan  

 tillige være en væsentlig faktor.
Funktionærens krav styrkes således, hvis  

 der  

 ved udbetalingerne er fulgt faste og ensartede retningslinier.
Der lægges  

 også  

 vægt på, om løntillæggene er udbetalt med faste - eventuelt stigende - beløb.  

 Der skal blot være tale om en generel fast udbetalingspraksis, og den enkelte  

 funktionær behøver således ikke nødvendigvis at have fået udbetalt tillægget  

 i  

 hele udbetalingsperioden.
Det kan ses af praksis, at en funktionærs forventning om  

 udbetaling af en given ydelse styrkes, jo større ydelsen er i forhold til den  

 aftalte faste løn.
Ydelsens størrelse kan således i sig selv være en faktor  

 af  

 afgørende betydning for, om funktionærens retskrav anerkendes.
Omvendt kan  

 funktionæren godt få medhold, selv om ydelsen er af mindre omfang, hvis der  

 er  

 andre momenter, der trækker i den retning.
I flere afgørelser er der i øvrigt  

 lagt vægt på, om den faste løn relativt set har været lavere end sædvanlig.  

 Det  

 følger dog ikke omvendt, at der ikke kan erhverves retskrav på et relativt  

 betydeligt løntillæg, når den faste løn er normal.
Her er funktionærens  

 forventninger fortsat afgørende.
Med bestemmelsen erhverver funktionæren ret til en  

 forholdsmæssig andel af tantieme, gratialer og lignende ydelser ved  

 fratræden,  

 men funktionæren har ikke krav på at få det forholdsmæssige beløb udbetalt på  

 fratrædelsestidspunktet, medmindre dette er aftalt.
Funktionæren må således  

 afvente  

 regnskabsårets afslutning, idet beregningen af det forholdsmæssige beløb  

 foretages på baggrund af hele året eller hele perioden.
Det betyder på den  

 ene  

 side, at arbejdsgiveren ikke kan friholde muligt tilfældige gunstige  

 forretninger foretaget efter funktionærens fratræden fra opgørelsen af  

 ydelsen,  

 og på den anden side må funktionæren affinde sig med, at et forhold  

 indtruffet  

 efter dennes fratræden, har bevirket en forringelse af årsresultatet og  

 dermed  

 af den pågældende ydelse.
 Retten til en forholdsmæssig andel af ydelsen ved fratræden  

 er ikke afhængig af, om funktionæren selv har sagt op, eller om  

 arbejdsgiveren  

 har sagt funktionæren op.
I 1993 afsagde Højesteret dom i en sag om (indirekte)  

 aktieaflønning, jf.
U 93.754 H.
I sagen havde virksomheden etableret en  

 overskuds- og medejerordning, hvorefter de ansatte fik andel i virksomhedens  

 overskud og deraf følgende mulighed for aktiekøb.
I dommen slog Højesteret  

 fast, at der var tale om ordning, der faldt ind under § 17 a.
Retten  

 lagde  

 vægt på, at der var givet medarbejderne et fyldestgørende materiale om  

 ordningen, og at der heri detaljeret var redegjort for, hvordan overskuddet  

 beregnedes på baggrund af regnskabsresultater (opnået fortjeneste). Endvidere  

 lagde retten vægt på, at ordningen var gældende for en 3-årig periode (fast  

 påregnelig), og at det var muligt meget nøje at opgøre overskudsandelene på  

 baggrund af årsregnskabet.
Med afgørelsen af 6. juni 2001 i sag nr.
F10/00  

 (Novo-dommen) slog Sø- og Handelsretten fast, at de aktieoptioner, som  

 virksomheden i den konkrete sag havde anvendt, var en vederlæggelse med en  

 ydelse, som var omfattet af § 17 a.
Retten fastslog, at den bestemmelse  

 i  

 optionsprogrammet, der sagde, at en medarbejder, der selv opsagde sin  

 stilling,  

 kun kunne udnytte optionen i en efterfølgende periode på 3 måneder, hvis  

 bindingsperioden på 3 år i øvrigt var udløbet, var ugyldig.
Funktionæren  

 havde  

 derfor krav på at kunne udnytte en forholdsmæssig andel af de optioner, der  

 vedrørte fratrædelsesåret, og alle optioner for det første tildelingsår i  

 medfør af aftalelovens § 36, jf. nedenfor.
Dommen er under anke til  

 Højesteret.
I en afgørelse i sag nr.
F-0019-00 fra den 1. februar 2002 (Song  

 Networks-dommen) gik Sø- og Handelsretten endnu et skridt videre i  

 vurderingen  

 af aktieoptioner i forhold til § 17 a.
I denne sag var der også tale om,  

 at aktieoptionerne blev givet som led i et ansættelsesforhold: nemlig som en  

 allonge til den konkrete ansættelsesaftale.
I allongen betegnes optionerne  

 som  

 en bonusordning.
I modsætning til sag nr.
F-10/00, var optionerne  

 som  

 udgangspunkt ikke knyttet op på nogle resultatmæssige  

 forhold/overskuds-betingede.
En del af optionerne var benævnt stay-on  

 optioner  

 og var som sådan alene betinget af fortsat ansættelse.
En anden del af  

 optionerne var benævnt performance baseret optioner - det fremgik af  

 allongen,  

 at betingelserne for tildeling heraf skulle aftales med nærmeste chef.
I  

 afgørelsen henviser Sø- og Handelsretten kort til afgørelsen i F-10/00, og  

 fastlægger generelt, at aktieoptioner [er] ydelser, der er omfattet af  

 bestemmelsen i funktionærlovens § 17 a.
4.2. Om aftaleloven Særligt aftalelovens § 36, hvorefter en aftale kan  

 ændres eller tilsidesættes helt eller delvist, hvis det vil være urimeligt  

 eller i strid med redelig handlemåde at gøre den gældende, har betydning for  

 de  

 aftaler, der gyldigt kan indgås mellem to parter, herunder mellem en  

 arbejdsgiver og en lønmodtager.
Aftaleloven har også været inddraget i en  

 række  

 sager, der er blevet afgjort ved domstolene.
I Novo-dommen blev aftalelovens § 36 påberåbt af  

 lønmodtageren.
Sø- og Handelsretten fandt, at en bestemmelse i optionsaftalen  

 om, at optionerne ophørte 3 måneder efter medarbejderens afgivelse af  

 opsigelse, var en fravigelse af funktionærlovens § 17 a og dennes  

 analogi  

 til ugunst for lønmodtageren ikke blot f.s.v.a. vederlaget, dvs. de tildelte  

 optioner for det år han fratrådte, men så meget desto mere f.s.v.a.  

 vederlaget  

 for det forudgående år.
Retten kendte derfor bestemmelsen ugyldig i medfør af  

 funktionærlovens § 21 og aftalelovens § 36, og lønmodtageren havde  

 herefter ret til at udnytte de tildelte optioner, når den treårige  

 bindingsperiode (modningsperiode) udløb.
Sø- og Handelsrettens dom F-20-01 af 22. august 2003  

 (Intel-dommen) vedrørte opsigelse af lønmodtagerne i forbindelse med  

 lukningen  

 af den danske afdeling af et amerikansk selskab.
Det fremgik ikke  

 tilstrækkeligt klart eller utvetydigt af tildelingsbrev, ansættelseskontrakt  

 eller lønpræstationsprogram, om og i givet fald i hvilket omfang de tildelte  

 optioner kunne bortfalde ved ophør.
Retten fastslog derfor, at angivelser af  

 optioners bortfald ved visse former for fratræden var sket på en helt  

 utilstrækkelig måde til at konstituere betingelsen om bortfald som et retligt  

 bindende element i den tildelingsaftale, der var indgået mellem parterne.
I  

 en  

 fratrædelsesaftale, som lønmodtageren indgik efter indsigelse, fremgik det,  

 at  

 de modnede aktieoptioner skulle udnyttes inden for en kortere frist end  

 oprindeligt aftalt, og at de ikke modnede aktieoptioner samtidig bortfaldt.  

 Retten fandt, at vilkåret var ensidigt i arbejdsgiverens interesse, og at de  

 fordele, som lønmodtageren fik i medfør af fratrædelsesordningen, ikke var af  

 en sådan vægt, at et afkald kunne være rimeligt begrundet.
Retten anså derfor  

 bortfaldsklausulen i fratrædelsesaftalen for urimelig og i strid med redelig  

 handlemåde, jf. aftalelovens § 36.
4.3. Om feriepengeproblematikken Derudover er der i en række domme taget stilling til  

 spørgsmålet om beregning af feriepenge af aktieoptioner m.v.
Det fremgår af præmisserne i Song Networks-dommen, at Ved  

 tildelingen af warrants kan det ikke forudses, hvilken værdi der kan være  

 forbundet med udnyttelsen heraf.
Såfremt køberetten gives til den kurs, der  

 er  

 gældende på tildelingstidspunktet, vil senere værditilvækst skyldes  

 kursstigninger  

 som følge af markedsforhold.
Senere værditilvækst vil derfor ikke udgøre et  

 vederlag, som medarbejderen har et retskrav på at oppebære.
Det vil derfor  

 alene være kursforskellen på tildelingstidspunktet, som vil udgøre vederlag i  

 ferielovens forstand..
Sø- og Handelsretten afgjorde, at da der ikke  

 var nogen  

 kursforskel, var der imidlertid heller ikke noget vederlag at beregne  

 feriegodtgørelse af.
Sø- og Handelsretten har ved dom af 29. april 2003 i sag  

 nr.
F- 22-01, gentaget samme standpunkt, og lagde i den konkrete sag vægt på,  

 at der ikke var nogen fast påregnelig tildeling.
Hvis de tildelte  

 tegningsrettigheder havde kunnet betragtes som løn i ferielovens forstand  

 (underforstået, hvis der var en større grad af påregnelighed), skulle de  

 indgå  

 i opgørelsen af den feriepengeberettigede løn med deres værdi på  

 tildelingstidspunktet, jf.
Song Networks-dommen.
I Intel-dommen anses optionerne heller ikke som  

 pligtmæssige ydelser før tildelingstidspunktet og dermed ikke som  

 feriepengeberettigende.
Desuden slås de ovennævnte præmisser fra Song  

 Networks-dommen igen fast.
5. Lovforslagets indhold Fastholdelseshensynet er afgørende for virksomhedernes  

 anvendelse af aktiebaserede incitamentsprogrammer.
I det omfang en  

 lønmodtager,  

 der selv opsiger sin stilling, bevarer sine rettigheder i henhold til en  

 ordning eller en aftale, der giver den pågældende ret til at købe eller tegne  

 aktier eller anparter, vil fastholdelseshensynet ikke blive tilgodeset.  

 Fastholdelseselementet er særlig vigtigt for små nystartede virksomheder, der  

 er afhængige af den viden, som de ansatte har.
En ændring af  

 beskyttelsesniveauet er nødvendig for at sikre fastholdelseshensynet i  

 ordningerne.
Desuden betyder den uklare regulering af retsområdet, at  

 der opstår retstvister ved domstolene.
I dag vil domstolene skulle afgøre  

 sagerne udfra de mere generelle bestemmelser i aftalelovens § 36 og  

 funktionærlovens § 17 a, jf. § 21. Da funktionærlovens § 17 a  

 blev indført, kunne udviklingen på dette område ikke forudses.
Denne  

 retsusikkerhed resulterer i afgørelser, der vil være særdeles konkret  

 begrundet, og hvis præjudicerende rækkevidde for andre sager om aftaler om  

 aktiekøberettigheder eller tegningsrettigheder kan være usikker.
Der er  

 derfor  

 behov for at fastsætte klare regler på området.
Lovforslaget skal afhjælpe den eksisterende retsusikkerhed  

 og sikre, at ordninger om aktiekøberettigheder i ansættelsesforhold bliver  

 lettere at administrere.
Lovforslaget skal endvidere tilgodese  

 virksomhedernes  

 behov for at kunne tiltrække og fastholde kvalificerede medarbejdere.
 Lovforslaget indeholder følgende hovedpunkter:
·  

  

 	  

    

 Lovforslaget omfatter alle lønmodtagere,  

 dvs. at der ikke sondres mellem funktionærer og andre lønmodtagere.
Loven  

 gælder derimod ikke direktører uden lønmodtagerstatus.
·  

  

 	  

    

 Ved en lønmodtagers egen opsigelse  

 bortfalder alle rettigheder i henhold til ordningen eller aftalen, herunder  

 retten til tildelinger efter ansættelsesforholdets ophør.
Baggrunden for  

 forslaget er, at tilbud om tildeling af aktiekøbe- eller tegningsrettigheder  

 som oftest er et ønske om at fastholde medarbejderne på virksomheden.  

 Forslaget  

 sikrer dermed fastholdelseselementet.
Hvis arbejdsophøret skyldes  

 arbejdsgiverens grove misligholdelse, bortfalder retten dog ikke.
Forslaget  

 er  

 ikke til hinder for en gunstigere retsstilling for lønmodtageren.
·  

  

 	  

    

 Hvis lønmodtageren bliver opsagt,  

 bortfalder rettighederne ikke.
Lønmodtageren bevarer herunder ret til en  

 forholdsmæssig andel af de tildelinger i regnskabsåret, som lønmodtageren  

 ville  

 have fået, hvis lønmodtageren havde været ansat på tildelingstidspunktet.  

 Hvis  

 arbejdsophøret skyldes lønmodtagerens misligholdelse bortfalder retten dog.
·  

  

 	  

    

 Der beregnes ikke lønafhængige ydelser  

 eller lønaccessoirer af aftaler, der giver en lønmodtager ret til at købe  

 eller  

 tegne aktier eller anparter.
Det er særligt feriegodtgørelsesproblematikken,  

 der har givet anledning til retssager og tvivlsspørgsmål.
For at skabe klare  

 regler foreslås det, at aktiekøbe- eller tegningsrettigheder ikke skal indgå  

 i  

 beregningen af feriegodtgørelse og andre ydelser, der udmåles på baggrund af  

 lønnen.
·  

  

 	  

    

 Arbejdsgiveren pålægges en udvidet  

 oplysningspligt om indholdet af aftalen.
Ordninger eller aftaler om tildeling  

 af aktiekøbe- eller tegningsrettigheder vil ofte være teknisk komplicerede.  

 For  

 at sikre at lønmodtageren har forståelse for hvilken type ordning eller  

 aftale,  

 der er tale om - herunder den mere risikobetonede del af ordningen eller  

 aftalen - foreslås en udvidet oplysningspligt for arbejdsgiveren.  

 Oplysningspligten er en formel og udtømmende oplysningspligt.
Lovforslaget omfatter anvendelsen af finansielle  

 instrumenter i ansættelsesforhold.
De finansielle instrumenter, der omfattes  

 af  

 lovforslaget, er herefter aktieoptioner, warrants (tegningsrettigheder) og  

 betingede aktier (restricted stocks), hvor der er tale om rettigheder med  

 henblik på en senere erhvervelse eller tildeling af aktier eller anparter.  

 Lovforslaget omfatter derimod ikke de ordninger, hvor lønmodtageren  

 umiddelbart  

 tildeles eller erhverver aktier eller anparter uden at skulle afvente en  

 modningsperiode, og således opnår ejerskab til aktierne eller anparterne,  

 uanset om disse måtte være båndlagte eller ej.
Denne type ordninger er ikke i  

 samme grad udtryk for en virksomheds fastholdelsespolitik, men snarere at  

 medarbejderne opnår en form for medejerskab.
Hvis en ordning eller en aftale er etableret som led i et  

 ansættelsesforhold, er den omfattet af loven.
Hvis ordningen eller aftalen er  

 etableret af arbejdsgiveren, kan der som regel ikke være tvivl om, at den  

 også  

 er etableret som led i et ansættelsesforhold.
Hvis ordningen eller aftalen er  

 etableret af et andet selskab - fx et moderselskab - vil det afhænge af en  

 konkret vurdering, i hvilket omfang arbejdsgiveren - datterselskabet - ikke  

 måtte anses for også at være pligtsubjekt.
Loven regulerer ikke dette  

 spørgsmål, men overlader det til domstolenes konkrete vurdering.
Som det  

 fremgår af betænkningen fra udvalget om aktieoptioner, er der selskabsretligt  

 grænser for, i hvilket omfang et (datter)selskab kan pålægges forpligtelser i  

 anledning af et andet (moder)selskabs løfter.
5.1. Forholdet til anden lovgivning Lovforslaget regulerer rettigheder og pligter i forbindelse  

 med brug af aktieoptioner m.v. i ansættelsesforhold.
Samtidig med dette  

 lovforslag fremsættes der forslag til ændring af funktionærlovens § 17  

 a,  

 hvorefter aktieoptioner m.v. i ansættelsesforholdet ikke reguleres i  

 funktionærlovens § 17 a.
Hermed reguleres spørgsmålet i én lov.
Lovforslagets bestemmelser i relation til beregningen af de  

 lønafhængige ydelser indebærer, at der for en række loves vedkommende  

 fremover  

 ikke vil skulle tages hensyn til eksistensen af en evt. ordning eller aftale  

 om  

 aktiekøberettigheder eller tegningsrettigheder i ansættelsesforholdet.
Der er  

 bl.a. tale om ferielovens regler om feriegodtgørelse og ferietillæg og andre  

 godtgørelser, der udmåles på grundlag af lønnen.
Aftalelovens § 36 berøres ikke af lovforslaget, men  

 forslaget har til formål at ændre domstolenes anvendelse af bestemmelsen i  

 forbindelse med brug af aktieoptioner m.v. i ansættelsesforhold, således at  

 aftalevilkår, der er i overensstemmelse med lovforslagets regler, som  

 altovervejende hovedregel fremover gyldigt vil kunne indgås.
Lovforslaget er  

 beskyttelsespræceptivt og kan således ikke fraviges til ugunst for  

 lønmodtageren.
Domskonventionen, der er gennemført i dansk ret ved lov nr.  

 325 af 4. juni 1986, fastsætter, at i sager vedrørende individuelle  

 arbejdskontrakter kan arbejdsgiveren sagsøges det sted, hvor lønmodtageren  

 sædvanligvis udfører sit arbejde.
Domskonventionen betyder derfor, at en  

 lønmodtager, der arbejder i Danmark, og hvor arbejdsgiveren har  

 forretningssted  

 i Danmark eller i et andet EU-land, også vil kunne anlægge sag i Danmark.
Det  

 gælder også, hvis der er tale om fx en amerikansk arbejdsgiver med  

 forretningssted i EU.
Det følger af Domskonventionen, at adgangen til at  

 indgå  

 forudgående værnetingsaftaler er yderst begrænset i arbejdsforhold.
Man kan  

 ikke indgå en værnetingsaftale, der udelukker dansk værneting, hvis  

 arbejdsstedet er beliggende i Danmark.
Efter tvisten er opstået vil der  

 derimod  

 godt kunne indgås værnetingsaftaler, der udelukker dansk værneting.
Med hensyn til lovvalg gælder Romkonventionen.  

 Romkonventionen harmoniserer reglerne i EU-landene om lovvalget i  

 kontraktforhold.
Konventionen er gennemført i dansk ret ved lov nr. 188 af 9.  

 maj 1984. Det følger af dansk international privatret, at to kontraktsparter  

 som udgangspunkt frit kan aftale, hvilket lands regler der skal finde  

 anvendelse på kontraktsforholdet, jf.
Romkonventionens art. 3. Konventionens  

 art. 6 opstiller imidlertid særlige lovvalgsregler for individuelle  

 arbejdsaftaler.
Selvom der er foretaget et positivt lovvalg, vil  

 lønmodtageren  

 fortsat være beskyttet af ufravigelige regler i et andet lands lovgivning  

 under  

 visse betingelser.
Det gælder, hvis lønmodtageren ville have været omfattet  

 af  

 dette lands regler, hvis der ikke var blevet foretaget et lovvalg, jf. art.  

 6,  

 stk. 1. Hvis der ikke er foretaget et lovvalg, finder art. 6,  

 stk. 2,  

 anvendelse.
Hovedreglen er, at det er loven i det land, hvor det  

  

 sædvanlige  

 arbejdssted  

  

 ligger, der gælder.
Det gælder også, selv om lønmodtageren  

 midlertidigt arbejder i et andet land.
Som en undtagelse gælder det dog, at  

 hvis ansættelsesaftalen ud fra en  

  

 konkret  

  

 bedømmelse har en nærmere  

 tilknytning til et andet land, er det dette andet lands regler, der finder  

 anvendelse.
Der vil således være tale om dansk værneting og danske  

 lovregler i tvister om aktieoptioner som led i ansættelsen for så vidt  

 lønmodtageren er ansat i Danmark.
Det gælder også i sager inden for EU og  

 EØS-landene.
Økonomiske og administrative konsekvenser for det  

 offentlige Lovforslaget vurderes ikke at have økonomiske eller  

 administrative konsekvenser for det offentlige.
 Økonomiske og administrative konsekvenser for  

 erhvervslivet m.v.
 Lovforslaget forbedrer virksomhedernes muligheder for at  

 tiltrække kvalificerede medarbejdere og sikre medarbejderfokus og motivation.  

 Derudover sikres virksomhedernes muligheder for at fastholde  

 nøglemedarbejdere.
Lovforslaget vurderes ikke at have nævneværdig betydning  

 for den generelle mobilitet på det danske arbejdsmarked.
Mobiliteten på det  

 danske arbejdsmarked er relativ høj, og samtidig er ordninger om  

 aktiekøberettigheder m.v. ikke udbredt på det danske arbejdsmarked i et  

 omfang,  

 der kan begrænse mobiliteten væsentligt.
 Lovforslaget pålægger arbejdsgiverne en vis  

 oplysningspligt, men giver samtidig klarhed over retstilstanden, ligesom  

 retten  

 til aktieoptioner m.v. bortfalder ved lønmodtagerens egen opsigelse.  

 Lovforslaget vurderes derfor at være administrativt neutralt for  

 virksomheder,  

 der anvender sådanne ordninger i ansættelsesforhold.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Ligestillingsmæssige konsekvenser Lovforslaget vurderes ikke at have ligestillingsmæssige  

 konsekvenser.
 Hørte myndigheder og organisationer m.v.
Lovforslaget har været sendt i høring hos følgende  

 organisationer og myndigheder m.v.: Dansk Arbejdsgiverforening,  

 Sammenslutningen af Landbrugets Arbejdsgiverforeninger, Landsorganisationen i  

 Danmark, Funktionærernes og Tjenestemændenes Fællesråd, Akademikernes  

 Centralorganisation, Finanssektorens Arbejdsgiverforening, Ledernes  

 Hovedorganisation, Kommunernes Landsforening, Amtsrådsforeningen, Københavns  

 og  

 Frederiksberg kommuner, Centralorganisationernes Fællesudvalg og Kommunale  

 Tjenestemænd og Overenskomstansatte.
Derudover har forslaget været sendt til  

 høring hos IT-Brancheforeningen, Foreningen af statsautoriserede Revisorer,  

 Erhvervs- og Selskabsstyrelsen og Advokatrådet.
Vurdering af konsekvenser af lovforslaget Positive Konsekvenser / mindreudgifter (hvis ja, angiv omfang) Negative Konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen af betydning Ingen af betydning Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte bestemmelser Til lovforslagets titel Lovforslagets titel fastslår, at loven vedrører brug af  

 køberettigheder eller tegningsrettigheder til bl.a. aktier.
Aktieoptioner er  

 det typiske finansielle instrument, der anvendes i ansættelsesforhold, men  

 loven omfatter også brug af andre aktie- eller anpartsbaserede  

 incitamentsprogrammer i ansættelsesforhold.
Til § 1 Som det fremgår af § 1, finder loven anvendelse på  

 ordninger eller aftaler, der giver en lønmodtager ret til som led i  

 ansættelsesforholdet at købe eller tegne aktier eller anparter på et senere  

 tidspunkt.
Det er afgørende, at der er tale om en købe- eller tegningsret,  

 som  

 kan udnyttes »senere i tid«.
Fastlæggelsen af rettigheder i sådanne ordninger  

 eller aftaler er i dag underkastet fortolkninger af aftaleloven og  

 funktionærloven, og formålet med loven er derfor tillige at fastsætte klare  

 regler for, hvad der skal gælde, når virksomheder vælger at anvende  

 aktiebaserede incitamentsprogrammer.
Terminologien ordninger eller aftaler foreslås anvendt,  

 idet der ikke i alle tilfælde vil være tale om en egentlig aftaleindgåelse  

 mellem arbejdsgiveren og lønmodtageren.
Visse ordninger baserer sig på  

 ensidige  

 løfter fra arbejdsgiveren, der for så vidt ikke forpligter lønmodtageren.  

 Dette  

 gælder ikke mindst multinationale selskabers ordninger, der pålægges det  

 danske  

 datterselskab.
 Lovforslaget vedrører ordninger eller aftaler om  

 køberettigheder til aktier eller anparter eller tegningsrettigheder til  

 aktier  

 eller anparter.
Det er uden betydning for lovforslagets anvendelse, om  

 ordningen eller aftalen giver lønmodtageren ret til differenceafregning.  

 Differenceafregning vil sige, at forskellen mellem aktiernes markedskurs og  

 den  

 aftalte kurs i henhold til køberetten udbetales kontant, når købe- eller  

 tegningsretten udnyttes.
En sådan aftale vil være baseret på kursudviklingen  

 i  

 selskabets »reelle« aktier.
 Aktier, som en lønmodtager har fået ejendomsretten over, er  

 ikke omfattet af lovforslaget.
Til § 2 Lovforslaget gælder for alle lønmodtagere.
I § 2  

 foreslås indsat en definition af lønmodtagerbegrebet.
Definitionen svarer til  

 den nu sædvanlige definition i den arbejdsretlige lovgivning, jf. lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet, ferieloven, deltidsloven, lov om gennemførelse af dele  

 af  

 arbejdstidsdirektivet og lov om tidsbegrænset ansættelse.
Definitionen  

 indebærer, at direktører, der ikke har lønmodtagerstatus, ikke er omfattet af  

 loven.
Det vil som udgangspunkt sige direktører, der er anmeldt til Erhvervs-  

 og Selskabsstyrelsen.
I den situation er der en formodning for, at der ikke  

 foreligger en tjenestestilling.
Når det afgøres, om der foreligger  

 direktørstatus, er det ikke titlen men stillingens beføjelser og funktioner,  

 der er afgørende.
Det vil således være en konkret vurdering, om en direktør  

 har  

 den kompetence og de beføjelser, der sædvanligvis tilkommer den øverste  

 ledelse.
Til § 3 Det foreslås, at der indsættes en bestemmelse, hvorefter  

 arbejdsgiveren pålægges at oplyse lønmodtageren om indholdet af ordningen  

 eller  

 aftalen.
Arbejdsgiveren skal give lønmodtageren disse grundlæggende  

 oplysninger  

 i en særskilt skriftlig erklæring.
Udvalget om aktieoptioner drøftede, om der  

 kunne ske en udvidelse af arbejdsgiverens oplysningspligt i forhold til lov  

 om  

 arbejdsgiverens pligt til at underrette lønmodtageren om vilkårene for  

 ansættelsesforholdet.
Udvalget fandt, at hvis der var indgået en aftale om  

 ret  

 til at købe eller tegne aktier, måtte et sådant vilkår og eksistensen af en  

 sådan ordning eller aftale være omfattet af ansættelsesbevisloven.  

 Størstedelen  

 af udvalget fandt, at det kunne være relevant at indføre en udvidet  

 oplysningspligt for arbejdsgiveren.
Det er således på forhånd klart, at fx en  

 optionsordning er et væsentligt vilkår, der skal nævnes i et  

 ansættelsesbevis.  

 Det foreslås i lovforslaget, at der i medfør af denne lov skal gives nogle  

 yderligere oplysninger.
Ordninger eller aftaler om aktiekøbe- eller  

 tegningsrettigheder er ofte efter deres indhold meget tekniske og omfattende.  

 Ansættelsesbevisloven kræver ikke nærmere oplysninger om det konkrete indhold  

 af aktieoptionsordninger m.v.
Af hensyn til lønmodtagerens mulighed for at  

 vurdere betydningen af ordningen eller aftalen - herunder at der ved  

 anvendelse  

 af sådanne ordninger ikke er garanti for gevinst - findes det  

 hensigtsmæssigt,  

 at der fastsættes nærmere regler for, hvad arbejdsgiveren skal oplyse om.
Den foreslåede bestemmelse i § 3 berører ikke i sig  

 selv arbejdsgiverens muligheder for at fastsætte de nærmere betingelser for  

 ordningen eller aftalen, men er alene en formel regel.
Oplysningerne skal  

 gives  

 til lønmodtageren senest på tidspunktet, hvor oplysningen om ordningen skal  

 indføjes i lønmodtagerens ansættelsesbevis efter ansættelsesbevislovens  

 regler,  

 dvs. inden en måned efter ordningens etablering eller aftalens indgåelse, jf.  

 ansættelsesbevislovens § 4.
I overensstemmelse med udvalget om aktieoptioners  

 overvejelser foreslås det i  

  

 nr. 1  

  

 , at  

 der skal oplyses om tidspunktet for tildelingen.
Tildelingstidspunktet kan  

 være  

 sammenfaldende med tidspunktet for aftalens indgåelse eller ordningens  

 etablering, men dette er langt fra altid tilfældet.
Tildeling kan fx ske ved  

 regnskabsårets udløb, midt i regnskabsåret eller efter en ordinær  

 generalforsamling.
Yderligere vil tildeling kunne ske løbende.
Ved selve  

 tildelingen af købe- eller tegningsrettighederne foretages der en udmåling af  

 antal.
På dette tidspunkt bliver det klart, hvor mange aktier eller anparter  

 en  

 lønmodtager senere får ret til at købe eller tegne.
Der er imidlertid ikke  

 dermed taget stilling til, hvornår der i aftaleretlig forstand er afgivet et  

 bindende løfte for, hvornår en lønmodtager har ret til et givet antal aktier  

 eller anparter.
Dette aftaleretlige spørgsmål foreslås ikke reguleret i denne  

 lov.
Under  

  

 nr. 2  

  

 foreslås det, at der skal oplyses om betingelserne for tildeling af  

 aktiekøbe-  

 eller tegningsretten, dvs. hvilke betingelser lønmodtageren skal opfylde for  

 at  

 få tildelt aktiekøbe- eller tegningsrettighederne.
Tildeling af aktiekøbe-  

 eller tegningsrettigheder betinges i visse ordninger af opnåelse af et  

 bestemt  

 resultat for virksomheden.
Andre ordninger fastsætter betingelser om  

 personlige  

 præstationer eller opnåelse af bestemte personlige mål.
Varetagelse af en  

 bestemt stilling kan ligeledes være en tildelingsbetingelse.
Da ordninger  

 eller  

 aftaler om aktiekøbe- eller tegningsrettigheder må betragtes som et  

 arbejdsvilkår, stiller dette indirekte krav til tildelingsbetingelserne, der  

 derfor skal være kønsneutrale og i øvrigt neutrale i forhold til den øvrige  

 diskriminationslovgivning.
Det foreslås, at der skal oplyses om udnyttelsestidspunktet  

 eller udnyttelsesperioden i  

  

 nr. 3  

                                                                         .  

                                                                            Løn  

 Lønmodtageren skal på tidspunktet for ordningens etablering eller aftalens  

 indgåelse være klar over hvilke tidsperspektiver, der gør sig gældende i  

 forhold til udnyttelsen af fx aktieoptioner, og hvornår et udbytte af  

 ordningen  

 eller aftalen kan høstes.
Tilsvarende er det en relevant oplysning i forhold  

 til lønmodtagerens fortsatte ansættelse på virksomheden, da en lang  

 modningsperiode alt andet lige vil betyde, at lønmodtageren vil være  

 motiveret  

 til at blive på virksomheden i denne periode.
Hvis udnyttelsesperioden ikke  

 kendes på det tidspunkt, hvor ordningen etableres, skal arbejdsgiveren i  

 stedet  

 angive reglerne for, hvordan fastsættelsen af denne periode sker.
I  

  

 nr. 4  

  

 foreslås  

 det, at arbejdsgiveren skal oplyse lønmodtageren om den kurs, som aktierne  

 eller anparterne kan købes eller tegnes til på udnyttelsestidspunktet.
Denne  

 oplysning er relevant for at lønmodtageren kan vurdere muligheden for  

 udbytte,  

 når købe- eller tegningsretten til sin tid udnyttes.
Udnyttelseskursen kendes  

 ikke altid, når ordningen etableres.
Arbejdsgiveren vil derfor i stedet kunne  

 angive reglerne for, hvordan kurserne til sin tid fastsættes.
Det foreslås endvidere i  

  

 nr. 5  

  

 , at der skal oplyses om lønmodtagerens retsstilling ved  

 fratræden.
Dette indebærer bl.a., at arbejdsgiveren skal oplyse, i hvilket  

 omfang lønmodtageren bevarer sine rettigheder i henhold til aftalen, eller om  

 rettighederne begrænses.
Der henvises til bemærkningerne til lovforslagets  

 §§ 4 og 5 med hensyn til hvilke minimumsbestemmelser, der foreslås  

 fastsat  

 i fratrædelsessituationen.
Endelig foreslås det i  

  

 nr.  

 6  

  

 , at arbejdsgiveren skal oplyse om de økonomiske aspekter af aftalen.
Det  

 betyder bl.a., at arbejdsgiveren skal gøre det klart for lønmodtageren, at  

 der  

 er tale om et finansielt instrument.
Et sådant instrument kan være  

 risikobetonet, da meget også afhænger af det generelle aktiemarked, og der er  

 ikke med aftalen eller ordningen sikkerhed for en gevinst, når  

 udnyttelsesperioden for købe- eller tegningsrettighederne indtræder.
Derimod  

 kan det ikke kræves af arbejdsgiveren, at denne oplyser om  

 forretningsstrategier  

 m.v. for at give lønmodtageren et klart billede af virksomhedens økonomiske  

 udsigter, eller at der generelt skal gives oplysninger om de økonomiske  

 udsigter for virksomheden, som virksomheden i øvrigt ville kunne  

 tilbageholde.
 Tilsidesættelse af oplysningspligten eller mangelfulde  

 oplysninger medfører ikke ugyldighed, men kan alene udløse en godtgørelse  

 efter  

 § 7.
Det foreslås i  

  

 stk. 2  

  

 ,  

 at oplysningerne skal gives senest på det tidspunkt, hvor oplysningen om  

 optionsordningen m.v. skal indføres i ansættelsesbeviset.
For ordninger, der  

 etableres i forbindelse med ansættelsesforholdets begyndelse betyder dette,  

 at  

 oplysningerne skal gives senest 1 måned efter ansættelsesforholdets start,  

 jf.  

 § 2, stk. 1, i lov om arbejdsgiverens pligt til at underrette  

 lønmodtageren om vilkårene for ansættelsesforholdet.
For eksisterende  

 ansættelsesforhold betyder dette, at der hurtigst muligt og senest en måned  

 efter aktieoptionsordningens etablering vil skulle afgives de krævede  

 oplysninger, jf. ansættelsesbevislovens § 4. Det vil i øvrigt være  

 naturligt, at oplysningerne gives på samme sprog, som ansættelsesbeviset er  

 udfærdiget på.
Til § 4 I bestemmelsen foreslås regler, der skal klargøre  

 retstilstanden i tilfælde af lønmodtagerens egen opsigelse.
Der tages ved  

 forslaget højde for det fastholdelseselement, som aktiebaserede  

 incitamentsprogrammer er udtryk for.
Forslaget har til formål at ændre den  

 retstilstand, der har udviklet sig på baggrund af funktionærlovens § 17  

 a  

 og aftalelovens § 36. Det sikres således, at aftalebestemmelser, der  

 fratager en lønmodtager muligheden for at udnytte tildelte købe- eller  

 tegningsrettigheder, fremover som altovervejende hovedregel vil være gyldige  

 i  

 de situationer, hvor lønmodtageren selv opsiger sin stilling.
Det foreslås i  

  

 stk. 1  

  

 ,  

 at retten til at udnytte tildelte købe- eller tegningsrettigheder til aktier  

 eller anparter bortfalder, hvis lønmodtageren selv siger sin stilling op  

 forud  

 for udnyttelsen af købe- eller tegningsretten.
Det gælder alle tildelte  

 ikke-udnyttede aktiekøbe- eller tegningsrettigheder, uanset om disse er  

 modnede  

 eller ej.
For at sikre klarhed i retstilstanden for alle lønmodtagere, uanset  

 om disse er funktionærer eller ej, foreslås det, at retten til nye  

 tildelinger  

 efter ansættelsesforholdets ophør bortfalder.
 Forslaget vedrører ikke købe- og tegningsrettigheder, som  

 lønmodtageren allerede har udnyttet.
 Bestemmelsen er en minimumsbestemmelse og er ikke til  

 hinder for, at der aftales gunstigere vilkår for lønmodtageren, jf. også  

 forslagets § 8.
Det foreslås i  

  

 stk. 2  

  

 ,  

 at retten til aktieoptioner m.v. ikke bortfalder, hvis en lønmodtager  

 fratræder  

 på grund af alder.
I disse situationer er lønmodtageren blevet på  

 virksomheden  

 i overensstemmelse med motivet for ordningen eller aftalen, og det ville  

 således være urimeligt, hvis lønmodtageren i denne situation på grund af  

 fratræden skulle miste sin ret til aktieoptioner m.v.
Der vil kunne opstå situationer, hvor en lønmodtager på  

 grund af arbejdsgiverens grove misligholdelse ser sig nødsaget til at hæve  

 ansættelsesforholdet.
Det foreslås derfor i  

  

 stk. 3  

  

 ,  

 at aktieoptioner m.v. ikke bortfalder i den situation.
Som eksempel på adfærd  

 fra arbejdsgiverens side, der vil betyde, at lønmodtageren bevarer retten til  

 aktieoptioner, kan nævnes manglende lønudbetaling.
Derudover vil krænkelser  

 af  

 en lønmodtagers personlige rettigheder kunne være så graverende, at der  

 foreligger væsentlig misligholdelse.
Det kan fx være tilfældet ved krænkelser  

 af lønmodtagerens person såvel fysisk som verbalt.
Der vil dog altid være  

 tale  

 om en konkret vurdering af, hvorvidt arbejdsgiverens adfærd har været af en  

 karakter, der berettiger lønmodtageren til at hæve med henvisning til  

 arbejdsgiverens forhold.
Med forslaget sikres det, at arbejdsgiveren ikke vil  

 kunne misligholde sig ud af aftaleforpligtelserne.
Til § 5 § 5 vedrører lønmodtagerens retsstilling, hvis  

 ansættelsesforholdet ophører på grund af arbejdsgiverens opsigelse af  

 lønmodtageren.
Varslede vilkårsændringer i ansættelsesforholdet, som  

 lønmodtageren accepterer ved at fortsætte i ansættelsesforholdet, er ikke  

 omfattet af bestemmelsen.
Bestemmelsen vedrører således alene de tilfælde,  

 hvor  

 lønmodtageren fratræder.
Det foreslås i  

  

 stk. 1  

  

 ,  

 at en lønmodtager, der opsiges af arbejdsgiveren forud for udnyttelsen af  

 købe-  

 eller tegningsrettighederne, bevarer retten til at udnytte tildelte købe-  

 eller  

 tegningsrettigheder.
Forslaget gælder alle tildelte ikke-udnyttede aktiekøbe-  

 eller tegningsrettigheder, uanset om disse er modnede eller ej.
Forslaget  

 svarer til den nugældende retspraksis f.s.v.a. opsagte lønmodtageres  

 rettigheder i henhold til ordninger eller aftaler om aktiekøbe- eller  

 tegningsrettigheder.
Retspraksis udelukker dog formentlig ikke, at der kan  

 aftales fx kompensationsordninger i fratrædelsessituationen, jf.
Intel-dommen  

 (Sø- og Handelsrettens dom af 22. august 2003 i sag F-20-01).
Derudover foreslås det, at lønmodtageren ved  

 arbejdsgiverens opsigelse bevarer retten til at få tildelt en forholdsmæssig  

 andel af de købe- eller tegningsrettigheder, der ville være blevet tildelt,  

 hvis lønmodtageren havde været ansat ved regnskabsårets afslutning.
Retten  

 til  

 at få tildelt en forholdsmæssig andel kan følge af en aftale eller sædvane.  

 Dette svarer til den eksisterende retspraksis, som følger af funktionærlovens  

 § 17 a, der med forslaget udstrækkes til at gælde alle lønmodtagere, der  

 opsiges af arbejdsgiveren.
Hvis ansættelsesforholdet er opsagt af arbejdsgiveren -  

 uden at der er tale om misligholdelse fra lønmodtagerens side - bevarer  

 lønmodtageren retten til optionerne, selv om lønmodtageren efterfølgende  

 kontraopsiger.
Fratrædelsestidspunktet er afgørende for beregningen af den  

 forholdsmæssige andel i stk. 1, 2. pkt.
Princippet om, at  

 kontraopsigelse  

 ikke medfører ændrede rettigheder, kendes i øvrigt fra funktionærlovens  

 bestemmelse om fratrædelsesgodtgørelse.
I  

  

 stk. 2  

  

 foreslås det, at en lønmodtager ikke bevarer aktiekøbe- eller tegningsretten,  

 hvis lønmodtageren har misligholdt ansættelsesforholdet, og arbejdsgiveren af  

 den grund opsiger eller bortviser lønmodtageren.
Det vil ikke være rimeligt,  

 at  

 lønmodtageren bevarer udnyttelsesrettighederne, hvis arbejdsophøret skyldes  

 lønmodtagerens misligholdelse.
En lønmodtager vil kun miste rettighederne i henhold til  

 optionsaftalen, hvis misligholdelsen er af en sådan karakter, at  

 arbejdsgiveren  

 på områder, hvor der i øvrigt er beskyttelse mod afskedigelse af usaglige  

 grunde, ville kunne opsige lønmodtageren.
Der vil alene være tale om  

 misligholdelse fra lønmodtagerens side, hvis lønmodtageren kan opsiges af  

 arbejdsgiveren på grund af forhold, der subjektivt kan tilregnes  

 lønmodtageren.  

 Fx vil lovligt forfald på grund af sygdom ikke betyde, at lønmodtageren kan  

 opsiges med den virkning, at lønmodtageren mister optionsrettighederne.
Afgørelsen af om en bortvisning er berettiget må træffes  

 udfra de almindelige ansættelsesretlige regler.
Om en misligholdelse konkret  

 må  

 betegnes som grov, afhænger af en række omstændigheder knyttet til de  

 forhold,  

 der gælder for den lønmodtager/arbejdsgiver, hvis forhold bedømmes.
Det  

 bemærkes, at vurderingen af hvornår en misligholdelse er grov, kan ændres i  

 takt med den herskende samfundsudvikling.
I visse situationer vil lønmodtagerens misligholdelse ikke  

 være af en sådan karakter, at den berettiger til bortvisning, men alene til  

 en  

 opsigelse fra arbejdsgiverens side.
Hvis retten statuerer, at en lønmodtager  

 har misligholdt sin stilling, vil det normalt indebære, at en opsigelse er  

 berettiget.
Har misligholdelsen imidlertid karakter af en tilstand, der ville  

 kunne bringes til ophør ved advarsel fra arbejdsgiverens side, vil en  

 opsigelse  

 ikke være rimeligt begrundet, hvis misligholdelsen ikke i sig selv har  

 vanskelig- eller umuliggjort et fortsat samarbejde.
Til § 6 Det foreslås i § 6, at rettigheder i henhold til  

 ordninger eller aftaler om aktiekøbe- eller tegningsrettigheder ikke indgår i  

 beregningen af lønaccessorier eller lønafhængige ydelser.
Det betyder, at der  

 ikke skal ske beregning af feriegodtgørelse eller ferietillæg, når en  

 lønmodtager fratræder og bevarer sin ret til at udnytte tildelte aktiekøbe-  

 eller tegningsrettigheder.
Desuden skal eksistensen af en ordning eller en  

 aftale om tildeling af aktiekøbe- eller tegningsrettigheder heller ikke indgå  

 i  

 beregningen af godtgørelser eller kompensationer, der er fastsat ved lov.
Baggrunden for bestemmelsen er bl.a., at det er vanskeligt  

 at opgøre værdien af fx aktieoptioner på tidspunktet for lønmodtagerens  

 fratræden, og hvis værdien af aktiekøbe- eller tegningsrettigheder skulle  

 medregnes i fx godtgørelser, vil arbejdsgiveren skulle operere med meget  

 upræcise hensættelser for flerårige perioder og eventualforpligtelser, dvs.  

 forpligtelser der muligvis vil skulle honoreres på et senere tidspunkt.  

 Dertil  

 kommer hensynet til den endelige afslutning af ansættelsesforholdet og af  

 mellemværendet mellem arbejdsgiver og lønmodtager.
Derudover er en lang række  

 ansættelsesretlige godtgørelsesbestemmelser baseret på mere skønsmæssige  

 afgørelser.
Også i disse situationer er det hensigtsmæssigt at få fastsat en  

 klar retstilstand, og det foreslås derfor, at aktiekøbe- eller  

 tegningsrettigheder  

 ikke skal inddrages i beregningsgrundlaget.
Der er bl.a. tale om følgende ydelser, hvor beregningen  

 skal være uafhængig af rettigheder i henhold til ordninger eller aftaler om  

 aktiekøbe- eller tegningsrettigheder: feriegodtgørelse eller ferietillæg  

 efter  

 ferielovens regler herom, fratrædelsesgodtgørelse og godtgørelse for usaglig  

 afskedigelse efter funktionærlovens §§ 2 a og 2 b, kompensation efter  

 funktionærlovens §§ 18 og 18 a for påtaget konkurrence- eller  

 kundeklausul, godtgørelse for overtrædelse af forskelsbehandlingsloven,  

 godtgørelse for overtrædelse af ligebehandlingsloven og godtgørelse for  

 overtrædelse af foreningsfrihedsloven.
Derudover gælder bestemmelsen for den  

 øvrige lovgivnings bestemmelser om godtgørelser eller kompensationer, som  

 udregnes på baggrund af lønnen.
Forslaget får formentlig mest praktisk relevans i relation  

 til feriegodtgørelse.
Domstolene har behandlet spørgsmålet om beregning af  

 feriegodtgørelse.
De afsagte domme fastsætter på den ene side, at der skal  

 beregnes feriegodtgørelse.
Men på den anden side fastsætter de samtidig, at  

 der  

 ikke er nogen værdi at beregne feriegodtgørelsen af, da evt. kursstigninger i  

 købe- og tegningsrettighederne i forhold til kursen på tildelingstidspunktet  

 er  

 et udslag af markedsmekanismer og derfor ikke skal indregnes som en del af  

 lønmodtagerens løn.
Forslaget medfører således ikke en reel ændring af  

 lønmodtagerens retsstilling i forhold til feriegodtgørelse i forbindelse med  

 ordninger eller aftaler om aktiekøbe- eller tegningsrettigheder.
Bestemmelsen tager ikke stilling til, om der skal beregnes  

 pension af aktieoptionerne m.v.
Udvalget om aktieoptioner anbefalede, at der  

 ved udarbejdelse af aftaler og ordninger om aktieoptioner og  

 pensionsprogrammer  

 specifikt tages stilling til, om der skal ske beregning af pension, jf.  

 betænkningens s. 62.
Til § 7 For at sikre effektiv overholdelse af § 3 foreslås  

 det, at der indsættes en sanktionsbestemmelse i lovforslaget.
Efter  

 forslagets  

  

 stk. 1  

  

 kan lønmodtageren tilkendes  

 en godtgørelse, hvis arbejdsgiveren ikke overholder sin oplysningspligt efter  

 § 3. Godtgørelsen fastsættes udfra en konkret afvejning af sagens  

 omstændigheder i hver enkelt sag.
Det foreslås i  

  

 stk. 2  

  

 ,  

 at en arbejdsgiver, der efter ansættelsesbevisloven er blevet pålagt at  

 betale  

 en godtgørelse for manglende overholdelse af ansættelsesbevisloven, ikke kan  

 blive pålagt at betale en godtgørelse efter dette lovforslags bestemmelse,  

 hvis  

 manglen eller undladelsen vedrører ordningen eller aftalen om aktiekøbe-  

 eller  

 tegningsrettighederne.
Vedrører manglen i ansættelsesbeviset derimod andre  

 forhold - eller er der ikke udarbejdet ansættelsesbevis - vil en godtgørelse  

 efter ansættelsesbevisloven derimod ikke kunne fritage en arbejdsgiver for at  

 betale godtgørelse efter dette lovforslag, hvis der ikke er oplyst  

 tilstrækkeligt om aktieoptionsordningens eller aftalens indhold i henhold til  

 forslagets § 3. Med forslaget sikres, at en arbejdsgiver ikke kan blive  

 pålagt at betale godtgørelse efter to forskellige regelsæt, når overtrædelsen  

 vedrører det samme vilkår.
Til § 8 Det foreslås i  

  

 stk. 1  

  

 ,  

 at loven ikke kan fraviges til ugunst for lønmodtageren.
Forslaget sikrer, at  

 lønmodtageren ikke ved aftale kan stilles ringere end lovforslagets  

 bestemmelser.
Med forslaget opretholdes muligheden for, at der, fx i en  

 fratrædelsessituation, kan aftales tilsvarende eller gunstigere betingelser  

 for  

 lønmodtageren, fx i form af en kompensation i stedet for naturalopfyldelse.
Det foreslås i  

  

 stk. 2  

  

 ,  

 at loven ikke er til hinder for videregående rettigheder i medfør af  

 individuel  

 aftale eller kollektiv overenskomst.
Det vil sige, at en lønmodtager altid  

 vil  

 kunne få mere gunstige rettigheder end efter dette lovforslags regler.
Til § 9 Det foreslås i  

  

 stk. 1  

  

 ,  

 at loven træder i kraft den 1. juli 2004. Loven gælder således aftaler, der  

 indgås efter dette tidspunkt.
Det foreslås endvidere i  

  

 stk. 2  

  

 , at loven får virkning for ordninger eller aftaler, der  

 er etableret før lovens ikrafttræden, hvis der sker tildelinger efter lovens  

 ikrafttræden.
Det vil sige, at hvis tildelingen sker efter lovens  

 ikrafttræden,  

 og lønmodtageren fx opsiger sit arbejde, før retten kan udnyttes, bortfalder  

 udnyttelsesretten som følge af lovforslagets § 4, stk. 1, for så  

 vidt  

 dette følger af ordningens eller aftalens udnyttelsesbetingelser.
Hvis  

 lønmodtageren  

 omvendt bliver opsagt, bortfalder retten som følge af lovforslagets § 5,  

 stk. 1, ikke.
 I  

  

 stk. 3  

  

 foreslås det, at hvis der efter lovens ikrafttræden foretages tildelinger i  

 ordninger eller aftaler, der er etableret før lovens ikrafttræden, har  

 arbejdsgiveren pligt til at give lønmodtageren de oplysninger, der fremgår af  

 forslaget til § 3, stk. 1. Oplysningerne vil skulle gives senest på  

 det tidspunkt, hvor købe- eller tegningsrettigheder tildeles.
Til § 10 Det foreslås, at loven ikke gælder for Færøerne og  

 Grønland.
