Betænkning afgivet af Boligudvalget den 4. november 2003 Betænkning over Forslag til lov om  

 ændring af lov om fremme af privat udlejningsbyggeri, ligningsloven, lov om  

 beskatning af visse pensionskapitaler m.v. og lov om finansiel virksomhed (Forenkling og stramning af tildelingskriterier m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 8. oktober 2003 og var til 1.  

 behandling den 23. oktober 2003. Lovforslaget blev efter 1. behandling  

 henvist  

 til behandling i Boligudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 16. september 2003 dette  

 udkast til udvalget, jf. 2002-03, alm. del  bilag 355. Den 9. oktober  

 2003  

 sendte økonomi- og erhvervsministeren de indkomne høringssvar samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Andi-Adm, som økonomi- og erhvervsministeren har  

 kommenteret over for udvalget.
Spørgsmål Udvalget har stillet 1 spørgsmål til økonomi- og  

 erhvervsministeren, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF, RV og KD) indstiller lovforslaget til  

  

 vedtagelse  

  

 med det af økonomi- og erhvervsministeren stillede  

 ændringsforslag.
Socialdemokratiets medlemmer af udvalget bemærker, at for  

 Socialdemokratiet er det en central målsætning for by- og boligpolitikken at  

 sørge for flere udlejningsboliger.
Derfor var Socialdemokratiet positiv over  

 for loven om fremme af privat udlejningsbyggeri, der blev vedtaget sidste år,  

 og som delvis var i overensstemmelse med Socialdemokratiets boligpakke.
For Socialdemokratiet er det vigtigt, at der bygges lejligheder  

 i en størrelse og en prisklasse, som gør dem egnede til familieboliger.  

 Socialdemokratiet er naturligvis også interesseret i at sikre, at midlerne  

 fra  

 investeringsrammen tildeles investorer, der med størst sandsynlighed vil  

 gennemføre det byggeri, de ansøger om, samt at byggerierne kan igangsættes  

 hurtigst muligt efter opnået tilsagn.
Derfor bakker Socialdemokratiet op om  

 de  

 foreslåede småændringer af kriterierne for at få andel i  

 investeringsmidlerne.
Men Socialdemokratiet mener ikke, at det er nok.
Der er brug for  

 flere stramninger.
Det er skatteborgernes penge, vi har med at gøre i denne  

 sag.
Det kræver omhyggelighed.
En omhyggelighed, der ikke har været indtil  

 nu.  

 Derfor er det dybt bekymrende, at regeringen ikke har ønsket at foretage  

 stramninger, som effektivt kunne stoppe spekulationen.
 For at opfylde målsætningen i lovforslaget om, at byggerierne  

 igangsættes hurtigt efter, at tilsagn om tilskud er givet, mener  

 Socialdemokratiet, at bygherrens tidsplan for byggeriet burde indgå som  

 kriterium ved fordeling af investeringsmidlerne.
 Socialdemokratiet mener også, at der skal være et forbud mod  

 videresalg af selskaber i en vis periode efter, at tilsagnet er givet.
 Endelig er det Socialdemokratiets holdning, at skattefradraget  

 bør være ens for såvel selskabsskattepligtige som pensionskasser og  

 livsforsikringsselskaber.
Socialdemokratiet støtter de foreslåede stramninger af  

 tildelingskriterierne, men havde gerne set, at regeringen havde foretaget  

 bedre  

 og mere målrettede stramninger.
I forbindelse med evalueringen i 2004 vil  

 Socialdemokratiet arbejde for at få gennemført yderligere stramninger, som  

 kan  

 sikre, at vores intentioner med støtteordningen efterleves.
Et  

  

 mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod det  

 stillede  

 ændringsforslag.
 Et  

  

 andet mindretal  

  

 i  

 udvalget (EL) vil ved 3. behandling stemme hverken for eller imod  

 lovforslaget  

 og det stillede ændringsforslag.
Enhedslisten bemærker, at lovforslaget indebærer, at der bliver  

 sat en lille lap på et meget hullet kludetæppe af en boligpakke.
Enhedslisten  

 mener ikke, at boligpakken løser de fantastisk store boligproblemer, der  

 rammer  

 stort set alle grupper i Danmark.
En del af pakken er loven om skatterabat  

 til  

 private bygherrer.
Den samlede boligpakke er utilstrækkelig, og der er ikke  

 foretaget ét spadestik endnu.
Ikke én bolig er påbegyndt, men man har sendt  

 en  

 støttepulje ud til private byggeinvestorer.
Modtagerne var så viseligt  

 udvalgt,  

 at der hverken var projekt eller byggegrund, og mindst én modtager af  

 statspuljen stoppede en milliongevinst i lommen ved at sælge sit projekt med  

 skatterabatten  

 videre.
 Opstramningen i dette lovforslag udgør blot en lille, ynkelig  

 lap på en stor, grim lov.
Det er utilstrækkelig, ikke gennemtænkt og forkert lovgivning,  

 der ærgerligt nok blokerer for langsigtede helhedsløsninger af  

 boligproblemerne  

 og sløser borgernes skattekroner væk.
Lovfor-slaget bygger på en lov, der  

 opfordrer til mere fifleri for pengene.
Enhedslisten ønsker hverken at have  

 lod  

 eller del i dette lovkompleks.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag Ændringsforslag Af  

 	  

    

  

 økonomi- og erhvervsministeren,  

  

 tiltrådt af et  

  

 flertal  

  

 (V, S, DF, KF, RV og KD):
Til § 5 1)  

  

 I  

  

 stk. 1  

  

 ændres »den 15. november 2003« til: »dagen efter  

 bekendtgørelsen i Lovtidende«.
[Ændret ikrafttrædelsestidspunkt] Bemærkninger Til nr. 1 Da det ikke er muligt at lade loven træde i kraft den 15.  

 november 2003, foreslås det, at loven i stedet træder i kraft dagen efter  

 bekendtgørelsen i Lovtidende.
 Herved sikres det, at loven kan træde i kraft så tidligt som  

 muligt efter lovforslagets vedtagelse ved 3. behandling i Folketinget,  

 således  

 at 2. ansøgningsrunde kan påbegyndes i december 2003.
Inge‑Lene Ebdrup (V)  

    

  

 Rikke Hvilshøj (V)  

    

  

 Ulrik Kragh (V)  

  

  nfmd.  

  

    

  

 Gudrun Laub (V)  

    

  

 Freddie H.
Madsen (DF)  

    

  

 Anita Knakkergaard (DF)  

    

  

 Carina Christensen (KF)  

    

  

 Helle Sjelle (KF)  

    

  

 Tove Videbæk (KD)  

    

  

 Jørn Pedersen (S)  

    

  

 Jytte Andersen (S)  

    

  

 Lars Kramer Mikkelsen (S)  

    

  

 Lissa Mathiasen (S)  

    

  

 René Skau Björnsson (S)  

  

  fmd.  

  

    

  

 Morten Homann (SF)  

    

  

 Niels Helveg Petersen (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 10 Bilagsnr.
