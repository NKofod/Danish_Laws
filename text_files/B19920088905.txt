 I henhold til § 126, stk. 6, i lov om social bistand, jf.
lovbekendtgørelse nr. 829 af 1. oktober 1992, fastsættes følgende forretningsorden for børn og unge-udvalgene:
Børn og unge-udvalget § 1.  Børn og unge-udvalget består af 3 medlemmer,  

 valgt af og blandt kommunalbestyrelsens medlemmer, 1 dommer og 1  

 pædagogisk-psykologisk sagkyndig, jf. i øvrigt lovens § 126, stk.
 2. Kommunalbestyrelsens valg af medlemmer og  

 amtsrådets udpegning af den pædagogisk-psykologisk sagkyndige følger den  

 kommunale valgperiode.
Stk. 2.  For hvert medlem vælges en stedfortræder, der  

 indkaldes til at give møde ved medlemmets forfald.
Stedfortræderne for de af  

 kommunalbestyrelsen valgte medlemmer vælges af de grupper i  

 kommunalbestyrelsen, der har udpeget medlemmerne.
 Stk. 3.  Medlemmer af det udvalg, der efter den sociale  

 styrelseslovs § 2, stk. 2, behandler sager om børns og unges sociale forhold,  

 i kommuner med magistratsordning vedkommende magistratsmedlem, kan ikke  

 vælges som medlemmer af eller stedfortrædere til børn og unge-udvalget.
 Stk. 4.  Såfremt antallet af medlemmer i  

 kommunalbestyrelsen umuliggør, at samtlige medlemmer af og stedfortrædere til  

 børn og unge-udvalget kan opfylde kravet i stk. 3, kan eet eller om  

 nødvendigt flere medlemmer af det udvalg, der efter den sociale styrelseslovs  

 § 2, stk. 2, behandler sager om børns og unges sociale forhold, vælges til  

 børn og unge-udvalget.
 Stk. 5.  Udvalget vælger selv sin formand og næstformand  

 blandt de medlemmer, der er valgt af kommunalbestyrelsen.
 § 2.  Kommunalbestyrelsen stiller den fornødne  

 sekretariatsbistand til rådighed for udvalget.
Sagens forberedelse § 3.  Kommunalbestyrelsen sørger for, at sager, der  

 skal afgøres af børn og unge-udvalget, forelægges for udvalget sammen med  

 sagens akter samt en indstilling om sagens afgørelse.
For så vidt angår sager  

 om anbringelse uden for hjemmet efter lovens § 35 skal indstillingen  

 indeholde den i lovens § 123 nævnte redegørelse.
Stk. 2.  Formanden fastsætter tid og sted for børn og  

 unge-udvalgets møder.
I sager, hvor formanden har truffet en foreløbig  

 beslutning efter lovens § 35 c, stk. 1, skal beslutningen dog snarest muligt  

 og senest inden 7 dage efter iværksættelsen af beslutningen forelægges børn  

 og unge-udvalget, jf. lovens § 35 c, stk. 3.
 Formanden sørger for, at dagsorden og sagsmateriale til et møde udsendes  

 med rimeligt varsel.
 § 4.  Om medlemmernes habilitet til at deltage i  

 afgørelsen af de enkelte sager gælder forvaltningslovens regler herom.
Stk. 2.  Såfremt den pædagogisk-psykologisk sagkyndige  

 har afgivet udtalelser eller på anden måde deltaget i sagens behandling i  

 forvaltningen forud for forelæggelsen for udvalget, kan vedkommende ikke  

 deltage i børn og unge-udvalgets afgørelse i sagen.
Bestemmelsen i 1. pkt.  

 gælder dog ikke, hvis børn og unge-udvalget af denne grund mister sin  

 beslutningsdygtighed, jf.
 § 7,  stk. 1.
Sagens afgørelse § 5.  Børn og unge-udvalgets møder er ikke offentlige.
 § 6.  Dommeren påser, at sagen er tilstrækkeligt  

 oplyst og kan beslutte, at andre end de i lovens § 127, stk. 2 og 3, nævnte  

 personer skal have lejlighed til at udtale sig over for udvalget.
 Dommeren kan ligeledes, jf. lovens § 126, stk. 5, beslutte, at der skal  

 indhentes yderligere oplysninger eller foretages yderligere undersøgelser,  

 herunder at der optages retsligt forhør efter reglerne i retsplejelovens §  

 1018.
Stk. 2.  Dommeren påser endvidere, at indehaveren af  

 forældremyndigheden og den unge, der er fyldt 15 år, samt deres advokat har  

 fået tilbud om at se sagens akter samt er gjort bekendt med retten til at  

 udtale sig, forinden der træffes afgørelse.
Denne forpligtelse omfatter  

 tillige plejeforældrene i en sag efter lovens § 65, stk. 4, samt den af  

 forældrene, der ikke har del i forældremyndigheden, for så vidt angår  

 beslutninger efter lovens § 67, stk. 3, jf. stk. 4, der angår denne.
 Stk. 3.  Dommeren leder forhandlingen og kan herunder  

 træffe beslutning om at begrænse antallet af bisiddere for de personer, der  

 efter lovens § 127, stk. 2 og 3, skal have lejlighed til at udtale sig om  

 sagen, forinden der træffes afgørelse.
 § 7.  Børn og unge-udvalget er beslutningsdygtigt, når  

 3 medlemmer, herunder såvel dommeren som den pædagogisk-psykologisk  

 sagkyndige eller disses stedfortrædere, er til stede.
 Stk. 2.  Til vedtagelse af en beslutning, som efter  

 loven kræver kvalificeret flertal, skal dog mindst 4 medlemmer være til stede  

 og stemme for beslutningen.
 Stk. 3.  Ingen udover udvalgets medlemmer og  

 protokolføreren må deltage i mødet under voteringen.
§ 8.  Der føres en protokol, og børn og unge-udvalgets  

 beslutning og begrundelsen herfor indføres umiddelbart efter voteringen i  

 protokollen.
Et medlem kan kræve tilført protokollen en kort begrundelse for  

 sit standpunkt.
 Stk. 2.  Såfremt dommeren ikke er enig i den trufne  

 afgørelse, skal dette tilføjes protokollen, og meddelelsen om afgørelsen skal  

 indeholde oplysning herom, jf. lovens § 127, stk. 5.
 § 9.  Dommeren fastsætter efter lovens § 124, stk. 5,  

 salær og godtgørelse for udlæg til advokaten efter samme regler som i  

 tilfælde, hvor der er meddelt fri proces, jf. retsplejelovens kap. 31.
 § 10.  Bekendtgørelsen har virkning fra den 1. januar  

 1993.
