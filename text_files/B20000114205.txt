Bekendtgørelse om uddannelsen til  

 tagdækker I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000,  

 fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 tagdækker.
Uddannelsens mål § 2. Den uddannede tagdækker skal  

 selvstændigt og på avanceret niveau kunne udføre alle  

 arbejdsprocesser, der sædvanligt forekommer inden for tagdækkeres  

 arbejdsområde, under iagttagelse af gældende miljø- og  

 sikkerhedsbestemmelser.
Den uddannede tagdækker skal kunne  

 planlægge, tilrettelægge og udføre arbejdet teknisk og  

 økonomisk hensigtsmæssigt under hensyn til gældende  

 praksis, standarder, love og bestemmelser.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er  

 Entreprenørbranchens Fællesudvalg.
 § 4. Uddannelsen varer mindst 2 år og 6  

 måneder og højst 2 år og 11 måneder, jf. dog  

 § 6. Uddannelsen afsluttes med sidste skoleperiode.
Stk. 2. Uddannelsen omfatter et obligatorisk  

 grundforløb på mindst 10 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og 25 ugers  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 5, 5,  

 5, 4 og 5 uger, der omfatter grundfag, områdefag, bundne specialefag og  

 valgfag.
Undervisningen omfatter desuden en uges valgfri specialefag, der kan  

 ligge i tilknytning til skoleperioderne eller på et andet tidspunkt  

 under hovedforløbet.
 Stk. 4. Hovedforløbet kan suppleres med valgfri  

 undervisning (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-4 fraviges  

 ved voksenuddannelsesforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene i henhold til reglerne om  

 grundforløb samt i de områdefag i grundforløbet, der er  

 særlige for hovedforløbet, jf. § 9.
 Stk. 2. Under tilsvarende forudsætninger kan elever, der  

 har gennemført grundforløbet i træfagenes  

 byggeuddannelse, begynde på skoleundervisningen i hovedforløbet  

 i uddannelsen til tagdækker, såfremt eleven gennemfører et  

 supplerende kursus på 2 uger, jf. erhvervsuddannelseslovens  

 § 16.
Voksenuddannelsesforløb § 6. For personer, der er fyldt 25 år, og  

 som har erhvervserfaring og kvalifikationer kan skolen i samråd med det  

 faglige udvalg tilbyde et særligt tilrettelagt forløb  

 bestående af praktik og særligt tilrettelagte skoleophold.
§ 7. Det i § 6 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 10 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af uddannelsen  

 på baggrund af relevant uddannelse eller beskæftigelse efter  

 anvisningerne i vejledningen til bekendtgørelsen.
 Stk. 2. Elever kan i øvrigt fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen).
Kapitel 3 Skoleundervisningen § 9. Grundforløbet omfatter følgende  

 områdefag, der er særligt for hovedforløbet:
 1)	Grundlæggende brandsikring, tegningsforståelse og  

 tagdækning, begynderniveau, 5,0 uger.
Målet er, at eleven a)	kan overholde gældende brandtekniske vejledninger ved  

 udførelse af tagdækningsarbejde, b)	kan medvirke ved slukning af mindre tagbrande samt yde  

 førstehjælp ved brandskader, c)	har kendskab til signaturer, måleforhold og tegningers  

 opbygning, og kan læse og forstå forekommende enkle  

 tegninger, d)	har viden om opbygningen af de konstruktioner, hvori  

 tagpapmaterialer indgår, e)	har færdigheder i korrekt anvendelse af tagpapper og  

 øvrige materialer, som indgår ved udførelse af  

 tagdækning på flade tage, og f)	kan udføre kvalitetskontrol af eget arbejde.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk niveau F, 2,0 uger.
 2)	Informationsteknologi, niveau F, 1,0 uge.
 3)	Matematik, niveau F, 1,0 uge.
 4)	Materialeforståelse, 1,0 uge.
 5)	Produktudvikling, produktion og service, 1,0 uge.
 6)	Stil, form og farve, 0,5 uge.
 Stk. 2. De i stk. 1, nr. 2, 3 og 6, nævnte grundfag  

 påbegyndes i grundforløbet.
 § 11. Undervisningen i hovedforløbet  

 omfatter følgende områdefag:
 1)	Sikkerhed på tage, avanceret niveau, 2,2 uger.
Målet er, at eleven a)	kan planlægge varierende former for tagdækningsopgaver  

 på flade og skrå tage under hensyn til fastlagte  

 sikkerhedskrav, b)	kan overholde gældende brandtekniske vejledninger ved  

 udførelse af tagdækningsarbejde og medvirke ved slukning af  

 mindre tagbrande, c)	kan overholde asfaltbekendtgørelsen og sikkerhedsreglerne  

 vedrørende anhugning, og d)	kan opstille rulle- og bukkestilladser til eget brug.
 2)	Tegningsforståelse 2, rutineniveau, 2,2 uger.
Målet er, at eleven a)	har kendskab til signaturer, målforhold, standarder, normer og  

 tegningers opbygning, og kan læse og forstå forekommende  

 tegninger og beskrivelser, og b)	har viden om og forståelse af opbygningen af de  

 konstruktioner, hvori tagpapmaterialer indgår.
 3)	Grundlæggende tagdækning 2, avanceret  

 niveau, 0,5 uge.
Målet er, at eleven a)	korrekt kan anvende tagpapper og øvrige materialer, som  

 indgår ved udførelse af tagdækning på flade tage,  

 og b)	kan udføre kvalitetskontrol af eget arbejde.
 4)	Speciel tagdækning, avanceret niveau, 1,1 uge.
 Målet er, at eleven kan udføre specielle  

 tagdækninger, herunder pladedækning og lægning af  

 metalfolie.
 5)	Tagfolie, rutineniveau, 1,2 uge.
 Målet er, at eleven korrekt kan anvende tagfolier og  

 øvrige materialer, som indgår ved udførelse af  

 foliedækning på tagkonstruktioner.
 6)	Fugtisolering, avanceret niveau, 1,1 uge.
 Målet er, at eleven korrekt kan anvende membraner,  

 tagpapper og andre materialer, der anvendes ved fugtisolering af vægge,  

 dæk og trafikbelastede betonkonstruktioner.
 § 12.Til uddannelsen er knyttet følgende  

 bundne specialefag:
 1)	Udvendig tagisolering, avanceret niveau, 2,0 uger.
 Målet er, at eleven kan montere isoleringselementer,  

 tagkassetter og stålplader, opbygge fald med isoleringsmaterialer samt  

 forankre tagpap og isoleringsmaterialer ved udførelse af udvendig  

 tagisolering.
 2)	Skrå tage, avanceret niveau, 3,7 uger.
 Målet er, at eleven på kan udføre glat-,  

 shingles-, liste- og plankedækning på skrå tage.
§ 13. Undervisningen i hovedforløbet  

 omfatter desuden valgfri specialefag, jf. stk. 2, som skal give eleven  

 særligt vidtgående kvalifikationer på et af uddannelsens  

 fagområder.
Den obligatoriske undervisning i valgfri specialefag varer  

 1 uge.
Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
De valgfri specialefag er:
 1)	Tagfolie 2, avanceret niveau, 1,0 uge.
 Målet er, at eleven korrekt kan anvende tagfolier og  

 øvrige materialer, som indgår ved udførelse af  

 foliedækning på tagkonstruktioner.
 2)	SBS-papper og alu-afslutninger, avanceret niveau, 1,0  

 uge.
 Målet er, at eleven kan udføre glatdækning med  

 SBS-papper på skrå tage samt tilpasse og montere  

 alu-afslutninger.
 3)	APP-papper og alu-afslutninger, 1,0 uge.
 Målet er, at eleven kan udføre glatdækning med  

 APP-papper på skrå tage, tilpasse og montere  

 alu-afslutninger.
4)	Yderligere valgfri specialefag, der giver eleven  

 færdigheder i en særlig faglig disciplin i tilknytning til  

 uddannelsens obligatoriske fag eller særligt vidtgående  

 kvalifikationer på et af uddannelsens fagområder.
Eleven og  

 virksomheden kan vælge sådanne specialefag efter anvisningerne i  

 vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 3,5 uger.
Praktikuddannelsen § 15. Målet med praktikuddannelsen er, at  

 eleven kan udføre tagdækning i henhold til normer, standarder og  

 anerkendt praksis.
 Stk. 2. Uddannelsen i praktikvirksomheden tilrettelægges  

 således, at eleven beskæftiges med de i erhvervet forekommende  

 arbejdsmetoder, discipliner og værktøjer ved arbejdsopgaver af  

 stigende sværhedsgrad og med stigende grad af selvstændighed, og  

 at eleven fortrinsvis beskæftiges med og opnår færdigheder  

 i de arbejdsdiscipliner, der er gennemgået i den eller de  

 forudgående skoleperioder, og således at praktikuddannelsen  

 sammen med skoleundervisningen fører til, at eleven kan nå  

 uddannelsens mål, jf. § 2, stk. 1. Eleven skal i praktiktiden  

 have adgang til de i faget anvendte normer, anvisninger, arbejdsbøger  

 og faglitteratur.
 Uddannelsesbog m.v.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:
1) Under 6 Ikke bestået.
2) 6-8,9 Bestået.
3) 9-9,9 Antaget med Ros.
4) 10-10,9 Antaget med Bronzemedalje.
5) 11-13 Antaget med Sølvmedalje.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er det en  

 standpunktskarakter.
 Afsluttende prøver (eksamen) m.v.
§ 19. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne m.v. finder  

 anvendelse.
Eksamen består af en skriftlig prøve og en praktisk  

 prøve.
Stk. 2. Opgaverne stilles af skolen efter samråd med det  

 faglige udvalg.
Elever, der ønsker det, kan få opgaverne  

 læst op.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 20. Den skriftlige prøve består af  

 opgaver inden for områdefag og specialefag.
Alle hjælpemidler  

 må anvendes.
Prøven varer 4 klokketimer Stk. 2. Den praktiske prøve består af  

 individuelle tagdækningsopgaver inden for område- og  

 specialefagene.
Prøven varer 18 klokketimer.
 § 21. Der gives en karakter for hver prøve,  

 og der beregnes et vægtet gennemsnit af de to karakterer, hvori  

 karakteren for den skriftlige prøve indgår med 1/4 og den  

 praktiske med 3/4.
 Stk. 2. Eleven har bestået, hvis både det  

 vægtede gennemsnit uden afrunding og karakteren for den praktiske  

 prøve er mindst 6.
Sygeeksamen og ny eksamen (eller prøve) § 22. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, henholdsvis "Ikke  

 bestået".
Skolebevis og afsluttende praktikerklæring § 23. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført og betingelserne i stk. 2 er  

 opfyldt.
 Stk. 2. Følgende betingelse skal være opfyldt for  

 udstedelse af skolebevis: Eleven skal have bestået den afsluttende  

 eksamen (svendeprøven), jf. § 19, stk. 2.
 § 24. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 25. Ved uddannelsens afslutning udsteder det  

 faglige udvalg uddannelsesbevis til eleven som dokumentation for, at eleven  

 har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 23, og afsluttende  

 praktikerklæring(er) for praktikuddannelsen er udstedt, jf.  

 § 24.
Kapitel 5 Ikrafttrædelses- og overgangsbestemmelser § 26. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 626  

 af 24. august 1998 om tagdækkeruddannelsen.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
