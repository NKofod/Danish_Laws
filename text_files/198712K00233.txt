Nr LSF 233 Forslag til Lov om nedlæggelse af statsamterne Fremsat af Jane Oksen (FP) Behnke (FP) Pia Dahl (FP) Dohrmann (FP)  

 Glistrup (FP) Annette Just (FP) Pia Kjærsgaard (FP) Kirsten Madsen (FP)  

 Poulsgaard (FP) den 15. marts 1988 Statsamterne nedlægges med virkning fra den 1. januar 1990.
Bemærkninger til lovforslaget Amtmændenes fjerprydede fagforening plejer at forsvare statsamternes opretholdelse med henvisning til de familieretlige sager.
Disse bør imidlertid afgøres af byretterne.
Det er urimeligt, at en frederikshavnsk familie skal have dybt personlige sager afgjort af statsamtet i Ålborg, når det er langt enklere at føre drøftelserne og opnå afgørelsen på dommerkontoret i Frederikshavn.
Tilsynsrådsfunktionen bør ophøre, idet tilsynet med kommunerne bør føres af indenrigsministeren.
Medlemmer af Fremskridtspartiet har tidligere fremsat et bureaukratiforenklingsforslag med lignende indhold i form af et forslag til folketingsbeslutning.
Der henvises til Folketingstidende 1985-86, forhandlingerne sp. 1924 og 3086 samt tillæg A sp. 1563.
Det forudsættes, at regeringen i tilfælde af lovforslagets vedtagelse fremsætter lovforslag om de nødvendige lovændringer som følge af vedtagelsen.
Henlæggelsen af statsamternes opgaver til andre myndigheder skal i øvrigt bygge på forslagene i betænkningen vedrørende den statslige administration på amtsplanet, afgivet af det af indenrigsministeren den 29. juni 1972 nedsatte udvalg (Betænkning nr. 731/1975).
