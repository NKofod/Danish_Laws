Bekendtgørelse  

  

 af aftale af 9. juni 2001 mellem Danmark, Finland, Norge og Sverige  

 vedrørende  

 støtte til industrielt samarbejde inden for forsvarsmaterielområdet Danmark har den 9. juni 2001 i Åbo, Finland, undertegnet en  

 aftale mellem Finland, Norge og Sverige vedrørende støtte til industrielt  

 samarbejde inden for forsvarsmaterielområdet, jf.
Udenrigsministeriets  

 bekendtgørelse nr. 10 af 26. april 2001, Lovtidende C.
 Aftalen har følgende ordlyd:
Oversættelse AFTALE mellem Danmark, Finland, Norge og Sverige vedrørende  

 støtte til industrielt samarbejde inden for forsvarsmaterielområdet PRÆAMBEL Regeringerne i Danmark, Finland, Norge og Sverige (i  

 det følgende kaldet parterne) ihukommende  

  

 den  

 nordiske rammeaftale, underskrevet den 7. november 2000, hvori det fastslås,  

 at  

 parterne vil tilstræbe øget samarbejde inden for forsvarsmaterielområdet for  

 at  

 opnå økonomiske, tekniske og/eller industrielle fordele for de deltagende  

 lande, ihukommende,  

  

 at  

 parternes forsvarsministre har udtrykt ønske om yderligere udvikling af en  

 nordisk forsvarsindustri, som forbedrer sin konkurrencedygtighed på det  

 nordiske marked og det internationale marked og anerkender, at en  

 restrukturering af produktionsvirksomhed - hvor muligt - bør baseres på  

 konceptet om industrielle specialiserede centre og gensidig indbyrdes  

 afhængighed, der anerkender,  

  

 at enhver handling som foretages under denne aftale skal være forenelig med  

 Danmarks, Finlands og Sveriges medlemskab af EU så vel som med Norges  

 medlemskab af EEA og Danmarks og Norges medlemskab af NATO, samt de  

 forpligtelser og engagementer, der hidrører fra sådanne medlemskaber, der tager i  

 betragtning,  

  

 at indbyrdes afhængighed inden for forsvarsmaterielområdet er  

 voksende som følge af fusioner i forsvarsindustrien, og at forskellige  

 aftaler  

 i den henseende er blevet indgået regionalt og globalt, også mellem  

 forsvarsindustrielle virksomheder i de nordiske lande, der har til  

 hensigt  

  

 at skabe den nødvendige politiske og juridiske ramme til at lette  

 industrimæssig drift for at arbejde for mere konkurrencedygtige og solide  

 nordiske forsvarsindustrielle virksomheder, der erkender  

  

 fordelene ved at opretholde en stærk nordisk forsvarsindustri og - ud fra et  

 forsyningssikkerhedsperspektiv - vigtigheden af at støtte et tilstrækkeligt  

 niveau for indkøb til parternes forsvar fra disse virksomheder som  

 hjemmemarkedsleverandører, der har til  

 hensigt at  

  

 anvende procedurer vedrørende sikkerhedsgodkendelser, overførsel  

 af klassificerede oplysninger og besøg, således som det er fastlagt ved i  

 kraft  

 værende sikkerhedsforanstaltninger med henblik på at lette industrielt  

 samarbejde uden at undergrave klassificerede oplysningers sikkerhed, der har til  

 hensigt  

  

 at forenkle overdragelser af forsvarsmateriel og beslægtede  

 tjenesteydelser imellem hinanden og ønsker at sikre, at eksport af udstyr  

 fremstillet i samarbejde mellem dem vil blive varetaget på ansvarsfuld måde i  

 overensstemmelse med parternes internationale forpligtelser og engagementer  

 inden for eksportkontrolområdet, særligt kriterierne for den Europæiske  

 Unions  

 Adfærdsregler for Våbeneksport, som vedtaget af EU's Ministerråd den 8. juni  

 1998, og som Norge har tilsluttet sig, som bør anses som minimum for styring  

 af  

 og tilbageholdenhed med overdragelser af konventionelle våben, der understreger,  

  

 at omstrukturering inden for det forsvarsindustrielle område skal tage hensyn  

 til, at det er bydende nødvendigt at sikre parternes forsyningssikkerhed samt  

 en rimelig og effektiv fordeling og vedligeholdelse af strategisk vigtige  

 aktiver, ihukommende  

  

 parternes behov for at sikre forsyninger af forsvarsmateriel til landenes  

 styrker i fredstid, krisetid eller krigstid, idet der tages hensyn til hver  

 af  

 parternes øvrige internationale engagementer, der erkender,  

  

 at et tættere industrielt samarbejde inden for forsvarsmaterielområdet bør  

 støttes af en mere smidig metode for anvendelse af nationale industrimæssige  

 kompensationsbetingelser, ihukommende  

  

 de  

 relevante bilaterale aftaler, der er indgået mellem parterne vedrørende  

 forsyningssikkerhed, er blevet enige om følgende:
AFSNIT 1 DEFINITIONER 1.  

  

 Til brug  

 for denne aftale:
 a.)  

 	  

    

 »Forsvarsindustriel  

 virksomhed« betyder alle forretningsmæssige, industrielle eller andre  

 juridiske  

 personer, som har aktiver placeret inden for to eller flere parters  

 territorier, og som fremstiller eller leverer forsvarsmateriel og tilknyttede  

 tjenesteydelser og er identificeret i et anneks til denne aftale.
 b.)  

 	  

    

 »Produkter omfattet  

 af denne aftale« betyder alt forsvarsmateriel, som er underlagt  

 eksportkontrol  

 af hvilken som helst af parterne og fremstillet inden for parternes  

 territorier  

 af en industriel virksomhed identificeret i et anneks til denne aftale.
 c.)  

 	  

    

 »Anneksdeltagere«  

 betyder de parter, som har besluttet et samarbejde under et anneks.
AFSNIT 2 FORSYNINGSSIKKERHED 2.1.  

  

 Parterne står inde for at sikre forsyningen af de produkter - til brug for  

 nationale militære styrker - som er omfattet af denne aftale, i fredstid,  

 krisetid samt krigstid.
Med dette formål forpligter anneksdeltagerne sig til  

 levering af forsvarsmateriel til de øvrige deltagere i omhandlede anneks, som  

 nærmere angivet i dette afsnit.
 2.2.  

  

 For at  

 implementere stykke 2.1 vil hver anneksdeltager træffe sådanne forholdsregler  

 -  

 som defineret i stykkerne 2.3-2.7 - som fremmer samarbejdet mellem deltagerne  

 i  

 det pågældende anneks, vedrørende levering af de varer, som er omfattet af  

 annekset og med det formål at sikre tilstrækkeligheden i nationalt militært  

 beredskab i så henseende.
2.3.  

  

 Parterne kan ønske, at visse forsvarsindustrielle virksomheder  


  

 bibeholder en nød- og/eller  

 bufferkapacitet for øget levering af produkter, som er omfattet af denne  

 aftale  

 i krise- eller krigstid.
De involverede parter vil dække den ekstra  

 omkostning  

 ved at opretholde denne kapacitet.
Aftalerne herom vil blive nedfældet i  

 kontrakterne mellem de relevante forsvarsindustrielle virksomheder  


  

 og den/de involverede part(er).
2.4.  

  

 Parterne anerkender, at prioritering af forsyninger af produkter, som er  

 omfattet af denne aftale, normalt vil ske i henhold til planer, som er  

 forhandlet efter normal handelsmæssig praksis.
I tilfælde af en krise eller  

 krig, der involverer en eller flere af anneksdeltagerne, vil de øvrige  

 anneksdeltagere aktivt tilstræbe rettidig levering i overensstemmelse med de  

 planer, som er aftalt med relevante forsvarsindustrielle virksomheder, som er  

 placeret inden for deres eget nationale territorium.
Med skyldig hensyntagen  

 til internationale engagementer eller lignende nationale betragtninger  

 påtager  

 anneksdeltagerne sig at sørge for eller bistå med transport.
 2.5.  

  

 Såfremt  

 en anneksdeltager eller -deltagere i tilfælde af en krise eller krig anmoder  

 om  

 produkter, som er omfattet af det pågældende anneks, vil anneksdeltagerne i  

 samarbejdets ånd rådføre sig med hinanden på passende niveau - som yderligere  

 beskrevet i stykke 2.8-2.9 - for at sikre at den eller de anmodende  

 anneksdeltagere vil:
2.5.1.  



  

 Modtage prioriteret behandling ved  

 bestilling eller genforsyning af produkter, som er omfattet af det pågældende  

 anneks.
Dette kan nødvendiggøre ændring af bestående kontrakter.
I det omfang  

 sådanne ændringer bevirker yderligere omkostninger for andre anneksdeltagere  

 eller de relevante forsvarsindustrielle virksomheder, må rimelige og reelle  

 omkostninger dækkes af den eller de anmodende anneksdeltagere.
 2.5.2.  



  

 Erhverve produkter som er omfattet af  

 det pågældende anneks fra en anden anneksdeltagers egne beholdninger, baseret  

 på godtgørelse og/eller erstatning ved genanskaffelse med skyldig hensyntagen  

 til denne parts internationale engagementer eller sammenlignelige nationale  

 betragtninger.
2.6.  

  

 Betingelser  

 for overdragelse eller lån af produkter fra deltagernes egne beholdninger,  

 hvor  

 produktet er omfattet af et anneks mellem anneksdeltagere, vil være genstand  

 for en regeringsaftale.
Med dette formål vil anneksdeltagerne, så vidt det er  

 muligt, benytte eksisterende bilaterale og multilaterale ordninger.
Ved at  

 anvende sådanne værktøjer vil de leverende anneksdeltagere udfolde deres  

 bedste  

 anstrengelser for at:
 2.6.1.  



  

 Sikre, at de produkter, som er omfattet  

 af annekset, stilles rettidigt til rådighed således, at det er muligt for den  

 anmodende anneksdeltager at varetage situationer relateret til national  

 sikkerhed.
 2.6.2  


                                                                          .  

                                                                              

 Levere de produkter, som er omfattet  

 af annekset på rimelige og reelle betingelser.
2.6.3.  



  

 Sikre, at de produkter, som er omfattet  

 af annekset, er i brugbar stand.
Imidlertid skal de leverende anneksdeltagere  

 ikke yde nogen garanti eller sikkerhed vedrørende præstationer til særligt  

 formål eller brug.
 2.7.  

  

 I en  

 situation som kræver øget militært beredskab, vil anneksdeltagerne rådføre  

 sig  

 med hinanden på passende niveau med henblik på at indgå en aftale om  

 forsyningsprioriteringer af de produkter, som er omfattet af annekset.
2.8.  

  

 I  

 krise- eller krigstid, som berører en eller flere af parterne, vil  

 anneksdeltagerne umiddelbart føre samråd vedrørende potentielle  

 forsyningsproblemer til deres egne militære styrker vedrørende produkter, som  

 er omfattet af det pågældende anneks.
Enhver nødvendig aftale vedrørende  

 eksempelvis transport eller økonomisk kompensation, som er nødvendig for at  

 opfylde engagementer, man har påtaget sig i henhold til stykkerne 2.4-2.6,  

 bør  

 indgås uopholdeligt.
 2.9.  

  

 Under  

 alle andre forhold vil parterne såvel som de relevante forsvarsindustrielle  

 virksomheder  


  

 inden for parternes  

 territorier følge normale handelsmæssige forretningsgange og praksis og  

 tillige  

 rette sig efter enhver form for regler, som vedrører disse.
AFSNIT 3 EKSPORTKONTROL 3.1.  

  

 Parternes eksportkontrollovgivning og -regler ændres ikke af nærværende  

 aftale.  

 Ekport til en ikke-part af produkter, som er omfattet af denne aftale, vil  

 blive reguleret af de love og regler, som gælder hos den part, der udsteder  

 eksporttilladelsen.
 3.2.  

  

 Parterne vil, af eksportkontrolgrunde og i det omfang det er muligt, søge at  

 harmonisere relevante nationale klassifikationer af forsvarsudstyr samt  

 licenspraksis.
 3.3.1.  

  

 Når  

 parterne udsteder tilladelser til eksport til andre lande end parterne, må de  

 overholde deres internationale forpligtelser og engagementer, bl.a.  

 begrænsninger på våbeneksport, som er pålagt af FN's Sikkerhedsråd, den  

 Europæiske Union eller OSCE.
3.3.2.  

  

 De  

 industrielle virksomheder vil modtage en liste over nationer, som ikke kan  

 vælges i forbindelse med eksportforretninger på grund af parternes  

 internationale forpligtelser.
Listen opdateres, når dette er nødvendigt.
3.4.1.  

  

 De  

 forsvarsindustrielle virksomheder, der er involveret i et særligt samarbejde,  

 som er identificeret af et anneks, skal til den relevante myndighed fremsende  

 oplysninger om deres eksport- og markedsføringsplaner og de mulige ikke-parts  

 slutbrugernationer, for så vidt angår produkter, som er omfattet af denne  

 aftale.
Disse planer vil blive behandlet i samarbejde mellem de respektive  

 forvaltninger hos de relevante anneksdeltagere, i overensstemmelse med  

 bestående lovgivning og forretningsgange.
Den således opnåede enighed skal  

 tjene som vejledning for de forsvarsindustrielle virksomheder i deres  

 salgsaktiviteter.
 3.4.2.  

  

 Tilføjelse af en mulig eksportnation, efter industriens ønske, kræver  

 enstemmighed mellem de relevante anneksdeltagere.
3.4.3.  

  

 Sletning af mulige ikke-parts slutbrugernationer skal overvejes af de  

 relevante  

 anneksdeltagere på anmodning fra blot en af disse.
Anmodningen om at slette  

 en  

 sådan eksportnation skal baseres på en væsentlig negativ ændring i  

 modtagernationens interne eller eksterne situation med hensyn til kriterierne  

 i  

 EU's Adfærdsregler for Våbeneksport eller andre nationale forpligtelser eller  

 engagementer.
Anmodninger om sletning skal føre til konsultationer mellem de  

 relevante anneksdeltagere på passende niveau for uden forsinkelse at opnå  

 enstemmighed.  


  

 Den pågældende  

 eksportnation skal slettes, med mindre der opnås enighed om at bibeholde den.  

 Eksport af det pågældende produkt til pågældende nation skal stilles i bero  

 så  

 længe rådføringsprocessen varer, såfremt en relevant anneksdeltager forlanger  

 dette.
 3.4.4.  

  

 Alle  

 parter er enige om ikke at udstede eksporttilladelser for eksport til en  

 udenforstående nation af et produkt, som omfattes af denne aftale, med mindre  

 der er opnået enighed ved enstemmighed om denne nation blandt de relevante  

 anneksdeltagere.
3.5.  

  

 Alle  

 parter skal forpligte sig til at opnå slutbrugergarantier for eksport af  

 produkter, som er omfattet af denne aftale, til tilladte eksportnationer og  

 til  

 at udveksle synspunkter med de relevante anneksdeltagere, hvis en  

 reeksportanmodning modtages.
Hvis den i anmodningen nævnte reeksportnation  

 ikke  

 er iblandt tilladte eksportnationer, skal de procedurer, som er angivet i  

 stykke 3.4 gælde for sådanne samråd.
3.6.  

  

 Overførslen af dele og teknologi mellem parternes territorier til brug som  

 angivet i det pågældende anneks, såvel som overførslen af komplette  

 produkter,  

 som er omfattet af denne aftale, skal forenkles ved brug af en projektlicens,  

 som skal bevirke bortfald af nødvendigheden af en særlig eksporttilladelse i  

 hvert tilfælde.
For overførsler under en projektlicens vil der ikke blive  

 krævet dokumentation for slutbruger, under hensyn til parternes  

 forpligtelser,  

 jf. stk. 3.3-3.5.
 Betingelserne for at bevillige, tilbagetrække og annullere  

 en projektlicens skal bestemmes af hver part, under hensyntagen til deres  

 forpligtelser i henhold til denne aftale.
AFSNIT 4 INDUSTRIMÆSSIG KOMPENSATION 4.1.  

  

 Parterne  

 skal søge forholdsregler til at erstatte de nuværende krav om  

 industrisamarbejdsaftaler med henblik på at opnå en langsigtet ligevægt i  

 levering af forsvarsrelateret materiel mellem parterne.
Disse forholdsregler  

 skal aftales særskilt og baseres på følgende principper:
 4.1.1.  

  

 Med  

 forbehold for nationale eller internationale regler om offentlige  

 anskaffelser,  

 konkurrence eller rimelig behandling skal hver part afstå fra at kræve  

 industrisamarbejdsaftaler i forbindelse med anskaffelsen af materiel fra en  

 af  

 de øvrige parter, som er omfattet af denne aftale.
4.1.2.  

  

 Hver  

 part skal på årsbasis opgøre levering af forsvarsrelateret materiel fra de  

 øvrige parter, der omfattes af denne aftale.
Disse opgørelser samles i en  

 årlig  

 kompensationsopgørelse.
 4.1.3.  

  

 En  

 vurderingsrapport om ligevægt med hensyn til kompensation skal udarbejdes  

 hvert  

 femte år.
AFSNIT 5 BESKYTTELSE AF OPLYSNINGER 5.1.  

  

 Ethvert  

 produkt og tilknyttet teknologi, som omfattes af denne aftale, og som en af  

 parterne har bestemt at beskytte mod ikke hjemlet afsløring, og således har  

 forsynet med en sikkerhedsklassifikation, skal anses som klassificeret og  

 behandles i overensstemmelse med parternes nationale love og regler.
AFSNIT 6 ANSVAR 6.1.  

  

 Parterne kan ikke holdes ansvarlige for nogen økonomiske krav som følge af  

 den  

 vejledning, der refereres til i stk. 3.4.1 eller forholdsregler, som  

 refereres til i stk. 3.4.3 i denne aftale.
 6.2.  

  

 Andre  

 regler vedrørende ansvar for forsyning af produkter, som er omfattet af denne  

 aftale, skal aftales særskilt i respektive annekser.
AFSNIT 7 SAMRÅDSPROCEDURER 7.1.  

  

 Til  

 brug for denne aftale oprettes en Statslig Samrådsgruppe (Governmental  

 Consultation Group - GCG).
 7.2.  

  

 GCG's  

 ansvar er at tilsikre, at denne aftale fungerer effektivt, herunder at fremme  

 aftalens mål, idet der erindres om de forsvarsindustrielle virksomheders  

 interesser og levedygtighed på langt sigt.
 National deltagelse i GCG's arbejde kan variere efter  

 behov, afhængigt af årsagerne til samrådet.
Hver part skal udnævne en repræsentant som nationalt  

 kontaktpunkt.
Kontaktpunkterne skal koordinere GCG's daglige funktion og  

 sikre  

 en hurtig beslutning om ethvert spørgsmål, som opstår som følge af denne  

 aftale.
 7.3.  

  

 Der vil  

 blive afholdt samråd i GCG, når som helst en part anmoder herom, med  

 henvisning  

 til et hvilket som helst af de formål for samråd eller koordination, som er  

 opregnet i andre afsnit i denne aftale.
AFSNIT 8 ANNEKS 8.1.  

  

 Annekser  

 kan aftales mellem to eller flere parter, som har forretningsmæssige,  

 industrielle eller andre juridiske personer med aktiver, som er placeret  

 inden  

 for parternes territorier, der tager del i en virksomhedsfusion eller et  

 samarbejde.
Disse parter kan indbyde andre parter til at deltage i  

 forhandlingen om og indgåelsen af et anneks.
Yderligere parter kan på  

 betingelser, der aftales ved enstemmighed, optages blandt deltagerne i et  

 anneks.
 8.2.  

  

 Annekser  

 skal som minimum identificere anneksdeltagere, så vel som  

 forsvarsindustrielle  

 virksomheder og omfattede produkter.
 8.3.  

  

 Annekser  

 skal udgøre en uadskillelig del af aftalen i forhold til anneksdeltagerne.
AFSNIT 9 ÆNDRINGER 9.1.  

  

 Parterne  

 kan, ved enighed herom, ændre denne aftale. Ændringer skal fremsendes til  

 alle  

 parter til godkendelse og træde i kraft på den tredivte dag, der følger efter  

 modtagelsesdagen hos depositaren for sidste dokument for ratifikation, accept  

 eller godkendelse.
 9.2.  

  

 Annekser kan ændres ved enighed herom hos anneksdeltagerne. Ændringer skal  

 fremsendes til alle anneksdeltagere til godkendelse og træde i kraft på den  

 tredivte dag, der følger efter modtagelsesdagen hos depositaren for sidste  

 dokument for ratifikation, accept eller godkendelse.
AFSNIT 10 UOVERENSSTEMMELSER Enhver form for uoverensstemmelser vedrørende  

 fortolkningen og implementeringen af denne aftale vil blive løst ved samråd i  

 GCG og vil ikke blive henvist til nogen national eller international domstol  

 eller tredjepart til afgørelse.
AFSNIT 11 OPHØR I tilfælde af parternes fælles beslutning om at  

 bringe  

 denne aftale til ophør, skal de omgående indbyrdes holde samråd og enes om de  

 nødvendige ordninger for at varetage følgerne af ophøret på den mest  

 økonomiske  

 og retfærdige måde.
Denne aftale skal i givet fald ophøre på en dato, der  

 aftales i fællesskab af parterne.
 Samme fremgangsmåde skal anvendes, såfremt et anneks bringes  

 til ophør.
AFSNIT 12 ENDELIGE BESTEMMELSER 12.1.  

  

 Denne  

 aftale og efterfølgende annekser skal være underlagt ratifikation,  

 godkendelse  

 eller accept, som det måtte kræves af national lovgivning.
 12.2  

                                                                         .  

                                                                            Rat  

 Ratifikationsinstrument, godkendelse eller andet acceptdokument skal  

 deponeres  

 hos Norges regering, som herved betegnes som depositaren.
 12.3.  

  

 Denne  

 aftale og efterfølgende annekser skal træde i kraft for en part på den  

 tredivte  

 dag, der følger efter modtagelsesdagen hos depositaren for sidste  

 ratifikationsinstrument, godkendelse eller acceptdokument.
 12.4.  

  

 Depositaren skal oversende et bekræftet eksemplar af aftalen og efterfølgende  

 annekser til hver part.
 12.5  

                                                                         .  

                                                                            Dep  

 Depositaren skal særligt underrette hver part om:
(a)  

 	  

    

 modtagelsesdagen for  

 hvert ratifikationsinstrument, godkendelse eller acceptdokument, som  

 refereres  

 til i stk. 12.2. ovenfor; (b)  

 	  

    

 datoen for  

 ikrafttrædelse af denne aftale og efterfølgende annekser for hver part.
 TIL BEKRÆFTELSE HERAF HAR de undertegnede, der er  

 behørigt bemyndigede af deres respektive regeringer underskrevet nærværende  

 aftale.
 Udfærdiget og underskrevet i Åbo den 9. juni 2001 i et  

 enkelt originaleksemplar på engelsk.
Jan Trøjborg Jan-Erik Enestam Bjørn Tore Godal Björn von Sydow Danmark deponerede sit godkendelsesinstrument hos det norske  

 udenrigsministerium den 25. oktober 2002.
 Aftalen trådte i medfør af afsnit 12, punkt 3, i kraft den  

 24. november 2002.
