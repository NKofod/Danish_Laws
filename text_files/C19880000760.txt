 Ved lov nr. 231 af 22. april 1987 om ændring af lov om folkeskolen er § 47  

 a blevet ændret, således at lovens bestemmelser om skolefritidsordninger af  

 undervisningsministeren skal tages op til fornyet behandling i Folketinget i  

 folketingsåret 1989-90.
 I forbindelse med behandlingen af lovforslaget i Folketingets  

 Uddannelsesudvalg gav undervisningsministeren tilsagn om at gentage de  

 henstillinger om skolefritidsordningernes indhold, som fremgår af cirkulære  

 af 22. juni 1984 om ændring af lov om folkeskolen.
 I den anledning skal Undervisningsministeriet bemærke følgende:
 1. Ifølge den bestemmelse om etablering af  

 skolefritidsordninger, der er optaget i folkeskolelovens § 3, stk. 4, kan  

 folkeskolen tilbyde børnene mulighed for leg og beskæftigelse uden for  

 skoletiden.
 Det er overladt til det lokale initiativ, om skolefritidsordningen  

 etableres, og der er alene tale om et tilbud til børnene.
2. Kommunerne kan i samarbejde med forældrene indrette  

 skolefritidsordningerne i overensstemmelse med lokale ønsker.
Det  

 forudsættes, at skolefritidsordningerne etableres på en måde, der er fuldt  

 betryggende for børnene.
Det henstilles i den forbindelse, at  der sikres en rimelig god standard for så vidt angår  

 bemandingen, at  der fortrinsvis ansættes personale, som har gennemgået en  

 pædagogisk uddannelse eller på anden måde har kvalificeret sig til arbejdet,  

 bl.a. gennem praktiske erfaringer med børn, at  der i forbindelse med det almindelige tilsyn med børnene i  

 skolefritidsordningerne føres kontrol med fremmøde o.lign., at  den social-pædagogiske ekspertise, der er til rådighed i den  

 sociale sektor i kommunen, inddrages ved tilrettelæggelsen af  

 skolefritidsordningerne, at  betalingen for ophold i en skolefritidsordning i princippet  

 fastsættes, så den svarer til betalingen for en plads i fritidshjem, således  

 at man undgår eventuelle sociale forvridninger mellem de to  

 institutionstyper, at  der skabes mulighed for, at der under hensyn til forældrenes  

 økonomiske forhold kan tilbydes hel eller delvis friplads, herunder eventuelt  

 også søskendemoderation.
3. Det henstilles i øvrigt, at  kommunerne gennem oprettelse af skolefritidsordningerne  

 udnytter de betydelige effektiviseringsmuligheder, der foreligger i  

 forbindelse med indførelse af samordnet indskoling og større timetal til  

 eleverne på de første klassetrin, at  kommunerne inddrager skolefritidsordningerne i en  

 rammestyring, således at den enkelte skole får større frihed til at indrette  

 skolefritidsordningerne i overensstemmelse med de lokale ønsker og behov.
 4. Skolefritidsordninger oprettet i henhold til  

 bestemmelsen i § 3, stk. 4, er omfattet af de almindelige regler om tilsyn  

 med skolen, som fremgår af skolestyrelsesloven.
 Det skal understreges, at det således i henhold til § 27, stk. 1, 1. pkt.,  

 jf. stk. 3, 1. pkt., i denne lov, er skolenævnet ved den enkelte skole, der  

 har tilsynet med skolefritidsordningen, og dermed indseende med og  

 indflydelse på ordningen.
 Det anbefales i denne forbindelse, at skolefritidsordningernes personale  

 inddrages, når der træffes beslutninger, som har betydning for deres  

 virksomhed.
 5. Ifølge § 57, stk. 3, i skolestyrelsesloven har  

 skolelederen den administrative og pædagogiske ledelse af  

 skolefritidsordningen.
 6. Denne vejledning træder i stedet for vejledning af.  

 8.9.87 om skolefritidsordninger.
Undervisningsministeriet, den 8. januar  

 1988 P.M.V.
