I medfør af §§ 49, 50, 52, 53, stk. 1 i lov nr. 279 af 6. juni 1984 om apoteksvirksomhed, som senest ændret ved lov nr. 948 af 27.
 december 1991 fastsættes:
§ 1.  Den omsætning, der danner grundlag for beregning  

 af afgift og tilskud efter § 50 i lov om apoteksvirksomhed, opgøres som  

 apotekets omsætning af receptekspederede lægemidler til enkeltpersoner samt  

 til dyr, som ikke holdes i erhvervsmæssigt øjemed, fratrukket salg af  

 lægemidler til enkeltpersoner med ingen eller nedsat avance, samt udgifter  

 til rabat på receptekspederede lægemidler til enkeltpersoner.
Beløbene  

 opgøres ekskl. moms.
 § 2.  Apoteker, hvis omsætning i et kalenderår  

 overstiger den i apotekerlovens § 49, stk. 1, nævnte beløbsgrænse, betaler  

 til staten en omsætningsafgift beregnet på grundlag af forskelsbeløbet efter  

 følgende skala:
 Stk. 2.  Den efter stk. 1 beregnede omsætningsafgift kan  

 ikke overstige 4,8 pct. af omsætningsgrundlaget efter § 1.
 Stk. 3.  Til apoteker, hvis omsætning i et kalenderår er  

 mindre end den den beløbsgrænse, der er nævnt i apotekerlovens § 49, stk. 1,  

 betaler staten et omsætningstilskud beregnet på grundlag af forskelsbeløbet  

 efter følgende skala:
 Stk. 4.  For hver apoteksfilial, der er tilknyttet  

 apoteket, reduceres afgiften efter stk. 1, eller forhøjes tilskuddet efter  

 stk. 3 med 400.000 kr.
 Stk. 5.  For hvert apoteksudsalg, der er tilknyttet  

 apoteket, reduceres afgiften efter stk. 1, eller forhøjes tilskuddet efter  

 stk. 3 med 45.000 kr.
§ 3.  Der skal månedligt betales foreløbig afgift og  

 tilskud på basis af apotekets omsætning i den forløbne del af året opgjort  

 som anført i § 2. Ved indehaverskifte i årets løb beregnes foreløbig afgift  

 og tilskud for den nye indehaver på basis af omsætningen efter  

 indehaverskiftet.
Som grundlag for beregning af afgift og tilskud benyttes  

 den af sundhedsministeren i henhold til § 49 i lov om apoteksvirksomhed  

 fastsatte beløbsgrænse.
 Stk. 2.  Apoteker, der efter fradrag af tidligere  

 indbetalt afgift og tillæg af evt. modtaget tilskud skal betale afgift, skal  

 indbetale beløbet til Sundhedsstyrelsen senest den 15. i den efterfølgende  

 måned.
 Stk. 3.  Apoteker, der efter fradrag af tidligere  

 modtaget tilskud og tillæg af evt. indbetalt afgift skal modtage tilskud, vil  

 få beløbet anvist fra Sundhedsstyrelsen senest den 15. i den efterfølgende  

 måned.
 § 4.  Til brug ved beregning af foreløbig afgift og  

 tilskud skal apotekerne på et af Sundhedsstyrelsen udarbejdet skema inden den  

 5. i den efterfølgende måned indsende oplysninger til Sundhedsstyrelsen om  

 omsætning m.v. (jf. § 1) på apoteket og dertil knyttede apoteksfilialer,  

 apoteksudsalg og håndkøbsudsalg for den forløbne måned.
§ 5.  Endelig afgift og tilskud for et regnskabsår  

 opgøres samtidig med indsendelse af årsregnskab for det pågældende år.
Ved  

 indehaverskifte i årets løb opgøres afgift og tilskud for den forløbne  

 periode i forbindelse med indsendelse af årsregnskabet for den pågældende  

 driftsperiode.
 Stk. 2.  For lidt betalt foreløbig afgift eller for  

 meget modtaget foreløbigt tilskud skal indbetales til Sundhedsstyrelsen  

 senest 1 måned efter årsregnskabets indsendelse.
 Stk. 3.  For meget betalt foreløbig afgift eller for  

 lidt modtaget foreløbigt tilskud anvises fra Sundhedsstyrelsen senest 1 måned  

 efter årsregnskabets modtagelse.
 § 6.  Bekendtgørelsen træder i kraft 1. september  

 1992.
 Stk. 2.  Bekendtgørelsen har virkning for beregning af  

 afgifter og tilskud fra og med marts måned 1992.
 Stk. 3.  Bekendtgørelse nr. 106 af 18. februar 1992  

 ophæves.
