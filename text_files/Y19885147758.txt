På et finansieringsselskabs lånedokument var der på forsiden afsat  

 plads til, at køberens/låntagerens samlever skulle underskrive i en rubrik  

 benævnt »ægtefælle/samlever«.
Af dokumentets bagside fremgik det af  

 »øvrige aftalevilkår«, at agtefællen/samleveren ved underskriften  

 påtog sig en solidarisk forpligtelse som medskyldner.
 Forbrugerombudsmanden udtalte, at det af dokumentets forside  

 udtrykkeligt burde fremgå, at ægtefællen/samleveren ved sin underskrift påtog  

 sig en solidarisk hæftelse med låntager, jfr.
 Markedsføringslovens § 2.
 3.5.6. Mangelfuld oplysning om solidarisk skyldforpligtelse i  

 lånedokument.
FO modtog en klage over et finansieringsselskabs lånedokument.
Det gjordes  

 i klagen bl.a. gældende, at lånedokumentet var uklart og vildledende  

 formuleret med hensyn til spørgsmålet om låntagers ægtefælles/samlevers  

 status som medlåntager og solidarisk medskyldner.
 I forbindelse med køb af et el-orgel underskrev køberens/låntagerens  

 samlever lånedokumentet i rubrikken »ægtefælle/samlever«.  

 Samleveren gik i den forbindelse ud fra, at hun ved sin underskrift alene  

 bekræftede de af låntageren givne oplysninger om husstandsindkomst m.v. og  

 ikke, at hun ved sin underskrift tillige påtog sig en forpligtelse som  

 solidarisk medskyldner.
 Den solidariske skyldforpligtelse fremgik ikke klart af lånedokumentets  

 forside, men forelå oplyst under rubrikken »øvrige aftalevilkår« på  

 lånedokumentets bagside.
 I sagens anledning gav FO udtryk for den opfattelse, at det i  

 utilstrækkeligt omfang var præciseret, at ægtefællen/samleveren ved sin  

 underskrift påtog sig en solidarisk hæftelse med låntageren, og at den  

 solidariske hæftelse burde have være udtrykkeligt fremhævet.
 FO fandt på baggrund heraf, at lånedokumentet var vildledende og urimeligt  

 mangelfuldt, jfr. markedsføringslovens § 2, stk. 1. I den anledning meddelte  

 FO finansieringsselskabet, at selskabets lånedokumenter for at være i  

 overensstemmelse med markedsføringsloven i fremtiden burde præcisere  

 ægtefællens status som medlåntager og på forsiden udtrykkeligt angive, at  

 ægtefællen/samleveren ved sin underskrift påtog sig en solidarisk hæftelse  

 med låntager.
 Finansieringsselskabet meddelte herefter, at man havde taget FO's  

 opfattelse til efterretning.
 (* 1) Offentliggjort i Forbrugerstyrelsens juridiske årbog 1989, s. 33.
