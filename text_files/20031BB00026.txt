Fremsat den 30. oktober 2003 af  

 Pernille Rosenkrantz‑Theil (EL),  

 Keld Albrechtsen (EL),  

 Line Barfod (EL) og Søren Søndergaard (EL) Forslag til folketingsbeslutning om adskillelse af kirke og stat Folketinget pålægger regeringen inden den 1. april 2004 at  

 fremsætte lovforslag og foretage de nødvendige ændringer i administrative  

 forskrifter, der skal have til formål   

 	  

    

 at afskaffe  

 kirkeskatten,   

 	  

    

 at erstatte faget  

 kristendomskundskab med et fag om livsanskuelse i folkeskolen,   

 	  

    

 at lægge  

 konfirmationsforberedelsen uden for skoletiden,   

 	  

    

 at afskaffe  

 statsanerkendelsen af trossamfund og   

 	  

    

 at pålægge kommunerne  

 at gennemføre registreringen af fødsler, dødsfald, vielser og navne.
Bemærkninger til forslaget Kirke og stat bør efter forslagsstillernes opfattelse være  

 adskilte institutioner.
Verdslige opgaver bør ligge i verdsligt regi og  

 religiøse i religiøst regi.
I Danmark er religionsfriheden sikret i  

 grundloven.  

 Ikke desto mindre gives den danske folkekirke en række privilegier.
En følge af den  ofte særdeles hysteriske   

 indvandrerdebat er, at det hyppigere og hyppigere hævdes, at »Danmark er et  

 kristent land«.
Det er blevet et stående mantra i debatten, der synes at have  

 kristen genoprustning som modtrækket mod konkurrencen fra andre religioner.  

 Enhedslisten ønsker ikke at blive gjort til part i en strid mellem  

 forskellige  

 religiøse retninger og mener ikke, svaret på vor tids udfordringer består i  

 at  

 styrke den ene eller anden eller tredje religion.
Tværtimod understreger de  

 religiøse slagsmål behovet for at føre verdsliggørelsen af det danske samfund  

 til bunds.
Demokratiet blev etableret blandt andet ved at trænge kirkens  

 dominans tilbage.
En konsolidering og uddybelse af demokratiet forudsætter,  

 at  

 man fører processen videre og konsekvent adskiller kirke og stat.
Samfundet bør bekende sig til fuld religionsfrihed og  

 -lighed, herunder selvfølgelig retten til ikke at være religiøs.
Samfundet  

 bør  

 understrege, at religion er en privatsag, og at en sammenblanding af kirke og  

 statsmagt er utilstedelig.
En sådan sammenblanding ses i dag i en række  

 lande,  

 heriblandt beklageligvis Danmark.
Skal man med nogen vægt kunne imødegå krav  

 fra eksempelvis islamiske fundamentalister om en islamisk stat, er det  

 nødvendigt gøre op med de »kristne elementer« i den danske stat og dermed  

 folkekirkens særstatus og på den måde klart markere, at religion og politik  

 er  

 to forskellige ting, som bør holdes adskilt.
 Folkekirkens særstatus har altid repræsenteret en  

 diskrimination af mennesker, som har en anden tro end den  

 evangelisk-lutherske.  

 I takt med, at andre trosretninger vinder større indpas, bliver denne  

 diskrimination stadig mere åbenlys og stadig flere mennesker diskrimineret.  

 Også derfor er det nu på høje tid at få sammenblandingen af staten med et  

 bestemt trossamfund bragt til ophør.
Kirkeskatten Folkekirken må efter forslagsstillernes opfattelse opkræve  

 kontingenter på linje med alle andre foreninger og indhente offentlige  

 tilskud  

 på linje med disse.
Staten bør udelukkende yde støtte til bevarelse af kirker  

 og genstande af almen fredningsmæssig, kulturel og historisk interesse.
Kristendomsundervisningen afskaffelse til fordel  

 for fag om livsanskuelser Kristendomsundervisning skal efter forslagsstillernes  

 opfattelse sløjfes fra skolens skemaer.
Faget skal erstattes af et fag, der  

 inddrager alle livsanskuelser, både religiøse og ikkereligiøse.
Gamle græske  

 filosoffer, oplysningsfilosofi, menneskerettigheder og andre forestillinger,  

 som har haft afgørende betydning for Danmarks demokratiske udvikling i dag,  

 sættes i skammekrogen i folkeskolen og er noget, folk først stifter  

 bekendtskab  

 med i gymnasiet eller sågar først i visse uddannelser i universitetssystemet.
 Det bør være en del af den almene dannelse i folkeskolen,  

 at eleverne stifter bekendtskab med et bredt udsnit af menneskesyn og  

 livsanskuelser, herunder også de religiøse.
Konfirmationsforberedelse I dag fastlægger kommunalbestyrelse og præster i forening,  

 hvornår konfirmationsforberedelsen skal ligge.
Den skal dog ligge inden for  

 normal skoletid.
Dette skal efter forslagsstillernes opfattelse bringes til  

 ophør.
Vil folk konfirmeres, må den slags foregå i fritiden.
Et bestemt  

 trossamfund  folkekirken  skal ikke have en privilegeret adgang  

 til at flytte  

 rundt på folkeskolens skemaer.
Det er åbenlys diskrimination af andre  

 trossamfund,  

 og det medvirker til at skabe et socialt pres på elever af andre religiøse  

 overbevisninger samt ikkereligiøse elever.
Konfirmationsforberedelsen bør  

 ligesom alle andre religiøse aktiviteter foregå i fritiden.
Og den danske  

 folkeskole bør under ingen omstændigheder tildele en religiøs retning  

 bestemte  

 privilegier.
Statsanerkendte trossamfund I dag tager staten stilling til, om et trossamfund nu også  

 er et rigtigt trossamfund.
Der er godkendt et utal af kristne trosretninger,  

 mens f.eks. de asatroende p.t. ikke er godkendt.
Denne diskrimination mellem  

 forskellige trosretninger skal bringes til ophør.
Religionsfriheden er sikret  

 i  

 grundloven, og forslagsstillerne mener, at det er i grundlovens ånd, at det  

 er  

 folk selv, der definerer, hvad deres religion er, og ikke staten.
 Staten skal ikke anerkende trossamfund, og trossamfund skal  

 ikke have særlige fradragsmuligheder og skattebegunstigelser, men derimod  

 have  

 tilskudsmuligheder på linje med alle andre foreninger.
Fødsler, dødsfald, ægteskaber, partnerskaber og  

 navne Registrering af partnerskaber og ægteskaber skal foretages  

 af de offentlige myndigheder.
Folkekirken og andre trossamfund skal ingen  

 juridisk autoritet have i dette spørgsmål.
Hvad folk i øvrigt måtte have lyst  

 til at gennemgå af ritualer i den forbindelse, vedkommer ikke det offentlige.
 Registrering af fødsler, navne og dødsfald skal ligeledes  

 foretages af offentlige myndigheder og ikke af kirken, altså sådan som det  

 allerede foregår i Sønderjylland i dag.
Skriftlig fremsættelse Pernille Rosenkrantz-Theil  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om adskillelse af kirke og stat .
(Beslutningsforslag nr.
B 26).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
