(Handelshøjskolerne i København, Århus  

 og Syd- og Sønderjylland) Medfølgende skrivelse af dags dato, hvorefter de højere  

 uddannelsesinstitutioner m.v. bemyndiges til selv at træffe afgørelse i en  

 række sager, finder ligeledes anvendelse for handelshøjskolerne med de  

 afvigelser, der følger af de særlige regler for højskolerne som private  

 selvejende institutioner.
 D.v.s., at punkterne 1 (klassificering/omklassificering), 3 (vilkår for  

 åremålsansættelse), 4 (tjenestefrihed), 5 (merarbejdsvederlag), 8  

 (befordringsgodtgørelse), 9 (rationaliserings- og effektiviseringsoverskud)  

 og 10 (Boligtjenestetelefon, kørselsbemyndigelse, flyttegodtgørelse m.m.) i  

 Undervisningsministeriets bemyndigelsesskrivelse også gælder for højskolerne.
 For så vidt angår punkterne 2 (ansættelse), 6 (fastsættelse af  

 pensionsalder) og 7 (understøttelse) skal der henvises til, at  

 ansættelseskompetencen generelt er henlagt til højskolerne, og at  

 fastsættelse af pensionsalder er henlagt til Pensionskassen for  

 Erhvervsskoler, medens bestemmelserne om understøttelse til  

 ikke-pensionssikret personale ikke gælder for private selvejende  

 institutioner.
 P.m.v.
 e.b.
E.
Paludan-Muller Bilag Skrivelse af 30. juni 1992 om delegation af klassificeringskompetence m.v.  

 til de højere uddannelsesinstitutioner og Styrelsen for Statens  

 Uddannelsesstøtte.
