 Vejledning om behandlingen  

 af anmodninger om overførelse af fuldbyrdelsen af retsfølger efter reglerne i  

 tillægsprotokollen af 18. december 1997 til den europæiske konvention af 21.  

 marts 1983 om overførelse af domfældte.
1.  

 Indledning Folketinget vedtog den 17. april 2001 et forslag til lov om  

 ændring af straffeloven, lov om international fuldbyrdelse af straf mv., lov  

 om  

 samarbejde med Finland, Island, Norge og Sverige angående fuldbyrdelse af  

 straf  

 mv. og lov om udlevering af lovovertrædere samt forskellige andre love (lov  

 nr.  

 280 af 25. april 2001). Sigtet med lovforslaget var bl.a. at gennemføre de  

 ændringer i lov om international fuldbyrdelse af straf mv., som var  

 nødvendige  

 for, at Danmark kunne ratificere tillægsprotokollen af 18. december 1997 (i  

 det  

 følgende benævnt tillægsprotokollen) til den europæiske  

 konvention af 21.  

 marts 1983 om overførelse af domfældte (i det følgende benævnt  

 konventionen).  

 Vedtagelsen af lovforslaget, som sætter tillægsprotokollens bestemmelser i  

 kraft her i landet pr. 1. maj 2001, indebar i øvrigt, at Folketinget gav  

 samtykke til Danmarks ratifikation af tillægsprotokollen.
 Tillægsprotokollen, der vedlægges som  

  

 bilag 1, er  

 ratificeret af Danmark den 10. september 2001 og trådte i kraft i forhold til  

 Danmark den 1. januar 2002. En oversigt over de lande, der indtil videre har  

 tiltrådt tillægsprotokollen, samt de afgivne erklæringer, vedlægges som  

 henholdsvis  

  

 bilag 2 og 3.
 Justitsministeriet har i samarbejde med Direktoratet for  

 Kriminalforsorgen, Rigsadvokaten og Politimesterforeningen i Danmark  

 udarbejdet  

 denne vejledning om behandlingen af sager om overførelse af fuldbyrdelsen af  

 retsfølger efter reglerne i tillægsprotokollen, der i modsætning til  

 konventionen omfatter sager, hvor domfældte  

  

 ikke  

 har samtykket i overførelsen.
 Det bemærkes, at vejledningen ikke finder anvendelse på  

 behandlingen af anmodninger om overførelse af fuldbyrdelsen af retsfølger i  

 forholdet mellem de nordiske lande, som sker efter reglerne i lov om  

 samarbejde  

 mellem Finland, Island, Norge og Sverige angående fuldbyrdelse af straf mv.  

 og  

 det i tilslutning hertil udsendte cirkulære nr. 220 af 16. december 1963, som  

 ændret ved cirkulære nr. 148 af 3. august 1994, om samarbejde med Finland,  

 Island, Norge og Sverige angående fuldbyrdelse af straf mv.
2.  

 Tillægsprotokollens indhold Tillægsprotokollen indeholder en præambel og ni artikler.
Efter  

  

 artikel 1  

  

 anvendes konventionens bestemmelser i forbindelse med anmodninger om  

 overførelse af fuldbyrdelsen af retsfølger efter tillægsprotokollen, i det  

 omfang disse bestemmelser er forenelige med bestemmelserne i  

 tillægsprotokollen.
Konventionens regler om fremsendelse af anmodninger og om  

 anmodningernes indhold vil således i vidt omfang finde anvendelse i forhold  

 til  

 anmodninger, der fremsættes i medfør af tillægsprotokollen.
2.1. Tillægsprotokollens anvendelsesområde I lighed med konventionen omfatter tillægsprotokollen  

 overførelsen af fuldbyrdelsen af enhver straf eller anden foranstaltning, som  

 er fastsat af en domstol, og som indebærer frihedsberøvelse i begrænset eller  

 ubegrænset tid, pålagt på grund af en strafbar handling.
 Det vil sædvanligvis være en forudsætning for overførelse af  

 fuldbyrdelsen af en retsfølge efter såvel konventionen som  

 tillægsprotokollen,  

 at den dømte på tidspunktet for modtagelsen af anmodningen om overførelse  

 fortsat mangler at udstå mindst seks måneder af retsfølgen, eller at  

 retsfølgen  

 er tidsubestemt, jf. dog konventionens artikel 3, stk. 2, hvorefter der i  

 særlige tilfælde kan meddeles samtykke til en overførelse, selv om den tid,  

 som  

 den dømte mangler at udstå, er kortere end seks måneder.
 Det er ligeledes en forudsætning for overførelse af  

 fuldbyrdelsen af en retsfølge, at den handling eller undladelse, som har  

 foranlediget retsfølgen, er en forbrydelse efter fuldbyrdelseslandets  

 lovgivning eller ville have været en forbrydelse, hvis den var begået på  

 fuldbyrdelsesstatens eget område, jf. herved konventionen artikel 3, stk. 1,  

 litra e).
 Tillægsprotokollen finder anvendelse i følgende tilfælde:
 -  

 	  

 Hvis en person har  

 unddraget sig fuldbyrdelsen af en retsfølge ved at flygte fra domslandet til  

 det land, hvor den pågældende er statsborger.
 -  

 	  

 Hvis den dømte person  

 efter fuldbyrdelse af en frihedsstraf skal udvises eller udsendes af  

 domslandet.
 Begrebet statsborger er i vidt omfang nærmere defineret i  

 de erklæringer, som de enkelte lande har afgivet i forbindelse med  

 ratifikationen af konventionen.
 I modsætning til konventionens regler er det efter  

 tillægsprotokollen  

  

 ikke  

 en betingelse for overførelse af fuldbyrdelsen  

 af en retsfølge, at den dømte person har givet samtykke til overførelsen.
 2.1.1.  

 Overførelse af fuldbyrdelsen af en retsfølge i tilfælde, hvor den dømte  

 person  

 har unddraget sig fuldbyrdelsen.
 Artikel 2  

  

 fastsætter bestemmelser om overførelse af fuldbyrdelsen af en retsfølge i  

 tilfælde, hvor den dømte person unddrager sig fuldbyrdelsen af en idømt  

 retsfølge ved at flygte fra domslandet.
Efter  

  

 artikel 2, stk.  

 1,  

  

 kan domslandet anmode det land, hvor den dømte er statsborger, om at  

 overtage fuldbyrdelsen af straffen, hvis den dømte ved at flygte til sit  

 hjemland (fuldbyrdelseslandet) forsøger at unddrage sig fuldbyrdelse eller  

 fortsat fuldbyrdelse af en i domslandet idømt straf mv.
Fuldbyrdelseslandet  

 er  

 i intet tilfælde forpligtet til at imødekomme en anmodning om at overtage  

 fuldbyrdelsen af retsfølgen.
 Artikel 2, stk. 2,  

  

 indebærer,  

 at fuldbyrdelseslandet, før de dokumenter, der skal ledsage anmodningen om  

 overførelse af fuldbyrdelsen, er modtaget, eller før der er truffet afgørelse  

 om anmodningen, efter anmodning fra domslandet kan anholde eller  

 varetægtsfængsle mv. den dømte person for at sikre den pågældendes  

 tilstedeværelse, indtil der er truffet afgørelse i anledning af anmodningen.  

 En  

 eventuel varetægtsfængsling må ikke forværre den dømte persons strafferetlige  

 stilling.
 Overførelse af fuldbyrdelsen kan efter  

  

 artikel 2, stk. 3,  

  

 ikke gøres betinget af, at den dømte giver  

 samtykke til overførelsen.
 2.1.2.  

 Overførelse af fuldbyrdelsen af en retsfølge i tilfælde, hvor den dømte  

 person  

 skal udvises eller udsendes.
 Artikel 3  

  

 omhandler de tilfælde, hvor der er spørgsmål om at overføre fuldbyrdelsen af  

 en  

 retsfølge i forhold til en person, som skal udvises eller udsendes af  

 domslandet.
Efter  

  

 artikel 3, stk.  

 1,  

  

 kan fuldbyrdelseslandet efter anmodning fra domslandet give samtykke til  

 overførelse af en domfældt uden samtykke fra den pågældende, når den idømte  

 retsfølge eller en administrativ afgørelse i tilknytning hertil medfører  

 udvisning eller udsendelse eller anden foranstaltning med den virkning, at  

 den  

 dømte person ikke længere må forblive i domslandet, når den pågældende  

 løslades  

 fra fængslet.
Fuldbyrdelseslandet er i intet tilfælde forpligtet til at  

 imødekomme en anmodning om overførelse af fuldbyrdelsen.
Det følger dog af  

  

 artikel  

 3, stk. 2,  

  

 at fuldbyrdelseslandet ikke må give samtykke til overførelsen  

 uden forinden at have inddraget den domfældtes mening.
Bestemmelsen tager  

 bl.a.  

 sigte på, at den domfældte kan få lejlighed til at give sin mening til kende  

 i  

 tilfælde, hvor den pågældende er statsborger i flere lande, eller hvor den  

 pågældende er statsborger i ét land og har fast bopæl i et andet land.
 Artikel 3, stk. 3,  

  

 fastlægger,  

 hvilke dokumenter der skal ledsage domslandets anmodning om overførelse.
 Efter  

  

 artikel 3, stk.  

 4 og 5,  

  

 er hovedreglen, at den domfældte i fuldbyrdelseslandet ikke må  

 strafforfølges for andre handlinger begået før overførelsen end den, som den  

 aktuelle fuldbyrdelse bygger på (specialitetsreglen).
 Artikel 3, stk. 6,  

  

 indebærer, at de kontraherende stater har mulighed for at tage forbehold over  

 for pligten til at kunne overtage fuldbyrdelsen af en retsfølge efter den  

 fremgangsmåde, der er beskrevet i artikel 3.
2.2. Øvrige  

 bestemmelser Artikel 4  9  

  

 indeholder  

 bl.a. regler om tillægsprotokollens ikrafttræden.
 3. Lov om  

 international fuldbyrdelse af straf mv.
Efter § 1 i lov om international fuldbyrdelse af straf mv.  

 kan udenlandske afgørelser om straf mv. fuldbyrdes her i landet, og danske  

 afgørelser om straf mv. fuldbyrdes i udlandet.
Loven  

 regulerer ikke fuldbyrdelsen af afgørelser,  

 der er omfattet af lov nr. 214 af 31. maj 1963 med senere ændringer om  

 samarbejde med Finland, Island, Norge og Sverige angående fuldbyrdelse af  

 straf  

 mv.
 Det følger af § 2, stk. 1, i lov om international  

 fuldbyrdelse af straf mv., at afgørelser, som er omfattet af konventionen og  

 tillægsprotokollen, kan fuldbyrdes efter reglerne i konventionen og  

 tillægsprotokollen.
 Ifølge lovens § 3, stk. 1, fastlægges begrebet statsborger  

 for Danmarks vedkommende som personer, som har dansk indfødsret eller fast  

 bopæl her i landet.
Efter § 3, stk. 2, fuldbyrdes udenlandske afgørelser her i  

 landet som udgangspunkt efter reglerne i konventionens artikel 11 om  

 omsætning  

 af retsfølgen.
Hvis en udenlandsk afgørelse om straf mv. skal fuldbyrdes her  

 i  

 landet efter reglerne om omsætning af retsfølgen, skal den udenlandske  

 retsfølge ved en domstolsafgørelse i Danmark omsættes til en retsfølge, der  

 pålægges efter dansk lovgivning og strafudmålingspraksis for den pågældende  

 overtrædelse.
Ved omsætning af retsfølgen er den kompetente danske domstol  

 bundet af den udenlandske domstols bedømmelse af sagens faktiske  

 omstændigheder, og der kan ikke ske en forværring af den dømte persons  

 strafferetlige stilling.
Hvis det ellers ikke er muligt at få en domfældt overført  

 her til landet, følger det af § 3, stk. 3, at der kan træffes bestemmelse om,  

 at fuldbyrdelsen skal ske efter reglerne i konventionens artikel 10 om  

 fortsat  

 fuldbyrdelse.
Hvis en afgørelse skal fuldbyrdes her i landet efter reglerne  

 om  

 fortsat fuldbyrdelse, skal der ved en dansk domstol træffes afgørelse om  

 tilpasning af den udenlandske afgørelse, således at der i Danmark fastsættes  

 en  

 retsfølge, der i videst muligt omfang svarer til den udenlandske afgørelse  

 uden  

 dog at overskride den relevante maksimumstraf i dansk lovgivning.
I henhold til lovens § 6 indbringes sager, som skal afgøres  

 af en domstol her i landet, af anklagemyndigheden for byretten på det sted,  

 hvor den pågældende bor.
Hvis den pågældende ikke har bopæl her i landet,  

 træffer Justitsministeriet bestemmelse om, hvilken byret der skal behandle  

 sagen.
Efter § 7 finder retsplejelovens regler om straffesagers  

 behandling anvendelse, medmindre loven, konventionen eller tillægsprotokollen  

 indeholder modstående regler.
Der beskikkes i øvrigt en forsvarer for den  

 sigtede, jf. herved § 7, stk. 3.
 Det følger af § 8, at retten kan træffe bestemmelse om  

 varetægtsfængsling af den domfældte med henblik på at sikre den pågældendes  

 tilstedeværelse og muligheden for, at straffen umiddelbart kan fuldbyrdes.
4.  

 Behandlingen af anmodninger om overførelse af fuldbyrdelsen af retsfølger  

 efter  

 reglerne i tillægsprotokollen 4.1.  

 Generelt Afgørelse om meddelelse af samtykke til overførelse af  

 fuldbyrdelsen af en retsfølge efter konventionens og tillægsprotokollens  

 regler, herunder om vilkårene for et sådant samtykke, træffes af  

 Justitsministeriet, jf. lov om international fuldbyrdelse af straf mv. § 2,  

 stk. 2.
 Indhentelse og videregivelse af oplysninger som led i  

 behandlingen af sager om overførelse af fuldbyrdelsen af retsfølger sker i  

 overensstemmelse med dansk rets almindelige regler.
Anmodninger om overførelse af fuldbyrdelsen af retsfølger  

 samt svar herpå skal efter konventionens artikel 5, stk. 1, være skriftlige.  

 Konventionens artikel 17, stk. 1-3, indeholder i øvrigt nærmere regler om det  

 sprog, der skal anvendes i forbindelse med behandlingen af anmodninger om  

 overførelse af fuldbyrdelsen af retsfølger efter reglerne i konventionen og  

 tillægsprotokollen.
Bestemmelserne suppleres af erklæringer afgivet af de  

 enkelte lande i forbindelse med ratifikationen af konventionen.
 Danmark har i forbindelse med ratifikationen af konventionen  

 erklæret, at anmodninger og ledsagende oplysninger, der fremsættes over for  

 Danmark, skal være ledsaget af oversættelser til dansk, engelsk, fransk,  

 norsk,  

 svensk eller tysk.
I forbindelse med modtagelsen af udenlandske anmodninger vil  

 Justitsministeriet påse, at de fornødne oversættelser foreligger.
I det  

 omfang  

 der måtte være behov for yderligere oversættelser, tilvejebringes sådanne  

 oversættelser ved vedkommende politimesters foranstaltning.
 Ved fremsættelse af anmodninger over for udenlandske  

 myndigheder tilvejebringer Justitsministeriet de fornødne oversættelser af  

 det  

 relevante materiale.
 Bortset fra genpart af den relevante dom og de relevante  

 retsregler, behøver dokumenter, som fremsendes i overensstemmelse med  

 konventionen og tillægsprotokollen, ikke at være bekræftede, jf.  

 konventionens  

 artikel 17, stk. 4.
Det bemærkes, at en anmodning om overførelse af  

 fuldbyrdelsen af en retsfølge uden domfældtes samtykke kan fremsættes over  

 for  

 fuldbyrdelseslandet, selv om det pågældende land ikke har tiltrådt  

 tillægsprotokollen.
Den Europæiske Konvention af 28. maj 1970 om  

 straffedommes  

 internationale retsvirkninger indeholder således regler, der efter  

 omstændighederne ligeledes vil kunne danne grundlag for en anmodning om  

 overførelse af fuldbyrdelsen i et tilfælde, hvor den domfældte har unddraget  

 sig fuldbyrdelsen i domslandet, ligesom flere lande har mulighed for at  

 overtage fuldbyrdelsen af en udenlandsk dom om straf mv., selv om det  

 pågældende land ikke har tiltrådt relevante internationale konventioner.
 For Danmarks vedkommende er det i øvrigt ikke ubetinget en  

 forudsætning, at overførelse af fuldbyrdelsen af en retsfølge sker fra eller  

 til et land, der har tiltrådt konventionen og tillægsprotokollen, når blot  

 overførelsen sker efter konventionens og tillægsprotokollens regler.
4.2.  

 Overførelse af fuldbyrdelsen af en retsfølge, som er idømt i Danmark 4.2.1.  

 Personer, der har unddraget sig fuldbyrdelsen af en retsfølge Hvis en domfældt har unddraget sig fuldbyrdelsen eller den  

 fortsatte fuldbyrdelse af en retsfølge, der er idømt her i landet, og den  

 pågældende befinder sig i det land, hvor han eller hun er statsborger, kan  

 den  

 politimester, som har varetaget straffesagen, anmode Justitsministeriet om at  

 rette henvendelse til det pågældende land med henblik på, at dette land  

 overtager fuldbyrdelsen af retsfølgen.
Politimesteren overvejer i den  

 forbindelse tillige, om der er grundlag for efter tillægsprotokollens artikel  

 2, stk. 2, at fremsætte anmodning om midlertidige foranstaltninger.
 Med henblik på videregivelse til de relevante udenlandske  

 myndigheder skal henvendelsen til Justitsministeriet være vedlagt følgende  

 oplysninger og dokumenter, der om nødvendigt tilvejebringes fra relevante  

 myndigheder, herunder Direktoratet for Kriminalforsorgen, ved politimesterens  

 foranstaltning:
 a.  

 	  

 Den dømtes navn,  

 fødselsdato og fødested.
 b.  

 	  

 Den dømtes adresse,  

 hvis en sådan forefindes, i fuldbyrdelseslandet.
 c.  

 	  

 Tilgængelige  

 oplysninger om den dømtes tilknytning til fuldbyrdelseslandet.
 d.  

 	  

 En meddelelse om de  

 gerninger, for hvilke retsfølgen er idømt.
 e.  

 	  

 En bekræftet genpart  

 af dommen og de relevante lovbestemmelser.
 f.  

 	  

 En meddelelse om  

 retsfølgens art og længde samt tidspunktet for fuldbyrdelsens påbegyndelse.
 g.  

 	  

 En udtalelse om, hvor  

 stor en del af straffen, som allerede er udstået, herunder oplysninger om  

 eventuel varetægtsfængsling før dommen, strafafkortning samt andre  

 oplysninger  

 af betydning for dommens fuldbyrdelse.
 h.  

 	  

 Eventuelle medicinske  

 eller sociale oplysninger om den dømte person.
 På baggrund af de modtagne oplysninger træffer  

 Justitsministeriet afgørelse om, hvorvidt der over for den domfældtes  

 hjemland  

 er grundlag for at fremsætte anmodning om overførelse af fuldbyrdelsen af  

 retsfølgen og  i relevante tilfælde  om midlertidige  

 foranstaltninger efter  

 tillægsprotokollens artikel 2, stk. 2.
Justitsministeriet underretter politimesteren om  

 Justitsministeriets afgørelse.
Hvis Justitsministeriet finder grundlag for at  

 anmode  

 det pågældende land om at overtage fuldbyrdelsen af retsfølgen, vil  

 Justitsministeriet som udgangspunkt samtidig være indstillet på at give  

 samtykke til, at overførelsen sker efter reglerne i konventionens artikel 11  

 om  

 omsætning af retsfølgen.
 Justitsministeriet underretter politimesteren om hjemlandets  

 afgørelse.
4.2.2.  

 Personer, som skal udvises eller udsendes Hvis der er truffet afgørelse om udvisning eller udsendelse  

 af en person, som er idømt en frihedsberøvende foranstaltning her i landet,  

 kan  

 den politimester, der har varetaget straffesagen, på foranledning af eller  

 efter forudgående høring af Direktoratet for Kriminalforsorgen anmode  

 Justitsministeriet om at rette henvendelse til det land, hvor den pågældende  

 er  

 statsborger eller har fast bopæl, med henblik på, at den domfældte overføres  

 til fuldbyrdelse af retsfølgen i dette land.
 Forinden der rettes henvendelse til Justitsministeriet, bør  

 politimesteren påse, at den domfældtes fortsatte tilstedeværelse her i landet  

 ikke er påkrævet, f.eks. med henblik på efterforskningen og retsforfølgningen  

 af konkrete straffesager.
 Med henblik på videregivelse til de relevante udenlandske  

 myndigheder skal henvendelsen til Justitsministeriet være vedlagt følgende  

 oplysninger og dokumenter, der om nødvendigt tilvejebringes fra relevante  

 myndigheder, herunder Direktoratet for Kriminalforsorgen, ved politimesterens  

 foranstaltning:
 a.  

 	  

 Den dømtes navn,  

 fødselsdato og fødested.
 b.  

 	  

 Den dømtes adresse,  

 hvis en sådan forefindes, i fuldbyrdelseslandet.
 c.  

 	  

 Tilgængelige  

 oplysninger om den dømtes tilknytning til fuldbyrdelseslandet.
 d.  

 	  

 En meddelelse om de  

 gerninger, for hvilke retsfølgen er idømt.
 e.  

 	  

 En bekræftet genpart  

 af dommen og de relevante lovbestemmelser.
 f.  

 	  

 En meddelelse om  

 retsfølgens art og længde samt tidspunktet for fuldbyrdelsens påbegyndelse.
 g.  

 	  

 En udtalelse om, hvor  

 stor en del af straffen, som allerede er udstået, herunder oplysninger om  

 eventuel varetægtsfængsling før dommen, strafafkortning samt andre  

 oplysninger  

 af betydning for dommens fuldbyrdelse.
 h.  

 	  

 Eventuelle medicinske  

 eller sociale oplysninger om den dømte person.
Efter tillægsprotokollen er det ikke en forudsætning for  

 overførelsen, at den dømte person giver samtykke hertil.
Det følger  

 imidlertid  

 af tillægsprotokollen, at fuldbyrdelseslandet skal inddrage den pågældendes  

 mening i forbindelse med afgørelsen af, hvorvidt fuldbyrdelseslandet skal  

 give  

 samtykke til overførelsen.
På denne baggrund skal henvendelsen til  

 Justitsministeriet ligeledes være ledsaget af en erklæring, som redegør for  

 den  

 domfældtes indstilling til overførelsen.
Hvis domfældte giver samtykke til  

 overførelsen følges de almindelige regler for overførelse i konventionen.
I tilfælde, hvor den domfældte ikke er indstillet på at lade  

 sig overføre, skal erklæringen så vidt muligt indeholde en redegørelse for  

 den  

 domfældtes begrundelse for ikke at ville lade sig overføre.
Det bør endvidere  

 fremgå af erklæringen, om domfældte er statsborger i flere lande, og om den  

 pågældende har fast bopæl i et andet land end det land, hvor vedkommende er  

 statsborger.
I den forbindelse bør det så vidt muligt fremgå, hvilken  

 tilknytning den pågældende har til de relevante lande, og om den pågældende  

 har  

 tilknytning til andre lande.
 Justitsministeriet træffer på baggrund af de modtagne  

 oplysninger afgørelse om, hvorvidt der er grundlag for at rette henvendelse  

 til  

 fuldbyrdelseslandet med henblik på overførelse af den domfældte til  

 fuldbyrdelse af retsfølgen i dette land.
Justitsministeriet underretter politimesteren og  

 Direktoratet for Kriminalforsorgen om Justitsministeriets afgørelse.
Hvis  

 Justitsministeriet  

 finder grundlag for at anmode det pågældende land om at overtage  

 fuldbyrdelsen  

 af retsfølgen, vil Justitsministeriet som udgangspunkt være indstillet på  

 samtidig at give samtykke til, at overførelsen sker efter reglerne i  

 konventionens artikel 11 om omsætning af retsfølgen.
 Justitsministeriet underretter politimesteren og  

 Direktoratet for Kriminalforsorgen om fuldbyrdelseslandets afgørelse.
4.3.  

 Overførelse af fuldbyrdelsen af en retsfølge, som er idømt i udlandet 4.3.1.  

 Personer, der har unddraget sig fuldbyrdelsen af en retsfølge Hvis en dansk statsborger eller en person med fast bopæl her  

 i landet har unddraget sig fuldbyrdelsen eller den fortsatte fuldbyrdelse af  

 en  

 retsfølge, som er idømt i udlandet, og den pågældende befinder sig her i  

 landet, kan fuldbyrdelseslandet rette henvendelse til Justitsministeriet med  

 anmodning om, at Danmark overtager fuldbyrdelsen af retsfølgen.
 Justitsministeriet påser, at anmodningen er ledsaget af de i  

 konventionen og tillægsprotokollen nævnte oplysninger mv. og anmoder i givet  

 fald politimesteren på det sted, hvor den domfældte har eller senest har haft  

 bopæl, eller - hvis der ikke foreligger nærmere oplysninger herom  en  

 politimester efter Justitsministeriets nærmere bestemmelse, om en udtalelse i  

 anledning af begæringen.
Politimesterens udtalelse skal indeholde oplysninger om,  

 hvorvidt den udenlandske afgørelse kan fuldbyrdes her i landet.
Udtalelsen  

 skal  

 herudover indeholde oplysninger om, efter hvilke danske bestemmelser  

 lovovertrædelsen ville være blevet bedømt, maksimumstraffen efter dansk ret  

 for  

 en tilsvarende lovovertrædelse samt oplysninger om, hvilken retsfølge der  

 konkret ved omsætning af retsfølgen kan forventes fastsat.
Endelig skal det  

 af  

 politimesterens indstilling fremgå, om politimesteren finder, at  

 Justitsministeriet bør meddele samtykke til overførelsen.
 Hvis den dømte person ikke er dansk statsborger, indhenter  

 politimesteren en udtalelse fra Udlændingestyrelsen om den domfældtes  

 opholdsgrundlag i Danmark, herunder om, hvorvidt en eventuel  

 opholdstilladelse  

 må anses for bortfaldet, ligesom der i øvrigt bør søges tilvejebragt nærmere  

 oplysninger om den domfældtes tilknytningsforhold til Danmark.
Justitsministeriet træffer på baggrund af de foreliggende  

 oplysninger afgørelse om, hvorvidt der bør meddeles samtykke til, at Danmark  

 overtager fuldbyrdelsen af den idømte retsfølge.
En eventuel overførelse af  

 fuldbyrdelsen vil som udgangspunkt ske efter reglerne om omsætning af  

 retsfølgen.
Hvis domslandet herefter accepterer overførelsen af  

 fuldbyrdelsen af retsfølgen, vil Justitsministeriet anmode politimesteren om  

 at  

 forelægge sagen for retten.
Kopi af den endelige og retskraftige dom sendes  

 til  

 Justitsministeriet ved politimesteren foranstaltning med henblik på  

 videresendelse til domslandet.
 I det tilfælde, hvor domslandet fremsætter anmodning om  

 midlertidige foranstaltninger efter tillægsprotokollens artikel 2, stk. 2,  

 videresender Justitsministeriet denne anmodning til vedkommende politimester  

 til videre foranstaltning.
4.3.2.  

 Personer, som skal udvises eller udsendes Hvis der i forbindelse med en straffedom i udlandet er  

 truffet afgørelse om udvisning eller udsendelse af en dansk statsborger eller  

 en person med fast bopæl i Danmark, kan domslandet rette henvendelse til  

 Justitsministeriet med henblik på, at den pågældende overføres til  

 fuldbyrdelse  

 af retsfølgen i Danmark.
 Justitsministeriet påser, at anmodningen er ledsaget af de i  

 konventionen og tillægsprotokollen nævnte oplysninger mv. og anmoder i givet  

 fald politimesteren på det sted, hvor den domfældte har eller senest har haft  

 bopæl, eller - hvis der ikke foreligger nærmere oplysninger herom  en  

 politimester efter Justitsministeriets nærmere bestemmelse, om en udtalelse i  

 anledning af begæringen.
Politimesterens udtalelse skal indeholde oplysninger om,  

 hvorvidt den udenlandske afgørelse kan fuldbyrdes her i landet.
Udtalelsen  

 skal  

 herudover indeholde oplysninger om, efter hvilke danske bestemmelser  

 lovovertrædelsen ville være blevet bedømt, maksimumstraffen efter dansk ret  

 for  

 en tilsvarende lovovertrædelse samt oplysninger om, hvilken retsfølge der  

 konkret ved omsætning af retsfølgen kan forventes fastsat.
Endelig skal det  

 af  

 politimesterens indstilling fremgå, om politimesteren finder, at  

 Justitsministeriet bør meddele samtykke til overførelsen.
 Hvis den dømte person ikke er dansk statsborger, indhenter  

 politimesteren en udtalelse fra Udlændingestyrelsen om den domfældtes  

 opholdsgrundlag i Danmark, herunder om, hvorvidt en eventuel  

 opholdstilladelse  

 må anses for bortfaldet, ligesom der i øvrigt bør søges tilvejebragt nærmere  

 oplysninger om den domfældtes tilknytningsforhold til Danmark.
Justitsministeriet træffer på baggrund af de foreliggende  

 oplysninger afgørelse om, hvorvidt der bør meddeles samtykke til, at Danmark  

 overtager fuldbyrdelsen af den idømte retsfølge.
En eventuel overførelse af  

 fuldbyrdelsen vil som udgangspunkt ske efter reglerne om omsætning af  

 retsfølgen.
Hvis domslandet herefter accepterer overførelsen, vil  

 Justitsministeriet anmode politimesteren  

 om at forelægge sagen for retten, når den pågældende er overført her til  

 landet.
Justitsministeriet skal modtage kopi af den danske dom med henblik på  

 videresendelse til det oprindelige domsland.
5.  

 Overførelsens praktiske gennemførelse I de tilfælde, hvor den dømte skal overføres fra domslandet  

 til fuldbyrdelseslandet, træffes nærmere aftale om overførelsens praktiske  

 gennemførelse direkte mellem vedkommende politimester og den relevante  

 udenlandske myndighed  eventuelt via Rigspolitichefen.
Overførelsen forudsættes sædvanligvis at ske ved, at den  

 dømte afhentes i domslandet og ledsages til fuldbyrdelseslandet ved  

 fuldbyrdelseslandets foranstaltning.
Fuldbyrdelseslandet tilvejebringer i den  

 forbindelse de nødvendige transit-tilladelser efter konventionens artikel 16.  

 Anmodning om transit-tilladelse fremsættes om nødvendigt af vedkommende  

 politimester via Justitsministeriet.
6.  

 Fuldbyrdelse af den strafferetlige retsfølge efter overførelsen Overtagelse af fuldbyrdelsen af en retsfølge har den  

 virkning, at fuldbyrdelsen af retsfølgen suspenderes i domslandet, som i  

 øvrigt  

 ikke længere må fuldbyrde retsfølgen, hvis fuldbyrdelseslandet anser  

 udståelsen  

 af retsfølgen for at være afsluttet, jf. i det hele konventionens artikel 8.
Efter konventionens artikel 9, stk. 1, nr. 3, skal  

 fuldbyrdelsen af retsfølgen efter overførelsen ske efter fuldbyrdelseslandets  

 lovgivning.
Det er således danske regler om prøveløsladelse, benådning mv.,  

 som  

 finder anvendelse i forbindelse med fuldbyrdelsen af udenlandske afgørelser  

 her  

 i landet.
 Såvel domslandet som fuldbyrdelseslandet kan i øvrigt  

 meddele benådning, amnesti eller formildelse af retsfølgen i overensstemmelse  

 med national ret, jf. konventionens artikel 12, mens alene domslandet ifølge  

 konventionens artikel 13 har retten til at træffe afgørelse i forbindelse med  

 en fornyet prøvelse af den oprindelige dom.
 Efter konventionens artikel 14 skal fuldbyrdelseslandet  

 afslutte fuldbyrdelsen af retsfølgen, når det af domslandet underrettes om en  

 beslutning eller foranstaltning, som indebærer, at retsfølgen ikke længere  

 kan  

 fuldbyrdes.
Fuldbyrdelseslandet skal ifølge konventionens artikel 15  

 forsyne domslandet med oplysninger vedrørende fuldbyrdelsen af retsfølgen, -  

 	  

 når det anser  

 fuldbyrdelsen af retsfølgen for at være afsluttet, -  

 	  

 hvis den dømte person  

 er flygtet, før fuldbyrdelsen af retsfølgen er afsluttet, eller -  

 	  

 hvis domslandet  

 anmoder om en særlig redegørelse.
 Sådanne oplysninger sendes i de tilfælde, hvor Danmark har  

 overtaget fuldbyrdelsen af en udenlandsk retsfølge, til Justitsministeriet  

 ved  

 vedkommende politimesters eller Direktoratet for Kriminalforsorgens  

 foranstaltning, hvorefter Justitsministeriet videresender oplysningerne til  

 den  

 relevante udenlandske myndighed.
 I det omfang Justitsministeriet modtager oplysninger fra  

 udenlandske myndigheder om fuldbyrdelsen af en dansk retsfølge i udlandet,  

 videresender ministeriet disse oplysninger til vedkommende politimester og  

 Direktoratet for Kriminalforsorgen.
7.  

 Omkostninger Omkostninger, som pådrages ved anvendelsen af konventionen  

 og tillægsprotokollen, skal bæres af fuldbyrdelseslandet, undtagen hvor  

 omkostningerne udelukkende er pådraget på domslandets territorium, jf. herved  

 konventionens artikel 17, stk. 5.
8.  

 Yderligere oplysninger Spørgsmål om behandlingen af anmodninger om overførelse af  

 fuldbyrdelsen af retsfølger kan rettes til Det Internationale Kontor i  

 Justitsministeriet, der ligeledes kan være behjælpelig med oplysninger om,  

 hvilke lande der har ratificeret tillægsprotokollen, samt om hvilke forbehold  

 og erklæringer de pågældende lande måtte have afgivet i den forbindelse.  

 Sådanne oplysninger vil imidlertid også kunne findes på Europarådets  

 hjemmeside, hvis adresse er http://conventions.coe.int.
Justitsministeriet, den 2. december  

 2003 Thorkild Foged Bilag 1 Tillægsprotokol til den europæiske konvention  

 om  

 overførelse af domfældte  

  

 (Strasbourg, 18. december 1997) Præambel Europarådets medlemsstater og andre stater, som undertegner  

 denne protokol, ønsker at lette anvendelsen af konventionen om overførelse  

 af domfældte, der blev åbnet for undertegnelse i Strasbourg den 21. marts  

 1983  

 (i det følgende betegnet »konventionen«), og især at forfølge sit anerkendte  

 mål om at øge retfærdigheden og dømte personers resocialisering; er klar over, at mange stater ikke kan udlevere deres egne  

 statsborgere; anser det for ønskeligt at udvide konventionen i visse  

 henseender, er blevet enige om følgende:
Artikel 1. Almindelige bestemmelser 1.  

 	  

 De ord og udtryk,  

 der anvendes i denne protokol, har den i konventionen anvendte betydning.
 2.  

 	  

 Konventionens  

 bestemmelser gælder i det omfang, de er forenelige med bestemmelserne i denne  

 protokol.
Artikel 2. Personer, der er flygtet fra domslandet 1.  

 	  

 Hvis en statsborger  

 fra en kontraherende stat, som er blevet idømt en retsfølge i en anden  

 kontraherende stat som led i en retskraftig dom, søger at unddrage sig  

 fuldbyrdelse eller fortsat fuldbyrdelse af retsfølgen i domslandet ved at  

 flygte til den førstnævnte stat, inden den pågældende har udstået retsfølgen,  

 kan domslandet anmode den anden kontraherende stat om at overtage  

 fuldbyrdelsen  

 af retsfølgen.
2.  

 	  

 På domslandets  

 anmodning kan fuldbyrdelseslandet, før de dokumenter, der skal vedlægges  

 anmodningen, ankommer, eller før der er truffet afgørelse om anmodningen,  

 anholde den dømte person eller træffe enhver anden foranstaltning for at  

 sikre,  

 at den pågældende forbliver på dets område, indtil der er truffet afgørelse  

 om  

 anmodningen.
Anmodninger om midlertidige foranstaltninger skal omfatte de i  

 konventionens artikel 4, stk. 3, nævnte oplysninger.
Den dømte persons  

 strafferetlige stilling må ikke forværres som følge af, at den pågældende har  

 været varetægtsfængslet i medfør af dette stykke.
 3.  

 	  

 Overførelse af  

 fuldbyrdelse af retsfølgen kan ikke betinges af, at den dømte person  

 samtykker  

 heri.
Artikel 3. Dømte personer, som skal udvises eller  

 udsendes 1.  

 	  

 Efter anmodning fra  

 domslandet kan fuldbyrdelseslandet under iagttagelse af bestemmelserne i  

 denne  

 artikel indgå på overførelse af en dømt person uden den pågældendes samtykke,  

 når den idømte retsfølge eller en administrativ afgørelse i tilknytning  

 hertil  

 medfører udvisning eller udsendelse eller en anden foranstaltning med den  

 virkning, at den dømte person ikke længere må forblive i domslandet, når den  

 pågældende løslades fra fængslet.
 2.  

 	  

 Fuldbyrdelseslandet  

 må ikke give samtykke med henblik på stk. 1 uden forinden at have inddraget  

 den  

 dømte persons mening.
 3.  

 	  

 Med henblik på  

 anvendelse af denne artikel skal domslandet forsyne fuldbyrdelseslandet med:
a)  

 	  

 en erklæring, som  

 redegør for den dømte persons indstilling til den påtænkte overførelse, b)  

 	  

 en kopi af  

 beslutningen om udvisning eller udsendelse eller anden beslutning, som  

 medfører, at den dømte person ikke længere må forblive i domslandet, når den  

 pågældende løslades fra fængslet.
 4.  

 	  

 Over for en person,  

 der overføres efter bestemmelserne i denne artikel, kan der ikke indledes  

 retsforfølgning, afsiges straffedom eller iværksættes tilbageholdelse med  

 henblik på fuldbyrdelse af en straffedom eller beslutning om  

 sikkerhedsforanstaltning  

 eller i øvrigt foretages nogen indskrænkning i den pågældendes personlige  

 frihed for nogen anden forud for overførelsen begået forbrydelse end den, for  

 hvilken retsfølgen, der skal fuldbyrdes, blev idømt, undtagen i følgende  

 tilfælde:
a)  

 	  

 når domslandet  

 tillader det: anmodningen om tilladelse skal ledsages af alle relevante  

 dokumenter og af en udskrift af enhver forklaring, som den dømte person har  

 afgivet; tilladelse skal gives, når den forbrydelse, anmodningen angår, i sig  

 selv ville begrunde forpligtelse til udlevering efter domslandets lovgivning,  

 eller når udlevering kun ville være udelukket på grund af straffens længde; b)  

 	  

 når den dømte person  

 efter at have haft mulighed for at forlade fuldbyrdelseslandet ikke har gjort  

 dette inden for 45 dage efter sin endelige løsladelse, eller når den  

 pågældende  

 er vendt tilbage til fuldbyrdelseslandet efter at have forladt det.
 5.  

 	  

 Uanset  

 bestemmelserne i stk. 4 kan fuldbyrdelseslandet træffe enhver foranstaltning,  

 som efter dets lovgivning er nødvendig for at afbryde forældelse, herunder  

 retsforfølgning uanset tiltaltes fravær.
 6.  

 	  

 Enhver af de  

 kontraherende stater kan ved en erklæring til Europarådets generalsekretær  

 tilkendegive, at den ikke vil overtage fuldbyrdelse af retsfølger efter den i  

 denne artikel beskrevne fremgangsmåde.
Artikel 4. Undertegnelse og ikrafttræden 1.  

 	  

 Denne protokol er  

 åben for undertegnelse af Europarådets medlemsstater samt de andre stater,  

 som  

 har undertegnet konventionen.
Den kan ratificeres, accepteres eller  

 godkendes.  

 En signatarstat kan kun ratificere, acceptere eller godkende denne protokol,  

 hvis den tidligere eller samtidig har ratificeret, accepteret eller godkendt  

 konventionen.
Ratifikations-, accept- eller godkendelsesdokumenterne skal  

 deponeres hos Europarådets generalsekretær.
 2.  

 	  

 Denne protokol  

 træder i kraft den første dag i den måned, som følger udløbet af en periode  

 på  

 tre måneder efter deponeringen af det tredje ratifikations-, accept- eller  

 godkendelsesdokument.
 3.  

 	  

 For en signatarstat,  

 som senere deponerer sit ratifikations-, accept- eller godkendelsesdokument,  

 træder protokollen i kraft den første dag i den måned, som følger udløbet af  

 en  

 periode på tre måneder efter deponeringsdatoen.
Artikel 5. Tiltrædelse 1.  

 	  

 En ikke-medlemsstat,  

 som har tiltrådt konventionen, kan tiltræde protokollen, efter at den er  

 trådt  

 i kraft.
 2.  

 	  

 For en tiltrædende  

 stat træder protokollen i kraft den første dag i den måned, som følger  

 udløbet  

 af en periode på tre måneder efter datoen for deponering af  

 tiltrædelsesdokumentet.
Artikel 6. Territorial anvendelse 1.  

 	  

 Hver stat kan på  

 tidspunktet for undertegnelse eller deponering af ratifikations-, accept-,  

 godkendelses- eller tiltrædelsesdokument nærmere angive, på hvilket eller  

 hvilke områder denne protokol skal finde anvendelse.
2.  

 	  

 Enhver kontraherende  

 stat kan på et senere tidspunkt gennem en erklæring til Europarådets  

 generalsekretær udstrække anvendelsen af denne protokol til ethvert andet  

 område angivet i erklæringen.
For et sådant område træder protokollen i kraft  

 den første dag i den måned, som følger udløbet af en periode på tre måneder  

 efter den dag, hvor generalsekretæren modtog erklæringen.
3.  

 	  

 En erklæring afgivet  

 i overensstemmelse med de to foregående stykker kan for så vidt angår områder  

 angivet i erklæringen tilbagekaldes gennem en underretning til  

 generalsekretæren.
Tilbagekaldelsen får virkning den første dag i den måned,  

 som følger udløbet af en periode på tre måneder efter den dag, hvor  

 generalsekretæren modtog underretningen.
Artikel 7. Tidsmæssig anvendelse Denne protokol skal finde anvendelse på fuldbyrdelse af  

 retsfølger pålagt såvel før som efter dens ikrafttræden.
Artikel 8. Opsigelse 1.  

 	  

 En kontraherende  

 stat kan til enhver tid opsige denne protokol gennem en underretning til  

 Europarådets generalsekretær.
 2.  

 	  

 Opsigelsen får  

 virkning fra den første dag i den måned, som følger udløbet af en periode på  

 tre måneder efter den dag, hvor generalsekretæren modtog underretningen.
 3.  

 	  

 Nærværende protokol  

 skal imidlertid fortsat anvendes på fuldbyrdelsen af retsfølger for personer,  

 som er blevet overført i overensstemmelse med både konventionens og  

 protokollens bestemmelser før den dag, hvor en opsigelse får virkning.
 4.  

 	  

 Opsigelse af  

 konventionen medfører automatisk opsigelse af nærværende protokol.
Artikel 9. Underretninger Europarådets generalsekretær skal underrette Europarådets medlemsstater,  

 signatarstater, kontraherende stater samt enhver anden stat, som er blevet  

 tilbudt at tiltræde konventionen, om:
a)  

 	  

 enhver  

 undertegnelse; b)  

 	  

 enhver deponering af  

 ratifikations-, accept-, godkendelses- eller tiltrædelsesdokumenter; c)  

 	  

 enhver  

 ikrafttrædelsesdag for denne protokol i overensstemmelse med artikel 4 eller  

 5; d)  

 	  

 enhver anden  

 handling, erklæring, underretning eller meddelelse med tilknytning til denne  

 protokol.
