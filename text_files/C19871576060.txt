Indholdsfortegnelse I henhold til § 3, stk. 2, i Indenrigsmenisteriets bekendtgørelse nr. 92  

 af 23. januar 1985 om aflæggelse af apoteksregnskab fastsætter  

 Sundhedsstyrelsen nedenstående retningslinier for udarbejdelse af  

 apoteksregnskaber:
 Apoteksregnskabet omfatter driftsregnskab, specifikation til  

 driftsregnskabet, statusoplysninger og afgiftsberegning.
 Apoteksregnskabet skal alene omfatte de aktiviteter, der vedrører  

 apoteksvirksomheden.
Apoteksregnskabet skal indsendes til Sundhedsstyrelsen i 2 eksemplarer  

 inden den 1. april det efterfølgende år.
Ved indehaverskifte i årets løb skal  

 regnskabet for den afgående apotekers driftsperiode indsendes senest 4  

 måneder efter apotekerens fratræden.
 For apoteker, der driver apoteksfilialer, skal der udarbejdes  

 driftsregnskab, specifikationer til driftsregnskab og statusoplysninger for  

 den samlede enhed samt for henholdsvis moderenhed og filial(er).  

 Afgiftsberegningen skal derimod kun udarbejdes for den samlede enhed.
Apoteksfilialers driftsregnsaber og tilhørende specifikationer skal for så  

 vidt angår indtægtssiden indeholde oplysninger om filialernes faktiske  

 indtægter.
Apoteksfilialernes udgifter opgøres ligeledes - så vidt det er  

 muligt - på basis af de faktiske udgifter.
I de tilfælde, hvor det ikke er  

 muligt nøjagtigt at adskille udgifterne mellem moderenhed og filial(er), må  

 der foretages en skønsmæssig fordeling af udgifterne.
Der skal kunne  

 redegøres for de anvendte fordelingsnøgler.
 Statusposter opgøres særkilt for apoteksfilialer.
For apoteker til hvilke der er knyttet særlige  produktionsafdelinger, der  

 falder udenfor apoteksvirksomheden, skal der - såfremt der ved opgørelse af  

 indtægter, udgifter eller statusposter er anvandt fordelingsnøgler til den  

 regnskabsmæssige udskillelse af den del af virksomheden, der ikke er omfattet  

 af apotekerbevillingen - vedlægges oplysninger om de anvendte  

 fordelingsregler.
Oplysningerne skal være forsynet med en erklæring fra en  

 statsautoriseret eller registreret revisor om, at anvendelsen af  

 fordelingsnøglerne fører til et resultat, der er i overensstemmelse med de  

 faktiske forhold.
I.
Driftsregnskab og spcifikationer hertil.
 Alle beløb opføres efter fradrag af merværdiafgift, for udgifters  

 vedkommende og kun i tilfælde af, at merværiafgiften kan fradrages overfor  

 Toldvæsenet.
 Bruttoomsætning.
Bruttoomsætningen omfatter samtlige indtægter ved salg af lægemidler og  

 andre varer, tjenesteydelser m.v. uden fradrag af rabat og uden hensyntagen  

 til, om beløbet er indgået.
Til bruttoomsætning medregnes salg til apotekets  

 personale og apotekerens eget forbrug, forsendelsesomkostniger der refunderes  

 apoteket medregnes derimod ikke.
 Bruttoomsætningen skal specificeres i følgende punkter:
 1. Salg efter recept: Herunder medregnes salg af lægemidler efter recept  

 udstedt af læger, tandlæger eller dyrlæger samt salg af lægemidler efter  

 rekvisition fra jordemødre, hjemmesygeplejersker, skibsførere og redere med  

 undtagelse af salg af lægemidler, for hvilke der ikke beregnes avance, jfr.  

 punkt. 3.
2. Håndkøbssalg: Håndkøbssalg omfatter omsætningen ved salg af lægemidler,  

 der ikke udleveres efter recept eller rekvisition (jfr. punkt 1 og 3), samt  

 ved salg af andre varer f.eks. kosmetiske produkter, tekniske varer,  

 mærkevarer, sygeplejeartikler m.v.
Telefonrecept- og vagtgebyr medregnes  

 herunder.
Hvis der på apoteket foretages registrering af salget af  

 henholdsvis apoteksforbeholdte lægemidler og andre varer ønskes omsætningen  

 specificeret.
 3. Salg af lægemidler uden avance: Herunder opføres omsætning ved salg af  

 sera, vacciner og blodprodukter, for hvilke der ikke beregnes avance, jfr. §  

 5 i Indenrigsministeriets bekendtgørelse nr. 61 af 22. februar 1985, som  

 ændret ved bekendtgørelse nr. 550 af 11. december 1985 og bekendtgørelse nr.  

 880 af 15. december 1986 om beregning af apotekernes priser ved salg til  

 forbrugerne af lægemidler, hvis forhandling er forbeholdt apoteker.
4. Salg til andre apoteker: Herunder opføres omsætningen ved apotekets  

 salg af lægemidler og evt. andre varer til andre apoteker.
Omsætningen skal  

 specificeres i salg i henhold til samhandelstilladelse (jfr. § 12, stk. 2, i  

 lov nr. 279 af 6. juni 1984 om apotekervirksomhed) henholdsvis andet salg.
 5. Andre driftsindtægter: Herunder opføres indtægter fra tjenesteydelser,  

 f.eks. indtægter fra særlige analyser, godtgørelse for særlige aktiviteter og  

 lignende samt andet salg, som ikke falder ind under punkterne 1-4. Arten af  

 andre driftsindtægter skal anføres.
 Salg efter recept skal yderligere specificeres i følgende punkter:
 1. Receptordinationer til enkeltpersoner: Her opføres alle  

 receptordinationer til enkelt personer, uanset om lægemidlerne helt eller  

 delvis betales af det offentlige samt leverancer til distribuerende og  

 ikke-distribuerende læger til videreudlevering.
 2. Leverancer til sygehuse og lignende: Her opføres alle  

 receptordinationer vedrørende leverancer til sygehuse, institutioner m.v. til  

 lægers og tandlægers brug i praksis samt rekvisitioner fra skibsførere og  

 redere, jordemødre og hjemmesygeplejersker.
 3. Dyrlægeordinationer: Her opføres alle receptordinationer til dyr,  

 herunder til dyrlægers brug i praksis og til dyrlægers videreudlevering.
 Receptordinationer opføres med antal, samlet beløb og gennemsnitspris for  

 henholdsvis magistrelle lægemidler, specialiteter registreret af  

 DAK-laboratoriet a/s (DAK-specialiteter) og ændre farmaceutiske specialiteter  

 (industrispecialiteter). Ved opgørelse af antal af ordinationer regnes  

 ekspedition af en pakning (eller en klinikpakning) for en ordination, et  

 magistrelt lægemiddel, der udleveres i delpakninger, opgøres som en pakning.
 Omsætningen gennem apoteksudsalg og håndkøbsudsalg skal specificeres i:
 1. Håndkøbssalg.
 2. Kontant andel af receptsalg, d.v.s. patientandelen,  

 der opkræves gennem udsalget.
 3. Debiteret andel af receptsalg, d.v.s.  

 sygesikringens og kommuners andel af receptsalget leveret gennem udsalget.
Omsætningen skal specificeres for hvert enkelt apoteksudsalg og  

 håndkøbsudsalg.
Såfremt apoteket driver flere håndkøbsudsalg, kan den  

 debiterede andel af receptsalget dog anføres samlet for alle håndkøbsudsalg.  

 Vedrørende fordelingen mellem håndkøbsudsalg og receptsalg bemærkes, at  

 håndkøbsvarer, der efter bestilling pakkes til den enkelte kunde, kan  

 medregnes under receptsalg.
Har et udsalg kun været åbent i en del af året,  

 skal det fremgå, hvilken periode de opgivne beløb vedrører.
For medicinudleveringssteder skal anføres oplysning om, hvilke beløb, der  

 opkræves gennem de enkelte udleveringssteder.
Beløbene anføres excl.  

 merværdiafgift.
Har et udleveringssted kun været drevet en del af året, skal  

 det fremgå, hvilken periode det anførte beløb vedrører.
For leverancer til distribuerende læger skal anføres oplysning om den  

 samlede leverances størrelse samt hvilke beløb, der er opkrævet af læge  

 henholdsvis apotek.
Omfatter leverancen kun en del af året, skal perioden  

 anføres.
 Rabatudgifter.
 Rabatudgifter omfatter dels rabatter ydet i henhold til § 22 i  

 Indenrigsministeriets bekendtgørelse nr. 61 af 22. februar 1985 som ændret  

 ved bekendtgørelse nr. 550 af 11. december 1985 og bekendtgørelse nr. 880 af  

 15. december 1986 om beregning af apotekernes priser ved salg til forbrugerne  

 af lægemidler, hvis forhandling er forbeholdt apoteker, dels vederlag til  

 bestyrere af håndkøbsudsalg og medicinudleveringssteder.
 Rabatudgifterne skal specificeres efter modtager som følger:
 1. Enkeltpersoner og private institutioner (5% rabat,  

 jfr. bekendtgørelsens § 22, stk. 4).
 2. Offentlige sygehuse, institutioner m.v. (10% rabat,  

 jfr. bekendtgørelsens § 22, stk. 3).
 3. Distribuerende læger (jfr. bekendtgørelsens § 22,  

 stk. 1).
 4. Distribuerende dyrlæger (jfr. bekendtgørelsens §  

 22, stk. 2).
5. Håndkøbsudsalg, herunder a. håndkøb, b. receptsalg.
 6. Medicinudleveringssteder.
 Vareforbrug.
Vareforbruget skal opgøres udfra varelagerets værdi ved årets begyndelse  

 med tillæg af varekøbet i årets løb og med fradrag af varelagerets værdi ved  

 årets udgang.
Varelageret skal opgøres i overensstemmelse med de af  

 Sundhedsstyrelsen fastsatte regler herom (for tiden Sundhestyrelsens  

 bekendtgørelse nr. 96 af 5. marts 1986 om apotekernes varelageropgørelse).
 Betaling mellem apotekerne og DAK-laboratoriet a/s vedrørende de af  

 DAK-laboratoriet a/s registrerede farmaceutiske specialiteter skal  

 specificeres under vareforbruget.
 Lønudgifter.
Under lønudgifter medregnes udover egentlig løn også gaver, gratialer,  

 tantieme og lignende samt udgifter til arbejdsgiverbidrag til  

 pensionsordninger, herunder Arbejdsmarkedets Tillægspension, dagpengefonde  

 m.v.
Pensionsbidrag, der indbetales til Apotekervæsenets Pensionsordning,  

 skal dog opføres særskilt, jfr. nedenfor.
 Modtagne tilskud for opretholdelse eller forøgelse af praktikpladser m.v.  

 og lignende tilskud og refusioner fratrækkes lønudgifterne.
 Lønudgifterne skal specificeres for de enkelte personalegrupper, og  

 udgifterne skal omfatte såvel løn til apotekets faste personale som løn til  

 personer, der antages for kortere perioder (vikarer).
 Pensionsbidrag til Apotekervæsenets Pensionsordning.
 Herunder skal alene opføres apotekernes indbetaling af pensionsbidrag for  

 medlemmer af Apotekervæsenets Pensionsordning.
 I forbindelse med udarbejdelse af apoteksregnskabet beregnes det endelige  

 pensionsbidrag for det forløbne år efter de derom gældende regler (for tiden  

 Indenrigsministeriets bekendtgørelse nr. 671 af 20. december 1984 om  

 indbetaling af pensionsbidrag for medlemmer af Apotekervæsenets  

 Pensionsordning for 1985).
Er der i årets løb indbetalt mindre i pensionsbidrag end det beløb, der  

 beregnes udfra de endelige regnskabstal, skal forskelsbeløbet indbetales til  

 Sundhedsstyrelsen; er der indbetalt mere, vil forskelsbeløbet blive udbetalt  

 fra Sundhedsstyrelsen.
Efterreguleringer på 100 kr. og derunder  

 indbetales/udbetales dog ikke.
 Husleje.
Huslejeudgifter skal specificeres for henholdsvis apoteker,  

 apoteksfilialer, apoteksudsalg og øvrige lejeudgifter, herunder evt. udgifter  

 til leje af parkeringspladser.
Udgifterne skal tillige specificeres for ejede  

 henholdsvis lejede lokaler.
Endvidere skal der anføres oplysning om  

 lokalernes størrelse.
 For lejede lokaler opføres den i henhold til lejekontrakten betalte  

 lejeudgift.
 Kun den egentlige lejeudgift må opføres, udgifter til opvarmning,  

 centerforeninger og lignende, der opkræves sammen med huslejen, skal opføres  

 på de respektive konti herfor.
 For lokaler, der ejes af apotekeren, opføres den af apotekeren skønnede  

 lejeværdi.
 Såfremt der opføres lejeværdi for lokaler, der ejes af apotekere, og der  

 søges om afgiftslempelse/tilskud i henhold til § 51 i lov om  

 apoteksvirksomhed, skal der redegøres for, hvorledes huslejeudgiften er  

 fastsat.
 Energi.
 Herunder opføres afholdte udgifter til opvarmning, elektricitet lignende.
 Såfremt apotekslokalerne ejes af apotekeren, bør forbruget så vidt muligt  

 opgøres efter særkilte målere.
 Vedligeholdelse.
 Under vedligeholdelse opføres udgifter til reparation og vedligeholdelse  

 af apotekslokaler og inventar.
 Såfremt apotekslokalerne er indrettet i ejendomme, der ejes af apotekeren,  

 er udgifter til evt. vedligeholdelse af ejedommen apoteksregnskabet  

 uvedkommende.
 Hvis der søges om afgiftslempelse/tilskud i henhold til § 51 i lov om  

 apoteksvirksomhed, skal udgifter til vedligeholdelse specificeres.
 Forsikringer.
 Herunder opføres udgifter til forsikringer af apotekets inventar,  

 varelager, regnskabsbilag, drift og personale.
Endvidere kan der opføres udgifter til ophørende livsforsikringer, der  

 ligger til sikkerhed for lån optaget af hensyn til apoteksdriften, herunder  

 ombygninger.
Forsikringens pålydende skal være afpasset efter lånets  

 størrelse, og den opførte udgift skal svare til udgiften til en ophørende  

 livsforsikring med udbetaling faldende med lige store beløb årligt og med en  

 løbetid, der svarer til lånets løbetid.
 Såfremt apotekslokalerne er indrettet i ejendomme, der ejes af apotekeren,  

 kan udgifter til ejendomsforsikringer ikke opføres under forsikringer.
Tab på udestående fordringer Under tab på udestående fordringer opføres de i årets løb afskrevne tab  

 med fradrag af beløb indgået på tidligere afskrevne fordringer.
Hvis det  

 indgåede beløb overstiger de afskrevne tab, opføres forskelsbeløbet som en  

 negativ driftsudgift.
 Andre driftsudgifter.
 Andre driftsudgifter skal specificeres som følger:
 1. Kontingenter kredsmøder m.v.: Herunder opføres udgifter til  

 kontingenter til Danmarks Apotekerforening, centerforeninger,  

 handelsforeninger, farmaceutisk faglige sammenslutninger og lignende samt  

 udgifter til rejser og ophold i forbindelse med generalforsamlinger og  

 kredsmøder.
 2. Kørsel: Herunder opføres udgifter til kørsel med egne befordringsmidler  

 samt udgifter til anden kørsel.
Udgifter til kørsel med egne befordringsmidler beregnes for personbilers  

 vedkommende udfra antallet af kørte km, idet der anvendes de satser for  

 kørselsgodtgørelse, som staten til enhver tid yder tjenestemænd med egne  

 befordringsmidler.
Anvendes vognen tillige til anden kørsel, skal der føres  

 kørselsbog.
For varevognes vedkommende kan kørselsudgifterne enten beregnes udfra  

 antallet af kørte km, jfr. ovenfor, eller udfra de faktiske udgifter til  

 reparation, driftsmidler og lignende.
I sidstnævnte tilfælde kan der under  

 udgifter til forrentning og afskrivning af apotekets anlægskapital opføres  

 udgifter til forrentning og afskrivning af varevogn(e). Beregning af  

 kørselsudgifter for varevogne skal ske efter samme princip i hele den  

 periode, varevognen anvendes af apoteket.
 3. Kontorhold: Under kontorhold opføres udgifter til porto, telefon,  

 kontorrekvisitter, takster, bøger og blade.
 4. Småinventar: Herunder kan opføres udgifter til anskaffelse af mindre  

 inventargenstande med en anskaffelsessum på p.t. 4.300 kr. eller derunder.  

 Beløbet reguleres i overensstemmelse med det beløb, der er nævnt i § 3, stk.  

 2, i lov om skattemæssige afskrivninger.
 5. Rengøring: Under rengøring opføres udgifter til vask og  

 rengøringsrekvisitter samt udgifter til rengøring m.v. der varetages af  

 personer, der ikke er ansat på apoteket (rengøringsselskab m.v.).
 6. Arbejdstøj: Herunder opføres udgifter til arbejdstøj til apotekets  

 personale.
 7. Undervisning, kurser, kongresser: Herunder opføres udgifter til  

 undervisning af elever, når undervisningen foregår på kurser, samt udgifter  

 til apotekers og personalets deltagelse i faglige kurser og kongresser.
 8. Traktement af personale: Herunder opføres udgifter til traktement af  

 personalet i arbejdstiden samt udgifter til personalemøder og - fester.
 9. Repræsentation.
 10. Revisorhonorar.
 11. EDB: Under EDB opføres driftsudgifter vedrørende eget EDB-anlæg,  

 udgifter til programmering samt udgifter til extern EDB-behandling.
12. Leje af materiel: Herunder opføres udgifter til leje eller leasing af  

 materiel, f.eks.
EDB-anlæg, fotokopieringsmaskiner, tyverialarmanlæg og  

 lignende.
 13. Diverse: Som eksempler på udgifter der opføres herunder kan nævnes  

 inkassogodtgørelse, udgifter til bedriftssundhedstjeneste og advokatbistand,  

 stempeludgifter, teknikerhonorar vedrørende inventaranskaffelser, værdi af  

 kasseret inventar m.v.
 Forrentning.
 Udgifter til forrentning beregnes efter bestemmelserne i §§ 6-7 i  

 Indenrigsministeriets bekendtgørelse nr. 92 af 23. januar 1985 om aflæggelse  

 af apoteksregnskab, jfr. bemærkningerne til de enkelte statusposter.
Ved renteberegning regnes året til 360 dage og 1 måned til 30 dage.
Ved  

 indehaverskifte beregnes forrentning forholdsmæssigt for dele af år, ved  

 nyoprettelse beregnes forrentning fra den dag, apoteket åbnes.
 Afskrivning.
 Udgifter til afskrivning beregnes efter bestemmelserne i § 8 i  

 Indenrigsministeriets bekendtgørelse nr. 92 af 23. januar 1985 om aflæggelse  

 af apoteksregnskab, jfr. tillige bemærkningerne nedenfor til de enkelte  

 statusposter.
II.
Statusoplysninger.
 Inventar.
Inventarkonto ved årets begyndelse omfatter det beløb, der er anvendt til  

 overtagelse og anskaffelse af inventar til apotek, apoteksfilial,  

 apoteksudsalg og håndkøbsudsalg med fradrag af afskrivninger foretaget af  

 indehaveren i tidligere år samt af øvrige foretagne reduktioner i tidligere  

 år på inventarkontoen i forbindelse med salg eller kassation af inventar.  

 Primosaldoen er identisk med forrige års ultimosaldo.
Ved overtagelse af  

 apotek udgør overtagelsessummen primoværdien, ved nyoprettelse udgør det før  

 apotekets åbning anskaffede inventar primoværdien.
 Inventarkonto ved årets udgang beregnes ved til inventarkontoen ved årets  

 begyndelse af tillægge inventaranskaffelser i årets løb og fradrage  

 afskrivninger samt værdien af kasserede og/eller solgte inventargenstande.  

 Ved indehaverskifte i årets løb beregnes ultimosaldoen på tilsvarende måde.
Inventargenstande med en anskaffelsessum på p.t. 4.300 kr. eller derunder  

 kan udgiftsføres over driften i anskaffelsesåret.
Beløbet reguleres i  

 overensstemmelse med det beløb, der er nævnt i § 3, stk. 2, i lov om  

 skattemæssige afskrivninger.
 Udgifter til opstilling, tilpasning og forandring af inventar opføres  

 under inventaranskaffelser, medens udgifter til teknisk bistand til  

 inventaranskaffelser og forandringer m.v. opføres under andre driftsudgifter.  

 Udgifter til reparation og almindelig vedligeholdelse af inventar opføres  

 under vedligeholdelsesudgifter.
 Af udgifter til anskaffelse og installation af køleanlæg,  

 ventilationsanlæg, tyverialarmanlæg og lignende opføres udgifter til selve  

 maskineriet under inventaranskaffelser, medens udgifter til installation  

 opføres under indretningsudgifter.
 Såfremt der ansøges om afgiftslempelse/tilskud i henhold til § 51 i lov om  

 apoteksvirksomhed, skal inventaranskaffelser i årets løb specificeres.
På inventarkontoen afskrives årligt 8% af det ved årets begyndelse  

 bogførte beløb, omfatter opgørelsen kun en del af året, afskrives en  

 forholdsmæssig del.
Inventaranskaffelser i årets løb afskrives med 20%. Ved  

 indehaverskifte betragtes det overtagne inventar som nyanskaffet og skal  

 således afskrives med 20%.
 Det beløb, der kan opføres til forrentning, beregnes som gennemsnittet af  

 inventarets bogførte værdi ved årets begyndelse og udgang.
 Indretning.
 Ved indretningsudgifter forstås udgifter, der investeres i apotekslokaler  

 og hvis afholdelse ikke tilfører apotekets inventar eller apoteksejedommen en  

 forøget værdi, der vil give sig udslag i en højere overtagelsessum i tilfælde  

 af indehaverskifte.
Værdien af apotekets indretning ved årets begyndelse omfatter de beløb,  

 der i tidligere år er henført til indretningsudgifter med fradrag af de i  

 tidligere år foretagne afskrivninger.
Primoværdien er lig foregående års  

 ultimoværdi.
Ved nyoprettelser udgør indretningsudgifter afholdt forud for  

 apotekets åbning primosaldoen.
 Værdien af apotekets indretning ved årets begyndelse beregnes ved til  

 værdien ved årets begyndelse at tillægge afholdte indretningsudgifter i årets  

 løb og fradrage årets afskrivning.
 Som eksempler på indretningsudgifter kan anføres:
 1. Særlige udgifter til bygningsmæssige  

 foranstaltninger i forbindelse med inventaranbringelse.
 2. Udgifter til installation af ventilationsanlæg,  

 køleanlæg, tyverialarmanlæg og lignende, der installeres af hensyn til  

 apoteksdriften.
 3. Udgifter til bygningsmæssige foranstaltninger,  

 bortset fra almindelig vedligeholdelse, i lejede apotekslokaler.
 4. Udgifter til bygningsmæssige foranstaltninger,  

 bortset fra almindelig vedligehold, i apotekslokaler, der ejes af apotekere,  

 når udgifterne afholdes specifikt af hensyn til apoteksvirksomheden og derfor  

 ikke vil tilføre ejendommen en øget værdi, hvis lokalerne skal anvendes til  

 andet formål.
 5. Udgifter til teknisk bistand vedrørende indretning  

 af apotekslokaler.
 6. Ved nyoprettelse af apoteker, udgifter til  

 lønninger til personale samt til husleje, opvarmning m.v. inden apotekets  

 åbning.
 Såfremt der ansøges om afgiftslempelse/tilskud i henhold til § 51 i lov om  

 apoteksvirksomhed skal afholdte indretningsudgifter i årets løb specificeres.
Indretningsudgifter på indtil 50.000 kr. afskrives i det år, hvor udgiften  

 er afholdt.
Indretningsudgifter på mere end 50.000 kr. afskrives lineært med  

 10% af de oprindeligt afholdte udgifter, dog mindst 50.000 kr. årligt, indtil  

 restsaldoen udgør 50.000 kr. eller derunder, der afskrives det følgende år.  

 Apoteker og dertil knyttede apoteksfilialer og apoteksudsalg betragtes som  

 een enhed.
Ved indehaverskifte afskrives alle endnu ikke afskrevne  

 indretningsudgifter.
 Af hensyn til afskrivningsberegningen skal størrelsen af de oprindeligt  

 afholdte indretningsudgifter anføres.
 Det beløb, der kan opføres til forrentning, beregnes som gennemsnittet af  

 indretningens bogførte værdi ved årets begyndelse og udgang.
 Varelager .
 Varelageret på apoteker, apoteksfilialer og apoteksudsalg ved årets  

 begyndelse og udgang skal opgøres i overensstemmelse med de til enhver tid  

 gældende bestemmelser om apotekernes varelageropgørelse.
 Varelagerets sammensætning på de 2 seneste opgørelsesdage og varekøbet  

 mellem opgørelsesdagene skal specificeres som følger:
 1. Råvarer og mellemprodukter.
 2. Bulkvarer.
 3. Farmaceutiske specialiteter.
a.
DAK-specialiteter.
b.
Industrispecialiteter.
 4. Magistrelle lægemidler.
 5. Sygeplejeartikler, forbindsstoffer, tekniske varer,  

 mærkevarer og lignende.
 6. Påfyldninger af apoteksfremstillede  

 ikke-lægemidler.
 7. Emballage.
 8. Etiketter.
 9. Andre varer.
Varekøbet mellem opgørelsesdagene opgøres som varekøbet fra det  

 månedsskifte, der ligger nærmest første opgørelsesdag til det månedsskifte,  

 der ligger nærmest sidste opgørelsesdag.
Antallet af måneder skal anføres.
 Der kan ikke foretages nedskrivning på varelageret over apoteksregnskabet.
Det beløb, der kan opføres til forrentning, beregnes som gennemsnittet af varelagerets værdi ved årets begyndelse og udgang.
Ved  

 indehaverskifte anvendes den i forbindelse med indehaverskiftet foretagne  

 opgørelse af varelagerets værdi som ultimoværdi i den fratrædende apotekers  

 regnskab.
Primoværdien i den tiltrædende apotekers opgørelse er  

 overtagelsessummen for varelageret.
Udestående fordringer Der skal ved udgangen af hvert kvartal foretages en opgørelse over  

 apotekets tilgodehavender (excl. merværdiafgift).
Det beløb, der kan opføres til forrentning, beregnes som gennemsnittet af apotekets udestående fordringer ved udgangen af hvert  

 kvartal forhøjet med halvdelen.
 Varevogne.
 Herunder opføres værdien af apotekets varevogn(e) i de tilfælde, hvor  

 kørselsudgiften for varevognen beregnes udfra de faktiske driftsudgifter.
 Værdien ved årets begyndelse er varevognens anskaffelsessum med fradrag af  

 de i tidligere år foretagne afskrivninger.
 Værdien ved årets udgang opgøres ved til værdien ved årets begyndelse at  

 fradrage årets afskrivning.
 Råder apoteket over flere varevogne, skal afskrivning og forrentning  

 beregnes for hver varevogn.
 Afskrivning beregnes i anskaffelsesåret med 30% af 5/6 af varevognens  

 anskaffelsessum, i følgende år afskrives 30% årligt af den bogførte værdi ved  

 årets begyndelse, forholdsvis for dele af år.
 Det beløb, der kan opføres til forrentning beregnes som gennemsnittet af  

 varevognens værdi ved årets begyndelse og udgang.
 Kapital vedrørende lejede lokaler.
 For lejede apotekslokaler opføres herunder oplysning om forudbetalt  

 husleje, depositum og lignende.
 Til forrentning kan opføres gennemsnittet af beløbene ved årets begyndelse  

 og udgang.
 Leverandørkreditter.
 Størrelsen af apotekets rentefri leverandørkreditter beregnes udfra  

 vareforbruget og opgøres som 60/360 af 95% af apotekets vareforbrug i det  

 forløbne år.
 Beløbet fradrages i apotekets anlægskapital inden beregning af  

 forrentning.
 Merværdiafgift.
 Herunder skal opføres oplysning om den samlede indgående og udgående  

 merværdiafgift i årets løb.
 Skyldige feriepenge .
 Herunder opføres apotekets skyldige feriepenge ved årets begyndelse og  

 udgang.
III.
Afgiftsberegning.
 Afgifter og tilskud i henhold til § 51 i lov om apoteksvirksomhed skal  

 beregnes efter de til enhver tid gældende regler herom (for tiden  

 bestemmelserne i §§ 1 og 2 i Indenrigsministeriets bekendtgørelse nr. 623 af  

 18. december 1985 om beregning og betaling af afgift og tilskud i henhold til  

 lov om apoteksvirksomhed). Beregningerne foretages på baggrund af de endelige  

 regnskabstal for apoteket med tilhørende filialer og udsalg.
 Ved indehaverskifte i årets løb beregnes afgifter og tilskud for den  

 forløbne periode på baggrund af den beløbsgrænse, der er gældende for  

 afhændelsestidspunktet.
Er der i årets løb indbetalt mindre til Sundhedsstyrelsen end den  

 beregnede samlede afgift, eller er der fra Sundhedsstyrelsen udbetalt mere  

 end det beregnede samlede tilskud, skal forskelsbeløbet indbetales til  

 Sundhedsstyrelsen.
Er den indbetalte afgift større eller det udbetalte  

 tilskud mindre end den endelige afgift eller tilskud, vil forskelsbeløbet  

 blive udbetalt af Sundhedstyrelsen.
Efterreguleringer på 100 kr og derunder  

 indbetales/udbetales ikke.
 På afgiftsberegningsskemaet skal der anføres oplysninger om ydet  

 afgiftslempelse eller modtaget tilskud i henhold til § 51 i lov om  

 apoteksvirksomhed.
 Denne vejledning erstatter Sundhedsstyrelsens vejledning af 18. december  

 1985 til brug ved udarbejdelse af apoteksregnskaber og finder anvendelse på  

 apoteksregnskaber fra og med driftsåret 1987.
