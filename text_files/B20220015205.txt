Bekendtgørelse om ændring af bekendtgørelse om politiets anvendelse af automatisk nummerpladegenkendelse (ANPG) § 1 I bekendtgørelse nr. 1080 af 20. september 2017 om politiets anvendelse af automatisk nummerpladegenkendelse (ANPG) foretages følgende ændringer:
 1. I § 3 indsættes efter »nummerpladen,«: » bilmærke, køretøjsmodel, køretøjets farve, køretøjstypen,«.
 2. I § 5 indsættes efter nr. 7 som nye numre:
»8) er tilknyttet virksomheder, der konkret er mistænkt for at overtræde reglerne om brug og anvendelse af takografer inden for vejtransport i forbindelse med kørsel på anden førers førerkort, 9) er tilknyttet virksomheder, der konkret er mistænkt for at overtræde godskørselsloven ved:
a) at udføre godstransport uden fællesskabstilladelse eller b) at udføre godskørsel for fremmed regning med dansk indregistreret varebil eller vogntog med en samlet tilladt totalvægt, der overstiger 2.000 kg, og som fragter gods med en samlet vægt på mere end 11 kg pr. stykgods uden tilladelse hertil, 10) er tilknyttet virksomheder, der konkret er mistænkt for at overtræde bekendtgørelse om kvalifikation til visse førere af køretøjer i vejtransport ved:
a) at udføre godstransport uden at føreren er i besiddelse af et chaufføruddannelsesbevis, et kørekort påført kode 95 eller førerattest påført kode 95 for opnåede grundlæggende kvalifikationer eller efteruddannelse som foreskrevet i bekendtgørelsen eller b) at udføre godskørsel for fremmed regning med dansk indregistreret varebil eller vogntog med en samlet tilladt totalvægt, der overstiger 2.000 kg, og som fragter gods med en samlet vægt på mere end 11 kg pr. stykgods, uden at føreren er i besiddelse af et varebilschaufføruddannelsesbevis, chaufføruddannelsesbevis, et kørekort påført kode 95 eller førerattest påført kode 95 for opnåede grundlæggende kvalifikationer eller efteruddannelse som foreskrevet i bekendtgørelsen, 11) er tilknyttet virksomheder, der konkret er mistænkt for at overtræde bekendtgørelse af lov om afgift af vejbenyttelse ved at benytte den del af det danske vejnet, der udgøres af motorvejsstrækningerne, uden at betale afgift for retten hertil, 12) er tilknyttet personer eller virksomheder, der konkret er mistænkt for at overtræde regler om transport, import eller eksport af dyr,« Nr. 8-17 bliver herefter nr. 13-22.
 3. I § 5, nr. 9, der bliver nr. 14, ændres »hos hvem førerretten er inddraget eller frakendt ubetinget,« til: »der ikke har erhvervet førerret, eller som har fået inddraget eller frakendt førerretten ubetinget,«.
 4. § 6 affattes således:
 »§ 6. I no-hit-delen kan behandles oplysninger om nummerplader m.v., som ikke er omfattet af § 5, når:
 1) Oplysningerne er indsamlet ved hjælp af stationært ANPG-udstyr, jf. § 2, nr. 1. Indsamlingen skal understøtte et eller flere strategiske indsatsområder i politiet, hvor anvendelsen af ANPG vurderes at være af væsentlig betydning.
2) Oplysningerne er indsamlet ved hjælp af mobilt ANPG-udstyr, jf. § 2, nr. 2 og 3, som led i en målrettet politiindsats.
Indsatsen skal være tidsmæssigt og geografisk afgrænset og iværksat på baggrund af en konkret politifaglig vurdering, hvor anvendelsen af ANPG vurderes at være af væsentlig betydning for indsatsen.
Stk. 2. I no-hit-delen kan desuden i en kortvarig periode, jf. § 10, stk. 2, behandles oplysninger indsamlet ved hjælp af mobilt ANPG-udstyr, jf. § 2, nr. 2 og 3, uanset at disse ikke er indsamlet som led i en målrettet politiindsats, jf. stk. 1, nr. 2.« 5. I § 7, stk. 1, nr. 5, ændres », jf. § 6, stk. 1.« til: », jf. § 6, stk. 1, nr. 2.« 6. I § 7, stk. 2, ændres »§ 5, nr. 13« til: »§ 5, nr. 18«.
 7. I § 7, stk. 4, udgår », stk. 2« og »dog«.
 8. I § 9 udgår »senest«.
 9. I § 9, nr. 1, ændres »1-7« til: »1-5 og 7«.
 10. I § 9, nr. 2, ændres »8-13« til: »6 og 8-18«.
 11. I § 9, nr. 3, ændres »14-17« til: »19-22«.
 12. § 10 affattes således:
 »§ 10. Personoplysninger omfattet af § 6, stk. 1, nr. 1 og 2, skal slettes i ANPG 60 dage efter det tidspunkt, hvor oplysningerne er indsamlet.
Stk. 2. Personoplysninger omfattet af § 6, stk. 2, skal slettes i ANPG 7 dage efter det tidspunkt, hvor oplysningerne er indsamlet.« 13. I § 11, 2. pkt., indsættes efter »Beslutning herom træffes af rigspolitichefen«: »eller af den, som rigspolitichefen bemyndiger hertil«.
 14. I § 15, stk. 1, nr. 1, ændres »efterforskning eller forfølgning« til: »efterforskning, afsløring eller retsforfølgning«.
§ 2 Bekendtgørelsen træder i kraft den 1. februar 2022.
