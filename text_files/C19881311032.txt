Vedr. avlskontrollen i 1987 Vedlagt følger en opgørelse over de avlskontrollerede arealers  

 klassificering efter vinterafprøvningens afslutning.
 Det kan til orientering oplyses, at følgende avlsmateriale må anvendes til  

 eget brug i 1988:
 1. Opformeringen ved delvis udskiftning uanset  

 hovedarealets klassificering.
 2. Opformeringen ved total udskiftning, hvis det ikke  

 er nedklassificeret p.g.a. sygdomme eller fremmed sort i marken.
I begge tilfælde gælder, at avlsmaterialet generationsmæssigt skal svare  

 til autorisationen.
Det betyder, at basisavlere ikke må anvende materiale,  

 der generationsmæssigt er lavere end klasse EE.
For certificerede avlere må  

 der ikke anvendes materiale, der er lavere end klasse AA.
 Hvis der anvendes avlsmateriale, der ikke svarer til autorisationen, er  

 det en overtrædelse af avlskontrolreglerne, der kan medføre kassation af hele  

 avlen.
Vedr. partikontrol af læggekartofler Tilsynet har ved partikontrol af læggekartofler konstateret, at adskillige  

 partier ikke opfylder kvalitetsnormerne.
Derfor er flere partier kasseret i  

 år.
Det skal i den forbindelse understreges, at det er den ansvarlige leder på  

 de autoriserede virksomheder, der er ansvarlig for, at et parti opfylder  

 kvalitetsnormerne.
Det er også den ansvarlige leders opgave, at vurdere om et  

 parti kartofler er egnet til opsortering som læggekartofler.
Vedr. avlskontrollen i 1988 Autorisation af avlere Tilsynet har besluttet at ændre datoen for tilmelding af nye avlere,  

 således at ansøgningsskema om autorisation af nye læggekartoffelavlere skal  

 være Center for landbrug i hænde senest 15. februar 1988. Avlere, der  

 er autoriseret, kan fortsætte uændret, men ønsker disse avlere ændring af  

 autorisation fra basis til certificeret, skal anmodning om ændring foretages  

 skriftligt til Center for landbrug inden ovennævnte dato.
 Ændring af autorisation i opadgående retning fra certificeret til basis  

 kan kun forventes imødekommet, hvis der finder en total udskiftning af alt  

 avlsmateriale sted.
Anmeldelse af arealer til avlskontrol Tilsynet udsender til alle autoriserede læggekartoffelavlere en  

 anmeldelsesformular i slutningen af marts måned.
 Anmeldelsesfristen er senest den 15. maj 1988.
 Anmeldelsen skal vedlægges dokumentation for indkøbt avlsmateriale.  

 Dokumentationen kan bestå af en faktura eller partiinspektionsmeddelelse,  

 såfremt den endelige modtagers navn er påført (se § 8, stk. 3 i  

 avlskontrolreglerne).
 Det er virksomhederne, der omsætter læggekartofler, der skal sørge for, at  

 faktura eller partiinspektionsmeddelelse følger med ved levering af  

 kartoflerne, således at avlerne er i besiddelse af gyldig dokumentation.
 Avlerne opfordres til at sikre sig dokumentation samtidig med kartoflernes  

 levering.
