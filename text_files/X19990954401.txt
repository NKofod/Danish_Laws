Bindende forhåndsbesked  

 Aktielån LR af 15/12 1998 Reference ABL § 1 LV 1997 S.G.1.3 Spørgsmål Vil aktielån som finder sted i henhold til de givne  

 standardvilkår skattemæssigt skulle anses for udlån og ikke  

 realisation? Svar Ja.
Sagsfremstilling og begrundelse Finansrådet, Børsmæglerforeningen og  

 Københavns Fondsbørs har i fællesskab udarbejdet et  

 udkast til standardvilkår for lån af aktier, se nedenfor Om baggrunden for at anmode om bindende  

 forhåndsbesked er oplyst følgende.
Organisationerne har igennem en længere periode  

 undersøgt mulighederne for at etablere en formaliseret  

 låneordning for aktier i Danmark.
Baggrunden herfor er, at en  

 velfungerende aktielåneordning vil kunne forbedre aktiemarkedets  

 likviditet, forbedre handlen med aktier noteret på flere børser  

 samt øge muligheden for en effektiv afvikling.
Effektive værdipapirlåneordninger kendes fra  

 mange andre lande, og Danmark skiller sig ud internationalt ved ikke at kunne  

 tilbyde en effektiv låneordning for aktier.
I Sverige fungerer en  

  aktielåneordning i stil med den i udkastet til standardvilkår  

 beskrevne.
Organisationerne er af den opfattelse, at det er en  

 afgørende forudsætning for, at en aktielåneordning kan  

 fungere, at der ikke findes skattemæssige hindringer for  

 aktielåner.
Det er således væsentligt, at der er mulighed  

 for at låne aktier, uden at udlånet skattemæssigt anses for  

 realisation hos udlåner.
Det er hensigten at formalisere en aktielåneordning  

 ved at stille et sæt standardvilkår til rådighed, som kan  

 anvendes i forbindelse med aktielån.
Formålet med aftalen er  

 fremskaffelse af aktier, og der overføres derfor ikke likviditet i  

 forbindelse med lånet.
Derimod sker der en nettoafregning af vederlag  

 for lånet, jf. pkt. 11. Udlånet registreres i en  

 værdipapircentral, så videresalg kan foretages.
 Organisationerne går ud fra, at de beskrevne  

 aktielån ikke i sig selv vil udløse aktieomsætningsafgift.  

 Låntagers eventuelle salg af de lånte aktier vil derimod  

 udløse aktieomsætningsafgift på samme måde som andre  

 overdragelser.
Organisationerne forventer, at den regnskabsmæssige  

 behandling vil afspejle, at der er tale om låneforhold.
Dette  

 spørgsmål forventes bekræftet af Finanstilsynet.
 For en god ordens skyld skal det præciseres, at  

 organisationernes henvendelse alene vedrører standardvilkårene  

 og ikke eventuelt individuelt aftalt vilkår, jf.  

 standardvilkårets pkt. 1,2.
Told- og Skattestyrelsen bemærker, at sagen  

 adskiller sig fra den traditionelle repo-forretning med obligationer, der  

 normalt anvendes til at fremskaffe likviditet.
Det sker ved, at der mellem to  

 parter indgås aftale om, at låntager (af likviditet) på en  

 given dato sælger en post obligationer til en aftalt kurs, samtidig med  

 at der indgås aftale om, at låntager køber en identisk  

 post obligationer til en anden kurs til levering på et senere  

 tidspunkt.
Overdragelse af obligationerne modsvares således af  

 overførsel af likviditet.
I låneperioden har låntager  

 rådighed over likviditeten, mens långiver har rådighed over  

 obligationerne.
Både salg og genkøb registreres i  

 Værdipapircentralen.
Skatteretligt anses dette for lån, TfS 1995,  

 48.
 Denne sag svarer således til en ensidig  

 repo-forretning, idet likviditeten ikke er medtaget.
 Ligningsrådet har i en tidligere sag (TfS 1998, 357  

   greenshoe) behandlet en tilsvarende konstruktion med aktier og kom her frem  

 til at betragte den som et udlån.
 Aktiemissioner via en greenshoe som konstrueret i TfS  

 1998, 357, vil være indeholdt i standardvilkårene.
 I TfS 1998, 357 var der skabt sikkerhed for, at banken  

 der lånte aktierne   kunne fremskaffe det fornødne antal aktier  

 til indfrielse af aktielånet.
 Til grund for styrelsens indstilling er lagt  

 afgørende vægt på, at standardvilkårene alene  

 vedrører børsnoterede aktier, hvorved der er sikret en vis  

 mængde og handelsaktivitet med de pågældende aktier.
 Desuden vil der, når lånte aktier ikke kan  

 leveres tilbage, indtræde suspension indtil levering er mulig, jf.  

 standardvilkårenes pkt. 19,3. Suspension vil være at sidestille  

 med et nyt låneforhold eller forlængelse af løbetiden.  

 Hvis levering opgives vil forholdet være at anse for realisation  

 på udlånstidspunktet.
 Tilbageleveres en del af aktierne, men ikke dem alle, vil  

 der for så vidt angår den del der ikke tilbageleveres være  

 tale om realisation, mens den resterende del fortsat vil være  

 lån.
Told- og Skattestyrelsen indstiller, at en  

 aktielåneordning i henhold til de vedlagte standardbetingelser er at  

 betragte som lån og ikke realisation.
Hermed skal der heller ikke  

 betales aktieomsætningsafgift af dispositionen.
I det omfang der  

 foretages dækningskøb, jf. standardvilkårenes pkt. 13,  

 anses det ikke for realisation i forhold til långiver, idet  

 erstatnings-aktierne træder i stedet for de oprindelige aktier.
Derimod  

 anses låntager for at have erhvervet aktier.
 Ligningsrådet kan i det hele tiltræde  

 styrelsens indstilling med den anførte begrundelse.
Finansrådets og  

 Børsmæglerforeningens standardvilkår for lån af  

 aktier Pkt. 1,0. Standardvilkår Pkt. 1,1. Nærværende standardvilkår  

 (herefter Vilkårene) skal gælde for aktielån mellem  

 parterne i det omfang, parterne har indgået aftale herom.
Pkt. 1,2. Parterne kan supplere eller fravige  

 Vilkårene ved særskilt aftale.
Særskilte aftaler har  

 fortrinsret fremfor Vilkårene.
Pkt. 2,0. Aktier Pkt. 2,1: Vilkårene omfatter lån af danske  

 aktier noteret på Københavns Fondsbørs A/S.
Pkt. 3,0. Indgåelse af aftale Pkt. 3,1: Telefoniske aftaler og andre mundtlige aftaler  

 bekræftes skriftligt.
En aftale anses dog allerede for indgået  

 på tidspunktet for den mundtlige aftale og ikke ved fremsendelsen af  

 den skriftlige bekræftelse.
Pkt. 3,2: Hvis begge parter er værdipapirhandlere i  

 henhold til værdipapirhandelsloven fremsender långiver en  

 skriftlig bekræftelse til låntager.
Hvis kun en af parterne er  

 værdipapirhandler fremsendes den skriftlige bekræftelse af denne  

 part.
 Pkt. 3,3: Den skriftlige bekræftelse skal indeholde  

 oplysning om parterne, typen (fondskoden), herunder stykstørrelsen, og  

 mængden af lånte aktier, tidspunkterne for levering og  

 tilbagelevering af aktier, vederlaget for lånet og om  

 sikkerhedsstillelse.
Pkt. 4,0. Overgang af ejendomsret Pkt. 4,1: Ejendomsretten til de lånte aktier  

 overgår fra långiver til låntager.
Samtidig påtager  

 låntager sig en forpligtelse til at levere aktier af samme mængde  

 og type som de lånte aktier til långiver ved løbetidens  

 ophør.
Rettighederne knyttet til de lånte aktier, såsom  

 stemmeret og ret til udbytte overgår til låntager, jf. nedenfor i  

 pkt. 8-9.
Pkt. 5,0. Indberetning Pkt. 5,1: Parterne foretager hver for sig indberetning til  

 udstederen af aktierne og Københavns Fondsbørs i det omfang, de  

 i henhold til værdipapirhandelslovens §§ 29 og 33 er forpligtet  

 hertil.
Pkt. 6,0. Levering Pkt. 6,1: Långiver skal levere de lånte aktier  

 til låntager på den første dag i løbetiden inden  

 for åbningstiden for Københavns Fondsbørs A/S.
Aktierne  

 må ikke være behæftet med panteret, udlæg eller andre  

 rettigheder.
Pkt. 7,0. Løbetid Pkt. 7,1: Lånets løbetid aftales til en  

 bestemt periode, dog højst 6 måneder.
 Pkt. 7,2: Uanset pkt. 7,1 kan lånet opsiges til  

 enhver tid af långiver til udløb 5 børsdage efter den  

 dag, hvor opsigelsen kommer frem til låntager, og af låntager til  

 udløb 1 børsdag efter den dag, hvor opsigelsen kommer frem til  

 långiver.
Pkt.8,0. Udbytte Pkt. 8,1: Udbytte af de lånte aktier, der forfalder  

 i løbetiden, tilfalder låntager.
Pkt. 8,2: Låntager afregner hele udbyttet til  

 långiver, uanset om låntager var i besiddelse af de lånte  

 aktier, da udbyttet forfaldt.
Långiver skal have adgang til at  

 råde over udbyttet på forfaldstidspunktet.
Pkt. 9,0. Emmissioner og kapitalændringer m.v.  

 i løbetiden Pkt. 9,1: Såfremt der i lånets løbetid  

 indtræder begivenheder knyttet til besiddelsen af de lånte  

 aktier, jf. nedenfor, skal låntager forholde sig som anført i  

 pkt. 9,2-9,4.
Pkt. 9,2: Foretages der en fondsemission i  

 løbetiden, skal låntager ved løbetidens ophør  

 levere det yderligere antal aktier til långiver, som kan  

 henføres til de lånte aktier, uanset om låntager var i  

 besiddelse af aktierne ved fondsemissionen.
Låntager afregner ved  

 løbetidens ophør et beløb til långiver for  

 eventuelle overskydende aktieretter, som ikke gav adgang til en aktie,  

 opgjort svarende til gennemsnitskursen på den sidste handelsdag for  

 aktieretterne.
Hvis de tilkomne aktier eller aktieretter ikke leveres  

 rettidigt til långiver, og låntager ikke umiddelbart efterkommer  

 et påkrav herom, finder pkt. 13,3 anvendelse.
Pkt. 9,3: Gennemføres en kapitalforhøjelse  

 ved nytegning i løbetiden med fortegningsret for hidtidige  

 aktionærer, skal låntager ved løbetidens ophør  

 levere det yderligere antal aktier til långiver, som tegningsretterne  

 gav adgang til at tegne, uanset om låntager var i besiddelse af  

 aktierne på tegningstidspunktet, og långiver skal godtgøre  

 låntager det betalte tegningsprovenu samt eventuelle omkostninger  

 forbundet med aktietegningen.
Låntager afregner ved løbetidens  

 ophør et beløb til långiver for eventuelle overskydende  

 tegningsretter, som ikke giver adgang til at tegne en aktie, opgjort svarende  

 til gennemsnitskursen på den sidste handelsdag for tegningsretterne.  

 Hvis långiver i henhold til pkt. 7,2 opsiger lånet til  

 udløb inden for tegningsperioden, tilbageleverer låntager alene  

 aktier af samme mængde og type som de lånte aktier tillige med de  

 tildelte tegningsretter.
Långiver skal på låntagers  

 opfordring oplyse, om lånet vil blive opsagt til udløb inden for  

 tegningsperioden.
Hvis de tilkomne aktier eller tegningsretter ikke leveres  

 rettidigt, og låntager ikke umiddelbart efterkommer et påkrav  

 herom, finder pkt. 13,3 anvendelse.
Pkt. 9,4: Gennemføres fusion, spaltning eller  

 kapitalnedsættelse i løbetiden, skal låntager ved  

 løbetidens ophør overdrage långiver det antal aktier, som  

 kan henføres til de oprindeligt udlånte aktier, uanset om  

 låntager var i besiddelse af aktierne ved fusionen, spaltningen eller  

 kapitalnedsættelsen.
Hvis aktierne ikke leveres rettidigt, og  

 låntager ikke umiddelbart efterkommer et påkrav herom, finder  

 pkt. 13,3 anvendelse.
Hvis der udbetales en kontant godtgørelse eller  

 anden godtgørelse som følge af kapitalnedsættelse eller  

 fusion, skal hele godtgørelsen overdrages til långiver på  

 det tidspunkt, hvor låntager modtager godtgørelsen eller ville  

 have modtaget godtgørelsen, såfremt låntager var i  

 besiddelse af aktierne.
Pkt. 10,0. Sikkerhedsstillelse Pkt. 10,1: Låntager stiller sikkerhed for  

 tilbagelevering af de lånte aktier og de øvrige forpligtelser,  

 som følger af Vilkårene.
Låntager skal senest stille  

 sikkerhed på det tidspunkt, hvor de lånte aktier leveres til  

 låntager.
 Pkt. 10,2: Parterne aftaler, hvilke typer af sikkerhed der  

 kan stilles, og hvilken opgørelse og regulering af  

 sikkerhedsstillelsen der skal foretages.
Pkt. 11,0. Vederlag Pkt. 11,1: Låntager betaler et vederlag for  

 lånet af aktierne aftalt på grundlag af lånets  

 løbetid og kursværdien af de lånte aktier.
Vederlaget  

 forfalder til betaling ved løbetidens ophør.
Pkt. 12,0. Omkostninger Pkt. 12,1: Hver part afholder egne omkostninger i  

 forbindelse med aktielånet, herunder de skatter og afgifter, som  

 lånet måtte foranledige.
 Pkt. 13,0. Tilbagelevering af lånte aktier  

 m.v.
Pkt. 13,1: Ved ophøret af lånets  

 løbetid i henhold til pkt. 7 leverer låntager til långiver  

 aktier af samme mængde og type som de lånte aktier eventuelt  

 reguleret som anført i pkt. 9. tilbagelevering skal ske på den  

 sidste dag i den aftalte løbetid inden for åbningstiden for  

 Københavns Fondsbørs A/S.
De tilbageleverede aktier må  

 ikke være behæftet med pant, udlæg eller andre  

 rettigheder.
Pkt. 13,2: Hvis tilbagelevering ikke finder sted i  

 overensstemmelse med pkt. 13,1, har långiver ret til på  

 låntagers regning umiddelbart at foretage dækningskøb af  

 tilsvarende aktier.
Dækningskøb skal foretages på den  

 markedsplads, hvor den pågældende aktie er noteret, eller hos en  

 markedsdeltager på den pågældende markedsplads.  

 Långivers fordring på låntager på tilbagelevering af  

 de lånte aktier ændres derved til et pengekrav svarende til  

 långivers omkostninger som følge af dækningskøbet.  

 Fordringen er forfalden til betaling med det samme.
 Pkt. 13,3: Såfremt låntager ikke foretager  

 rettidig levering af fondsaktier, aktier, aktieretter eller tegningsretter i  

 henhold til pkt. 9,2-9,4; 15,1 og 15,3, er långiver berettiget til at  

 foretage dækningskøb som anført i pkt. 13,2.
Pkt. 14,0. Misligholdelse Pkt. 14,1: Långiver har ret til at ophæve  

 samtlige aktielån omfattet af Vilkårene til ophør  

 umiddelbart i følgende tilfælde:
 Samtlige aktielån omfattet af Vilkårene anses  

 umiddelbart for misligholdt i tilfælde af, at låntager anmelder  

 betalingsstandsning, får åbnet forhandling om tvangsakkord eller  

 erklæres konkurs.
 Pkt. 14,2: Låntager har ret til at ophæve  

 samtlige aktielån omfattet af Vilkårene til ophør  

 umiddelbart i følgende tilfælde:
 Samtlige aktielån omfattet af Vilkårene anses  

 umiddelbart for misligholdt i tilfælde af, at långiver anmelder  

 betalingsstandsning, får åbnet forhandling om tvangsakkord eller  

 erklæres konkurs.
 Pkt. 14,3: En ophævelse kan begrænses til  

 bestemte aktielån i henhold til Vilkårene bortset fra de  

 tilfælde, hvor en part anmelder betalingsstandsning, får  

 åbnet forhandling om tvangsakkord eller erklæres konkurs.
Pkt. 15,0. Virkning af ophævelse Pkt. 15,1: I tilfælde af ophævelse som  

 følge af misligholdelse skal låntager umiddelbart tilbagelevere  

 aktier af samme mængde og type som de lånte aktier, uanset om  

 låntager er i besiddelse af de lånte aktier.
Hvis låntager  

 ikke umiddelbart foretager tilbagelevering og ikke umiddelbart opfylder et  

 påkrav herom, finder pkt. 13,3 anvendelse.
Der foretages en  

 opgørelse af parternes mellemværender på grundlag af  

 parternes udestående fordringer.
Det herved fremkomne nettobeløb  

 afregnes.
Nettobeløbet forfalder til betaling umiddelbart.
 Pkt. 15,2: Opgørelsen og afregningen mellem  

 parterne har også retsvirkning over for parternes eventuelle konkursbo  

 og kreditorer, jf. værdipapirhandelslovens § 58.
 Pkt. 15,3: I tilfælde af en delvis ophævelse i  

 henhold til pkt. 14,3 finder pkt. 15,1 og 15,2 anvendelse med de  

 fornødne modifikationer.
 Pkt. 16,0. Anvendelse af stillede sikkerheder.
 Pkt. 16,1: Långiver kan realisere stillede  

 sikkerheder i det omfang, låntager ikke opfylder de pantsikrede  

 forpligtelser rettidigt og ikke umiddelbart opfylder et påkrav herom.  

 Långiver underretter om muligt låntager om realiseringen af  

 sikkerhederne snarest muligt.
 Pkt. 16,2: Sikkerhederne realiseres i henhold til  

 retsplejelovens § 538 a.
Pkt. 17,0: Opsigelse Pkt. 17,1: Nærværende vilkår kan  

 skriftligt opsiges umiddelbart af hver part.
Opsigelsen gælder dog ikke  

 for lån aftalt før opsigelsen.
Pkt. 18,0. Erstatning Pkt. 18,1: Parterne er erstatningspligtige efter dansk  

 rets almindelige regler herom.
Pkt. 19,0. Force majeure Pkt. 19,1: Parternes forpligtelser i henhold til  

 Vilkårene suspenderes  i det omfang, force majeure forhindrer  

 opfyldelse heraf.
Ved force majeure forstås lovforskrifter,  

 myndighedsforanstaltninger eller lignende, indtruffet eller truende krig,  

 oprør, borgerlige uroligheder, terror, sabotage, naturkatastrofer,  

 strejke, lockout, boykot og blokade uanset om den part, der  

 påberåber sig force majeure, er part i konflikten, herunder at  

 konflikten kun rammer dele af partens funktioner forudsat, at der ikke  

 foreligger selvstændigt ansvar for parten.
 Pkt. 19,2: Den part, der vil påberåbe sig  

 force majeure, er forpligtet til omgående af give meddelelse til den  

 anden part herom, og partens forpligtelse er kun suspenderet, så  

 længe de forhold, der begrunder force majeure-situationen  

 foreligger.
 Pkt. 19,3: En parts forpligtelser suspenderes også,  

 så længe parten ikke er i stand til at levere eller tilbagelevere  

 bestemte aktier, fordi det ikke er muligt at handle eller afvikle en handel  

 med aktier svarende til de lånte aktier.
Pkt. 20,0. Transport Pkt. 20,1: En parts rettigheder i henhold til en aftale om  

 aktielån kan ikke transporteres til andre uden den anden parts  

 skriftlige samtykke.
Pkt. 21,0. Værneting og lovvalg Pkt. 21,1: Vilkårene og aftaler om aktielån i  

 tilknytning hertil fortolkes i henhold til dansk ret.
 Pkt. 21,2: Alle tvister vedrørende Vilkårene  

 og aftaler om aktielån omfattet af Vilkårene afgøres ved  

 långivers værneting.
