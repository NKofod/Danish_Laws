 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 182 af 23. juni 1932 om sundhedsvæsenets centralstyrelse, som  

 ændret ved lov nr. 88 af 15. marts 1939, lov nr. 192 af 11. juni 1954 og lov  

 nr. 153 af 29. april 1965, indsættes efter § 9:
 »STATENS SERUMINSTITUT.
 § 10.  Statens seruminstitut, der hører under  

 indenrigsministeriet, er landets centrallaboratorium, for så vidt angår human  

 bakteriologi, virologi og serologi m.v.
 Stk. 2.  Instituttets ledelse varetages af en direktion,  

 bestående af en faglig direktør og en administrativ direktør.
 Stk. 3.  Der nedsættes et tilsynsråd for instituttet.  

 Rådet består af medicinaldirektøren som formand samt 2 medlemmer udpeget af  

 indenrigsministeren, det ene efter indstilling fra sundhedsstyrelsen.
 Stk. 4.  Indenrigsministeren fastsætter regler om  

 direktionens (direktørernes) og tilsynsrådets virksomhed m.v.
§ 11.  Indenrigsministeren fastsætter regler, herunder  

 om betalingen, for instituttets udlevering af præparater og udførelse af  

 undersøgelser m.m.« § 2 Stk. 1.  Tidspunktet for lovens ikrafttræden bestemmes  

 af indenrigsministeren.
 Stk. 2.  Lov nr. 28 af 20. marts 1901 om oprettelse af  

 et institut for tilvejebringelse af antidifterisk serum og lov nr. 72 af 1.  

 april 1910 om udvidelse af statens seruminstitut m.m. ophæves.
 GIVET PÅ CHRISTIANSBORG SLOT, DEN 28.  

 MAJ 1975.
 Under Vor Kongelige Hånd og Segl.
 I Dronningens navn:
 INGRID.
 Dronning af Danmark.
 Rigsforstander.
 /Egon Jensen.
