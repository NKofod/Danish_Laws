Til Politiet og Anklagemyndigheden 1. Ved lov nr. 1136 af 21. december 1994 om ændring af  

 lov om godskørsel, jf. lovbekendtgørelse nr. 322 af 6. maj 1992 om  

 godskørsel, er der gennemført en række ændringer med hensyn til godskørsel  

 for fremmed regning.
I tilslutning til loven udstedes en revideret  

 bekendtgørelse om godskørsel.
Ifølge loven og bekendtgørelsen er godskørsel  

 for fremmed regning med motorkøretøj, hvis samlede totalvægt overstiger 6  

 tons, undergivet offentlig regulering, hvilket indebærer at der skal være  

 udstedt tilladelse til udførelse af denne form for godskørsel.
Sådanne  

 tilladelser blev indtil den 1. april 1994 udstedt af Direktoratet for  

 Vejtransport, og efter dette tidspunkt af Færdselsstyrelsen.
2. Såfremt en virksomhed udfører firmakørsel kræver  

 dette ikke tilladelse.
Overstiger køretøjets samlede totalvægt 6 tons, skal  

 det være anmeldt til et motorkontor og være registreret i Centralregisteret  

 for Motorkøretøjer (CRM) til firmakørsel.
En sådan registrering er dog ikke  

 nødvendig, hvis den registrerede bruger har tilladelse til godskørsel for  

 fremmed regning.
Ved firmakørsel forstås kørsel med motorkøretøj eller vogntog, hvorved der  

 kun transporteres gods, der tilhører den, der er registreret som bruger af  

 køretøjet, eller gods som denne lejer, udlejer, låner, udlåner eller har i  

 sin besiddelse med henblik på køb, salg, fremstilling, behandling,  

 bearbejdning eller reparation.
Godskørslen, der kun må være en hjælpefunktion  

 i forhold til virksomhedens samlede aktiviteter, skal udføres af en chauffør  

 ansat hos denne, jf. godskørselslovens § 1, stk. 4.
Afgørende for, om der foreligger firmakørsel, er altså, at det  

 transporterede gods tilhører køretøjets registrerede bruger eller på anden i  

 § 1,. stk. 4, nærmere angiven måde er knyttet til denne.
De i stk. 4, angivne  

 former for en sådan tilknytning er udtømmende.
3. Formålet med de ændringer, der er gennemført ved  

 lov nr. 1136 af 12. december 1994, og som er trådt i kraft den 1. januar  

 1995, er blandt andet at forbedre politiets kontrolmuligheder overfor ulovlig  

 godskørsel for fremmed regning, og herigennem give politiet grundlag for en  

 forøget og mere effektiv indsats på det pågældende område.
Efter lovændringen  

 kan politiet således, såfremt det konstateres at der udføres godskørsel for  

 fremmed regning, uden at tilladelsesgrundlaget er i orden, effektivt hindre  

 køretøjet i at køre videre.
Adgangen til at kunne tilbageholde køretøjet  

 fremgår af lovens § 16, stk. 2, der er en stramning og præcisering af den  

 hidtidige hjemmel til at kunne tilbageholde et køretøj.
Bestemmelsen  

 indebærer, at en vognmand, der udfører ulovlig kørsel og hvis køretøj  

 tilbageholdes af politiet, ikke kan fortsætte transporten af det medfølgende  

 gods til bestemmelsesstedet.
Der skal således ske en omladning af godset til  

 et køretøj, hvis registrerede bruger har tilladelse til at udføre godskørsel  

 for fremmed regning.
Godset kan dog også, såfremt det er muligt,  

 videretransporteres som lovlig firmakørsel af den virksomhed, der ejer godset  

 eller har forarbejdet dette m.v.
 Ved tilbageholdelsen skal det sikres, at køretøjet på en effektiv, fysisk  

 måde hindres i at kunne fortsætte kørslen, sålænge tilbageholdelsen varer, og  

 dette kan f.eks. ske ved, at der tilkaldes assistance fra et redningskorps  

 med henblik på effektivt at blokere køretøjets muligheder for at køre videre.
 Hensigten med denne bestemmelse er at sikre overholdelsen af  

 tilladelseskravet og gøre det klart for den, der indgår aftale med en  

 vognmand om transport af gods, at hvis den pågældende indgår aftalen med en  

 uautoriseret vognmand, risikerer vedkommende at godskørslen bliver standset,  

 og transporten dermed forsinket.
 4. Tilbageholdelse af et køretøj har således ganske  

 alvorlige konsekvenser, ikke mindst for den registrerede bruger af det  

 pågældende køretøj, hvorfor det er vigtigt at den fornødne klarhed er til  

 stede, før der i givet fald sker tilbageholdelse.
Med henblik på at sikre den fornødne klarhed er der i lovens § 16, stk. 3,  

 indsat en bestemmelse, der giver politiet adgang til at foretage ransagning  

 af køretøjet i overensstemmelse med retsplejelovens regler om ransagning i  

 sager, som efter loven kan medføre frihedsstraf.
Denne ransagningshjemmel er  

 nødvendig i de tilfælde, hvor politiet nægtes adgang til køretøjets lukkede  

 rum, og hvor det skal kunne konstateres om godset transporteres som  

 firmakørsel eller for fremmed regning.
Endvidere er der etableret en edb-adgang fra rigspolitiet til  

 Færdselsstyrelsens tilladelsesregister, således at politiet på alle tider af  

 døgnet kan få verificeret, om der af Færdselsstyrelsen er udstedt den  

 nødvendige tilladelse.
Der henvises nærmere til politiets orientering herom.
Det vil i hvert enkelt tilfælde bero på politiets skøn i forbindelse med  

 standsning og kontrol af motorkøretøjer, der benyttes til godskørsel, hvilke  

 skridt der skal tages i den pågældende situation.
Såfremt politiet efter  

 indhentelse af oplysninger om registrerings- og tilladelsesforhold i  

 henholdsvis CRM og Færdselsstyrelsen konstaterer, at der udføres godskørsel  

 uden fornøden tilladelse, bør der ske tilbageholdelse af køretøjet.  

 Tilbageholdelsen opretholdes indtil omladning har fundet sted.
 Transportøren orienteres om, hvorledes han atter kan disponere over det  

 tilbageholdte køretøj, fx ved at kontakte vedkommende redningskorps el.lign.,  

 når omladning har fundet sted.
 5. I de tilfælde, hvor der sker tilbageholdelse af  

 køretøjet, kan ejeren eller føreren af køretøjet forlange tilbageholdelsen  

 prøvet ved retten, jf. lovens § 16, stk. 4. Det fremgår tillige af denne  

 bestemmelse, at indbringelse for retten ikke har opsættende virkning,  

 medmindre retten bestemmer dette.
 6. Tilbageholdelse af køretøjer i tilfælde, hvor der  

 udføres godskørsel for fremmed regning, uden at der foreligger tilladelse  

 hertil, kræver som ovenfor omtalt den fornødne klarhed.
 Som eksempler kan nævnes følgende:
 Eksempel 1: En transportør kan ikke fremvise en gyldig tilladelse til  

 godskørsel for fremmed regning, men påstår, at en sådan er udstedt, men glemt  

 medbragt i køretøjet.
Oplysningen verificeres via edb-adgangen fra rigspolitiet til  

 Færdselsstyrelsens tilladelsesregister.
Såfremt transportørens oplysninger  

 ikke er i overensstemmelse med de faktiske forhold (der er ikke udstedt  

 tilladelse) iværksættes tilbageholdelsesforanstaltninger.
 Eksempel 2: Den pågældende transport er firmakørsel, men  

 registreringsattesten med anmeldelsens påtegning er glemt medbragt i  

 køretøjet, jf. godskørselsbekendtgørelsens § 3.
Centralregisteret for Motorkøretøjer/motorkontoret kontaktes.
Såfremt  

 anmeldelse ikke er sket, eller der opstår mistanke om urigtige oplysninger,  

 skaffes der nærmere adgang til køretøjet enten ved at chaufføren giver  

 tilladelse hertil eller ved ransagning.
Hvor godset konstateres neutralt  

 emballeret, dvs. hvor afsender/modtager ikke er angivet, kan der ikke ske  

 tilbageholdelse af køretøjet.
 Konstateres det, at godset er afsendt fra anden/andre virksomheder, end  

 den, der udfører transporten, skal der iværksættes  

 tilbageholdelsesforanstaltninger.
 Påstår chaufføren, at der er tale om dattervirksomheder (filialer) kan der  

 ikke ske tilbageholdelse af køretøjet.
 7. Når tilbageholdelse ikke kan iværksættes må det  

 bero på politiets efterfølgende undersøgelser, om der skal rejses sag ved  

 domstolene med henblik på idømmelse af bøde, fordi den efterfølgende  

 undersøgelse resulterede i, at der var udført godskørsel for fremmed regning  

 uden tilladelse.
 8. Endelig henledes opmærksomheden på  

 godskørselsbekendtgørelsens 1, stk. 3, hvor følgende godskørsel for fremmed  

 regning er undtaget fra tilladelseskravet:
