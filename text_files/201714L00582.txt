Betænkning afgivet af Beskæftigelsesudvalget den 7. februar 2018 Betænkning over Forslag til lov om ændring af lov om indretning m.v. af visse produkter (Konsekvensændringer som følge af EU-forordninger om tovbaneanlæg og personlige værnemidler m.v.) [af beskæftigelsesministeren (Troels Lund Poulsen)]:
1. Ændringsforslag Enhedslistens medlemmer af udvalget har stillet 13 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 24. oktober 2017. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 15. juni 2017 dette udkast til udvalget, jf.
BEU alm. del  bilag 259 (folketingsåret 2016-17). Den 4. oktober 2017 sendte beskæftigelsesministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til beskæftigelsesministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af DF og EL) indstiller lovforslaget til vedtagelse uændret.
 Et mindretal i udvalget (DF og EL) indstiller lovforslaget til vedtagelse med de stillede ændringsforslag.
 Mindretallet vil stemme imod lovforslaget, hvis de stillede ændringsforslag bliver forkastet ved 2. behandling.
Dansk Folkepartis medlemmer af udvalget udtaler, at de ikke har noget problem med den del af lovforslaget, der handler om at sikre regler om tovbaneanlæg og lign. bliver ændret til en forordning.
Men Dansk Folkeparti kan ikke bakke op om, at lovforslaget også giver mulighed for i fremtiden at lave alle direktiver på området om til forordninger, uden Folketinget har noget at skulle have sagt.
Det vil betyde, at Folketinget fremover blot skal indordne sig, ikke skal høres og ikke vil kunne beslutte skærpede eller lempeligere regler inden for beskæftigelsesområdet.
For Dansk Folkeparti er det essentielt, at Folketinget har mulighed for at tage stilling fra sag til sag, og det vil dette lovforslag ikke give mulighed for, tværtimod.
Derfor kan Dansk Folkeparti ikke støtte forslaget.
Dansk Folkeparti stemmer for de stillede ændringsforslag fra Enhedslisten.
Hvis de bliver vedtaget, stemmer Dansk Folkeparti for lovforslaget.
Bliver ændringsforslagene derimod forkastet, stemmer Dansk Folkeparti imod lovforslaget.
Der henvises i øvrigt til ordførertalen fra 1. behandling.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af et mindretal (EL), tiltrådt af et mindretal (DF):
 1) Nr. 2 udgår, og i stedet indsættes:
 »2. § 2, stk. 1, affattes således:
 »§ 2. Loven finder anvendelse på de produkter, der er omfattet af følgende direktiver eller forordninger udstedt efter Traktaten om Den Europæiske Union:
 1) Direktiv 2006/42/EF af 17. maj 2006 om maskiner og om ændring af direktiv 95/16/EF.
 2) Direktiv 2014/34/EU af 26. februar 2014 om harmonisering af medlemsstaternes love om materiel og sikringssystemer til anvendelse i en potentielt eksplosiv atmosfære.
 3) Direktiv 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer.
 4) Forordning 2016/424 af 9. marts 2016 om tovbaneanlæg og om ophævelse af direktiv 2000/9/EF.
 5) Direktiv 2014/68/EU af 15. maj 2014 om harmonisering af medlemsstaternes lovgivning om tilgængeliggørelse på markedet af trykbærende udstyr.
 6) Direktiv 2010/35/EU af 16. juni 2010 om transportabelt trykbærende udstyr og om ophævelse af Rådets direktiv 76/767/EØF, 84/525/EØF, 84/526/EØF, 84/527/EØF og 1999/36/EF.
 7) Direktiv 2014/29/EU af 26. februar 2014 om harmonisering af medlemsstaternes love om tilgængeliggørelse af simple trykbeholdere på markedet.
 8) Direktiv 75/324/EØF af 20. maj 1975 om tilnærmelse af medlemsstaternes lovgivning om aerosoler.
9) Forordning 2016/425 af 9. marts 2016 om personlige værnemidler og om ophævelse af Rådets direktiv 89/686/EØF.«« [Opdatering af listen over gældende EU-regler om produkter, som loven gælder for] 2) Nr. 3 udgår, og i stedet indsættes:
 »3. I § 2 indsættes efter stk. 2 som nyt stykke:
 »Stk. 3. Lovens kapitel 2 finder ikke anvendelse på produkter omfattet af forordningerne nævnt i § 2, stk. 1, nr. 4 og 9. Beskæftigelsesministeren kan fastsætte regler for produkter omfattet af forordningerne nævnt i § 2, stk. 1, nr. 4 og 9, om:
1. krav til sprog i brugsanvisninger, anden sikkerhedsinformation og overensstemmelseserklæringer, 2. krav om akkreditering af bemyndigede organer og 3. procedurer for godkendelse af opstilling og ibrugtagning af tovbaneanlæg.«« [Afgrænsning af lovens kapitel 2 og udspecificeret bemyndigelse til beskæftigelsesministeren] 3) Nr. 4 affattes således:
»4. I § 12, stk. 1, indsættes efter »i regler udstedt i medfør af denne lov«: », i forordning 2016/424 af 9. marts 2016 om tovbaneanlæg, i forordning 2016/425 om personlige værnemidler«.« [Konsekvensrettelse som følge af ændringsforslag nr. 1] 4) Nr. 5 affattes således:
»5. I § 12, stk. 2, indsættes efter »de i §§ 6-11 nævnte personer«: », personer, der er nævnt i forordning 2016/424 af 9. marts 2016 om tovbaneanlæg og om ophævelse af direktiv 2000/9/EF, eller personer, der er nævnt i forordning 2016/425 om personlige værnemidler og om ophævelse af Rådets direktiv 89/686/EØF«.« [Konsekvensrettelse som følge af ændringsforslag nr. 1] 5) Nr. 7 affattes således:
»7. I § 14, stk. 1, 1. pkt., indsættes efter »efter regler udstedt i medfør af denne lov«: », efter forordning 2016/424 af 9. marts 2016 om tovbaneanlæg og om ophævelse af direktiv 2000/9/EF, efter forordning 2016/425 om personlige værnemidler og om ophævelse af Rådets direktiv 89/686/EØF«.« [Konsekvensrettelse som følge af ændringsforslag nr. 1] 6) Efter nr. 7 indsættes som nyt nummer:
»01. I § 14, stk. 1, 2. pkt., indsættes efter »forpligtede efter regler udstedt i medfør af denne lov«:  », efter forordning 2016/424 af 9. marts 2016 om tovbaneanlæg og om ophævelse af direktiv 2000/9/EF og efter forordning 2016/425 om personlige værnemidler og om ophævelse af Rådets direktiv 89/686/EØF«.« [Konsekvensrettelse som følge af ændringsforslag nr. 1] 7) Nr. 8 affattes således:
»8. I § 14, stk. 4, 1. pkt., ændres »og efter regler udstedt i medfør af denne lov« til: », efter regler udstedt i medfør af denne lov, efter forordning 2016/424 af 9. marts 2016 om tovbaneanlæg og om ophævelse af direktiv 2000/9/EF og efter forordning 2016/425 om personlige værnemidler og om ophævelse af Rådets direktiv 89/686/EØF«.« [Konsekvens som følge af ændringsforslag nr. 1] 8) I det under nr. 10 foreslåede § 17, stk. 2, ændres »forordninger om produkter, der er omfattet af denne lov, eller forordninger om markedsovervågning« til: »forordning 2016/424 af 9. marts 2016 om tovbaneanlæg og om ophævelse af direktiv 2000/9/EF, forordning 2016/425 om personlige værnemidler og om ophævelse af Rådets direktiv 89/686/EØF eller Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter og om ophævelse af Rådets forordning (EØF) nr. 339/93«.
[Konsekvens som følge af ændringsforslag nr. 1] 9) Nr. 13 affattes således:
»13. I § 20, stk. 1, indsættes efter »i henhold til direktiverne«: »og forordningerne«.« [Konsekvensrettelse som følge af ændringsforslag nr. 1] 10) Nr. 15 affattes således:
»15. I § 27, stk. 1, nr. 1, indsættes efter »eller overtræder«: »Europa-Parlamentets og Rådets forordning 2016/424 af 9. marts 2016 om tovbaneanlæg og om ophævelse af direktiv 2000/9/EF, Europa-Parlamentets og Rådets forordning 2016/425 om personlige værnemidler og om ophævelse af Rådets direktiv 89/686/EØF eller«.« [Konsekvensrettelse som følge af ændringsforslag nr. 1] 11) Efter nr. 15 indsættes som nyt nummer:
»02. I § 27, stk. 1, nr. 2, indsættes efter »ikke efterkommer afgørelser, herunder påbud eller forbud efter«: »Europa-Parlamentets og Rådets forordning 2016/424 af 9. marts 2016 om tovbaneanlæg og om ophævelse af direktiv 2000/9/EF, Europa-Parlamentets og Rådets forordning 2016/425 om personlige værnemidler og om ophævelse af Rådets direktiv 89/686/EØF eller efter«.« [Konsekvensrettelse som følge af ændringsforslag nr. 1] 12) Nr. 16 affattes således:
»16. I § 27, stk. 2, nr. 2, indsættes efter »efter denne lov«: », Europa-Parlamentets og Rådets forordning 2016/424 af 9. marts 2016 om tovbaneanlæg og om ophævelse af direktiv 2000/9/EF, Europa-Parlamentets og Rådets forordning 2016/425 om personlige værnemidler og om ophævelse af Rådets direktiv 89/686/EØF«.« [Konsekvensrettelse som følge af ændringsforslag nr. 1] Til § 2 13) I stk. 2 ændres »nr. 15 og 16« til »nr. 15, 02 og 16«.
[Konsekvensrettelse som følge af ændringsforslag nr. 1] Bemærkninger Til nr. 1 Ændringsforslagene til det fremsatte lovforslag stilles for at sikre, at Folketinget også i fremtiden inddrages ved ændringer fra EU på dette område, og at ministeren ikke bemyndiges til at tage stilling til, hvilke nationale regler der skal supplere forordningerne.
Direktiv 89/686/EØF om personlige værnemidler er erstattet af forordning 2016/425 af 9. marts 2016 om personlige værnemidler, og direktiv 2000/9/EF af 20. marts 2000 om tovbaneanlæg til personbefordring er erstattet af forordning 2016/424 af 9. marts 2016 om tovbaneanlæg.
Disse ændringer skrives ind i lovens anvendelsesområde.
Når andre direktiver, som loven implementerer, senere bliver ændret til forordninger, vil der igen skulle fremsættes lovforslag, som Folketinget skal behandle.
I ændringsforslaget gives en konkret bemyndigelse til beskæftigelsesministeren til bl.a. at fastsætte sprogkrav til brugsanvisninger i forhold til henholdsvis personlige værnemidler og tovbaneanlæg, jf. forordningerne herom.
Ændringsforslag nr. 1 opdaterer listen i lovens § 2 over de EU-regler om produkter, som loven vedrører.
Ved opdateringen indarbejdes de to nye forordninger om henholdsvis tovbaneanlæg og personlige værnemidler i listen.
Endvidere indarbejdes de direktiver, som er vedtaget og trådt i kraft siden lovens ikrafttræden.
Til nr. 2 Forslaget til et nyt stk. 3 i § 2 fastsætter, at lovens kapitel 2 ikke gælder for tovbaneanlæg og personlige værnemidler. Årsagen er, at disse to områder nu som noget nyt er reguleret af EU-forordninger, som gælder direkte i medlemslandene.
Ifølge EU-retten er det ikke tilladt at have nationale regler, der regulerer de samme områder, som er reguleret i forordninger.
Der kan i forordningerne være fastsat dele af områder, hvor medlemsstaterne kan fastsætte, eller hvor medlemslandene forudsættes at fastsætte, de nærmere regler.
I forordningerne om henholdsvis tovbaneanlæg og personlige værnemidler er det forudsat, at medlemsstaterne fastsætter regler om, hvilket sprog brugsanvisninger, anden sikkerhedsinformation og overensstemmelseserklæringer skal være udformet på.
Endvidere er det forudsat, at medlemsstaterne fastsætter krav om akkreditering af bemyndigede organer.
I forhold til tovbaneanlæg er det endvidere forudsat, at medlemsstaterne fastsætter procedurer for opstilling og ibrugtagning af tovbaneanlæg.
Til nr. 3-8 Ændringsforslagene er en følge af, at direktiv 89/686/EØF om personlige værnemidler er erstattet af forordning 2016/425 af 9. marts 2016 om personlige værnemidler og om ophævelse af Rådets direktiv 89/686/EØF, og at direktiv 2000/9/EF af 20. marts 2000 om tovbaneanlæg til personbefordring er erstattet af forordning 2016/424 af 9. marts 2016 om tovbaneanlæg og om ophævelse af direktiv 2000/9/EF.
Forordninger gælder direkte i medlemsstaterne, og bestemmelserne sikrer, at der kan føres kontrol med overholdelsen af forordningerne, og at reglerne i forordningerne kan håndhæves i Danmark.
Til nr. 9 Ændringsforslaget er en følge af ændringsforslag nr. 1, hvori der bl.a. indsættes de to nye forordninger om henholdsvis tovbaneanlæg og personlige værnemidler i listen i lovens § 2, stk. 1, over EU-regler om produkter, som er omfattet af loven.
Til nr. 10-12 Ændringsforslagene er en følge af, at direktiv 89/686/EØF om personlige værnemidler er erstattet af forordning 2016/425 af 9. marts 2016 om personlige værnemidler og om ophævelse af Rådets direktiv 89/686/EØF, og at direktiv 2000/9/EF af 20. marts 2000 om tovbaneanlæg til personbefordring er erstattet af forordning 2016/424 af 9. marts 2016 om tovbaneanlæg og om ophævelse af direktiv 2000/9/EF.
Forordninger gælder direkte i medlemsstaterne, og bestemmelsen sikrer, at der kan straffes for overtrædelse af de to nye forordninger i Danmark.
Til nr. 13 Ændringsforslaget er en lovteknisk ændring, som sikrer, at ændringen af straffebestemmelserne (ændringerne i § 27) træder i kraft den 21. marts 2018. Efter de to nye forordninger om henholdsvis personlige værnemidler og tovbaneanlæg skal medlemsstaterne fastsætte straffebestemmelser for overtrædelse af forordningerne, og disse bestemmelser skal træde i kraft den 21. marts 2018.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Rasmus Horn Langhoff (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
