Selvstændig, tolk, selvstændig eller lønmodtager, bibeskæftigelse uden dagpengeret Ankenævnet har behandlet Deres klage på møde den 16. april 2009.
Nævnet traf denne A F G Ø R E L S E Deres beskæftigelse hos arbejdsgiverne B, C, D, E, F, G, H og I er at betragte som lønmodtagerarbejde.
 Beskæftigelsen for arbejdsgiverne J, K, L, M, N, O, P, Q, R, S, og A er at betragte som selvstændig virksomhed.
 Deres selvstændige virksomhed er bibeskæftigelse med ret til dagpenge.
 Ankenævnet ændrer således delvist Arbejdsdirektoratets afgørelse af den 18. juli 2008.
 Ankenævnet skal på baggrund af den delvist ændrede afgørelse anmode direktoratet om at træffe afgørelse om De har optjent ret til en ny periode på 78 uger med ret til dagpenge.
B E G R U N D E L S E Ankenævnet har lagt til grund, at  De den 2. april 2004 blev optaget på X tolkeliste,  De i ledighedsperioden har haft arbejde som tolk hos forskellige arbejdsgivere og hvervgivere, og  a-kassen har beregnet, at Deres ret til dagpenge udløb 10. februar 2006.
 Arbejdsdirektoratet har truffet afgørelse om, at Deres arbejde for arbejdsgiverne B, C, D, E, F, G, og H er at betragte som lønmodtagerarbejde, at Deres arbejde for J, K, L, M, N, I, O, P, Q, R, S, og A anses for selvstændig virksomhed, at den selvstændige virksomhed er bibeskæftigelse uden ret til dagpenge, at De ikke havde ret til dagpenge fra 27. december 2004, og at a-kassen er ansvarlig for tilbagebetalingen fra 28. december 2004  12. februar 2006. A-kassen har påtaget sig ansvaret for tilbagebetaling af ydelser fra 13. februar 2006  26. maj 2006.
Selvstændig virksomhed Et medlem, som er beskæftiget for egen eller ægtefællens regning og risiko med det formål, at opnå økonomisk udbytte, er selvstændig erhvervsdrivende.
 Nævnet finder, at De efter en konkret vurdering skal betragtes som selvstændig erhvervsdrivende i forhold til Deres beskæftigelse hos arbejdsgiverne J, K, L, M, N, O, P, Q, R, S, og A.
 For så vidt angår Deres beskæftigelse hos J, K, L, M, N, O, og P har nævnet lagt vægt på, at beskæftigelsen er honoreret efter regning, at der ikke er trukket A-skat, ATP eller arbejdsmarkedsbidrag, at De nævnte hvervgivere følger X regler for tolke, og at der i henhold til X retningslinier ikke sker ansættelse af tolke.
 For så vidt angår Q, R, S og A har nævnet lagt vægt på, at der ikke findes ansættelseskontrakter eller ansættelsesbeviser, at hvervgiverne ikke har indeholdt A-skat, ATP eller arbejdsmarkedsbidrag, og at indtægten er oplyst til skattevæsenet som vederlag/honorar (B) uden bidragspligt.
Arbejde som lønmodtager Nævnet finder, at Deres arbejde hos arbejdsgiverne B, C, D, E, F, G, H og I skal betragtes som arbejde som lønmodtager.
 Nævnet har lagt vægt på, at der for de nævnte arbejdsforhold findes ansættelseskontrakter, lønsedler eller dokumentation for udbetaling af erstatning fra Lønmodtagernes Garantifond, at arbejdsgiverne har indbetalt arbejdsmarkedsbidrag, og at arbejdsgiverne har indberettet indtægten som bidragspligtig A-indkomst.
 For så vidt angår beskæftigelsen hos arbejdsgiver I har nævnet vurderet, at der er tale om arbejde som lønmodtager.
 Nævnet har lagt vægt på, at manglende ansættelseskontrakt eller bevis ikke er ensbetydende med, at der ikke er tale om et ansættelsesforhold, at der efter det oplyste ikke er sket ændringer i Deres beskæftigelsesforhold fra 2005 til 2006, at arbejdsgiveren i 2005 har udbetalt et mindre beløb (500 kr.) som honorar, og at arbejdsgiveren i 2006 har udbetalt løn med 3.078 kr.
Selvstændig virksomhed som bibeskæftigelse Der er tale om hovedbeskæftigelse, hvis virksomheden har været grundlag for medlemmets arbejdsløshedsforsikring, eller hvis virksomheden ud fra et konkret skøn må antages, at være medlemmets hovedbeskæftigelse.
Er der ikke tale om hovedbeskæftigelse, er virksomheden medlemmets bibeskæftigelse.
 Nævnet finder, at Deres selvstændige virksomhed er Deres bibeskæftigelse.
 Nævnet har lagt vægt på, at virksomheden ikke er Deres forsikringsgrundlag, at det er mere eller mindre tilfældigt, at De blev selvstændig erhvervsdrivende, og at De har haft mere arbejde som lønmodtager end som selvstændig erhvervsdrivende.
Selvstændig virksomhed som bibeskæftigelse med ret til dagpenge Et medlem, som driver selvstændig virksomhed, og som ønsker at modtage dagpenge, skal sandsynliggøre, at medlemmet til enhver tid kan udføre alle arbejdsopgaver uden for normal arbejdstid.
 Nævnet finder, at De har sandsynliggjort, at De kan udføre arbejdsopgaverne i virksomheden uden for normal arbejdstid.
 For så vidt angår Deres beskæftigelse hos de hvervgivere, hvor De er blevet honoreret efter samme retningslinier som hos X, har nævnet lagt vægt på, at De kan afslå en opgave uden, at dette får konsekvenser for Dem eller Deres forbliven på X tolkeliste.
 For så vidt angår Deres beskæftigelse hos De øvrige hvervgivere har nævnet lagt vægt på, at De kun har en enkelt eller nogle få opgaver for den enkelte hvervgiver, at flere af hvervgiverne har anvendt Justitsministeriets takster, og dermed formentlig også de øvrige betingelser for beskæftigelse som tolk i justitsministeriets regi, at en del af beskæftigelse faktisk er udført uden for normal arbejdstid, og at en del af beskæftigelsen har været oversættelsesarbejde, hvor De selv kunne vælge tidspunktet for udførelsen af opgaven.
 Nævnet har for Deres beskæftigelse hos alle hvervgiverne lagt vægt på Deres oplysninger om, at De afslog opgaver som selvstændig erhvervsdrivende, hvis De havde aftaler med a-kassen eller jobcenteret, eller hvis opgaverne var til hinder for, at De kunne stå til rådighed for arbejdsmarkedet.
Udløb af retten til dagpenge Et medlem, som driver selvstændig virksomhed som bibeskæftigelse med ret til dagpenge, har kun ret til dagpenge i op til 78 uger.
 Nævnet finder, at De har påbegyndt den selvstændige virksomhed den 2. april 2004. Nævnet har lagt vægt på, at De den 2. april 2004 blev optaget på X tolkeliste, og at De fra dette tidspunkt havde mulighed for at påtage Dem opgaver som selvstændig erhvervsdrivende i dette regi.
Det forhold, at De først i december 2004 udførte opgaver som selvstændig erhvervsdrivende, kan ikke føre til et andet resultat.
Nævnet har i denne forbindelse lagt vægt på, at De ved optagelse på X tolkeliste udbød Deres tjenester som selvstændig erhvervsdrivende.
 Nævnet har lagt a-kassens beregning af udløbet af Deres ret til dagpenge ved udgangen af uge 6 2004 til grund.
 Ankenævnet er på denne baggrund enig i, at Deres ret til dagpenge udløb den 10. februar 2006.
Ret til ny periode med dagpenge Nævnet har ikke taget stilling til, hvorvidt De har optjent ret til en ny periode på 78 uger med ret til dagpenge.
 Nævnet har lagt vægt på, at Arbejdsdirektoratet ikke har taget stilling til spørgsmålet, og at nævnet ikke har nok oplysninger til at bedømme spørgsmålet.
R E G L E R Ankenævnet henviser til  § 41, stk. 8, og § 58, stk. 3, nr. 2, litra b i lov om arbejdsløshedsforsikring mv., jf. lovbekendtgørelse nr. 708 af 13. august 2003,  § 58, stk. 3, nr. 2, litra b i lov om arbejdsløshedsforsikring, jf. lovbekendtgørelse nr. 874 af 11. september 2005,  § 2, stk. 1 og 4 og § 6, stk. 1, nr. 2 i Arbejdsdirektoratets bekendtgørelse nr. 556 af 3. juli 2002 om optagelse som selvstændig erhvervsdrivende i en a-kasse,  § 2, stk. 1, og § 3, stk. 1 og 2 i Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse,  § 2, stk. 1 og 4, § 5, § 6, stk. 1, § 8 og § 9 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.
B E M Æ R K N I N G E R T I L D E R E S K L A G E De har i Deres klage anført, at De mener Arbejdsdirektoratet har anført regler, der er vedtaget efter Deres ret til dagpenge udløb.
Arbejdsdirektoratet har oplyst, at direktoratet har henvist til den seneste lovbekendtgørelse, og at dette er praksis, når der ikke er sket ændringer i de anvendte bestemmelser.
Samtidig er det ment som en hjælp til medlemmerne, idet det skulle være nemmere at finde den seneste lovbekendtgørelse, hvis man vil læse den fuldstændige bestemmelse. Nævnet har anvendt og oplyst de relevante regler fra det tidspunkt, hvor De blev selvstændig erhvervsdrivende og fra det tidspunkt, hvor Deres ret til dagpenge udløb.
 De har oplyst, at De kender flere tolke, som er beskæftiget på samme måde som Dem selv, og at det ikke har givet problemer for de pågældende.
 Hertil skal nævnet bemærke, at nævnet ikke har mulighed for at kommentere udbetaling af dagpenge til personer, når nævnet ikke kender de pågældende sager.
 De har i Deres klage oplyst, at De har skrevet alle arbejdstimer på Deres ydelseskort, at De i hele ledighedsperioden har været aktivt arbejdssøgende, at De har været tilmeldt jobcenteret (tidligere AF) som arbejdssøgende, at De har haft et aktivt CV, og at De regelmæssigt har tjekket om der var henvendelser.
Hertil skal nævnet bemærke, at hverken a-kassen eller Arbejdsdirektoratet har anført tvivl om disse forhold, og at forholdene derfor ikke indgår i nævnets afgørelse.
Nævnet har i sin afgørelse alene taget stilling til Deres ret til dagpenge i forbindelse med Deres selvstændige virksomhed.
 De oplyser, at De føler Dem uretfærdigt behandlet af a-kassen og af Arbejdsdirektoratet.
Nævnet skal hertil bemærke, at såfremt De er utilfreds med a-kassens sagsbehandling, kan De rette henvendelse til a-kassens hovedledelse.
Er De utilfreds med Arbejdsdirektoratets sagsbehandling, kan De rette henvendelse til Arbejdsdirektoratet eller til Beskæftigelsesministeriet.
 Nævnet kan kun behandle klager over a-kassens sagsbehandling, når spørgsmålet er en integreret del af sagen.
 Nævnet kan kun behandle klager over Arbejdsdirektoratets afgørelser om et medlems rettigheder eller pligter i henhold til lov om arbejdsløshedsforsikring.
 Nævnet sender Deres klage over Arbejdsdirektoratets sagsbehandling til Beskæftigelsesministeriet, da nævnet ikke har kompetence til at behandle denne del af Deres klage.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne (Sign) De kan læse om afgørelsens retlige grundlag på de følgende sider.
 Kopi til:
Arbejdsdirektoratet A-kassen Regler Lov om arbejdsløshedsforsikring mv., jf. lovbekendtgørelse nr. 874 af 11. september 2005 § 41. Ret til optagelse som medlem har personer,  som har bopæl og ophold her i riget bortset fra Færøerne og Grønland, jf. dog stk. 7,  som er mellem 18 og 63 år, dog 65 år for personer født før den 1. juli 1939, og  Som enten dokumenterer at være beskæftiget som lønmodtager, har gennemført en erhvervsmæssig uddannelse af mindst 18 måneders varighed eller en erhvervsgrunduddannelse i henhold til lov om erhvervsgrunduddannelse, når kassen modtager skriftlig begæring om optagelse senest 2 uger efter uddannelsens afslutning,  dokumenterer at udøve selvstændig erhvervsvirksomhed,  dokumenterer at deltage i udøvelsen af ægtefællens selvstændige erhvervsvirksomhed,  aftjener værnepligt eller er ansat på værnepligtslignende vilkår eller  dokumenterer at udøve kommunalt hverv som borgmester, rådmand eller udvalgsformand eller at være medlem af Folketinget, regeringen eller Europaparlamentet.
 Stk. 2. Personer, der har afsluttet en erhvervsmæssig uddannelse af mindst 18 måneders varighed, har uanset bestemmelsen i stk. 1, nr. 2, ret til optagelse, selv om de ikke er fyldt 18 år.
 Stk. 3. Optagelse skal ske i en arbejdsløshedskasse, hvis faglige område omfatter personens beskæftigelse eller erhvervsuddannelse.
 Stk. 4. Optagelse kan ske som fuldtids- eller deltidsforsikret, jf. kapitel 11. En person, der optages i henhold til stk. 1, nr. 3, litra c eller d, kan dog ikke optages som deltidsforsikret.
 Stk. 5. Beskæftigelse, hvortil der ydes offentligt tilskud til lønnen, og beskæftigelse ved selvstændig erhvervsvirksomhed, hvortil det offentlige yder tilskud til etablering og drift, giver også ret til optagelse efter stk. 1, nr. 3.
 Stk. 6. Ingen må være medlem af mere end én kasse.
 Stk. 7. Direktøren for Arbejdsdirektoratet kan, uanset bestemmelsen i stk. 1, nr. 1, efter forhandling med Beskæftigelsesrådet fastsætte regler om optagelse af personer, der har bopæl i udlandet, herunder på Færøerne og i Grønland.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
§ 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om  udbetaling af dagpenge og aktiveringsydelse for søgnehelligdage,  retten til dagpenge for et medlem,  som under ledighed har bibeskæftigelse ved selvstændig virksomhed, eller  som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere,  hvilken betydning arbejde og indtægt skal have for størrelsen af dagpenge eller aktiveringsydelse, der udbetales efter § 52 a eller § 55,  overgangsydelse, der udbetales i henhold til kapitel 11 c, samt  ydelser, der udbetales i henhold til lov om børnepasningsorlov.
Lov om arbejdsløshedsforsikring mv., jf. lovbekendtgørelse nr. 708 af 13. august 2003 § 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om  udbetaling af dagpenge og aktiveringsydelse for søgnehelligdage,  retten til dagpenge for et medlem,  som under ledighed har bibeskæftigelse ved selvstændig virksomhed, eller  som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere,  hvilken betydning arbejde og indtægt skal have for størrelsen af dagpenge eller aktiveringsydelse, der udbetales efter § 52 a eller § 55,  overgangsydelse, der udbetales i henhold til kapitel 11 c, samt  ydelser, der udbetales i henhold til lov om børnepasningsorlov.
Arbejdsdirektoratets bekendtgørelse nr. 556 af 3. juli 2002 om optagelse som selvstændig erhvervsdrivende i en a-kasse § 2. Selvstændig erhvervsvirksomhed udøves ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig erhvervsvirksomhed, hvis pågældende  har henlagt midler til investeringsfonds,  har ansat arbejdskraft,  har overført beløb til beskatning som medarbejdende ægtefælle,  har foretaget varelagernedskrivninger eller skattemæssige fradrag for driftsudgifter og afskrivning på driftsmidler efter de for selvstændige erhvervsdrivende gældende regler,  er omfattet af en kollektiv overenskomst som arbejdsgiver eller er medlem af en arbejdsgiverorganisation, eller  er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig erhvervsvirksomhed, hvis pågældende  eller virksomheden er momsregistreret, eller ydelsen faktureres med tillæg af moms,  skattemæssigt angiver over-/underskud af selvstændig virksomhed,  på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
§ 6. Optagelse kan ske fra det tidspunkt, hvor personen  dokumenterer at have påbegyndt egentlig virksomhedsudøvelse ved mindst et af følgende forhold,  tilmelding som selvstændig erhvervsdrivende til offentlige registre (momsregisteret, CVR-registeret, Erhvervs- og Selskabsstyrelsen m.v.),  erklæring fra virksomhedens revisor eller advokat om deltagelse i ægtefællens virksomhed som medarbejdende ægtefælle,  ansættelse i ægtefællens virksomhed, jf. § 4,  anskaffelse af erhvervslokaler, driftsmidler eller varelager,  personaleansættelse,  reklame, og  erklærer, at virksomheden udøves som hovedbeskæftigelse.
Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse § 2. Retten til dagpenge er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.
Medlemmet skal bl.a. oplyse a-kassen om:
  Arten og omfanget af virksomheden.
  Ansat arbejdskraft.
 Egen og eventuel ægtefælles eller medejers arbejdsindsats.
Herunder om der er aftale om fast deling af arbejdet mellem ægtefæller eller medejere.
  Virksomhedens omsætning og indtjening.
Stk. 2. Vurderingen efter stk. 1 skal ske på grundlag af alt arbejdet i virksomheden.
Det gælder dog ikke, hvis en del af arbejdet udføres af ansat arbejdskraft, ægtefælle eller medejere, og der er aftalt fast deling af arbejdet.
Stk. 3. Retten til dagpenge er også betinget af, at medlemmet står til rådighed for arbejdsmarkedet i det omfang, der gælder for medlemmet.
Der henvises til bekendtgørelse om rådighed.
 Stk. 4. Et medlem, der har haft lønarbejde i fuldt normalt omfang i mindst 26 uger lige før ledigheden og samtidig har haft bibeskæftigelse, kan opfylde stk. 3. Det er en betingelse, at virksomheden under ledighed føres videre i samme eller mindre omfang.
 Stk. 5. Medlemmet skal give a-kassen besked, hvis der sker ændringer i virksomhedens drift eller omfang.
 § 3. For et medlem, som har bibeskæftigelse, og som opfylder betingelserne i § 2, er retten til dagpenge efter lovens § 55 begrænset til 78 uger, jf. dog §§ 4 og 5. Kun uger, der forbruger af ydelsesperioden, indgår i beregningen af de 78 uger.
Stk. 2. Perioden på 78 uger, jf. stk. 1, regnes fra første ledige dag, hvor medlemmet får ydelser eller deltager i tilbud, der er omfattet af lovens § 55, stk. 5, og samtidig har bibeskæftigelse.
Perioder, hvor der er udbetalt feriedagpenge, sidestilles med ledighed, selv om medlemmet er i arbejde.
 Stk. 3. Hvis medlemmet har haft bibeskæftigelse i en periode inden for de seneste 78 uger før virksomheden er begyndt eller genetableret, skal de 78 uger efter stk. 1 reduceres med en tilsvarende periode.
 Stk. 4. Ret til en ny periode med dagpenge efter stk. 1 er betinget af:
 At et medlem, der er forsikret for fuld tid, har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 26 uger inden for de sidste 18 måneder.
Det gælder også, hvis medlemmet i en tilsvarende periode har udøvet selvstændig virksomhed i væsentligt omfang.
  At et medlem, der er forsikret for deltid, har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 17 uger inden for de sidste 18 måneder.
 Stk. 5. Arbejde, der én gang er regnet med til en ny periode med dagpenge efter stk. 4, kan ikke regnes med i en senere opgørelse.
Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig virksomhed, hvis pågældende  har ansat arbejdskraft,  har overført beløb til beskatning som medarbejdende ægtefælle,  har foretaget varelagernedskrivninger,  har foretaget skattemæssige fradrag for driftsudgifter og afskrivning på driftsmidler efter gældende regler for selvstændige erhvervsdrivende,  er omfattet af en kollektiv overenskomst som arbejdsgiver eller er medlem af en arbejdsgiverorganisation, eller  er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig virksomhed, hvis pågældende  eller virksomheden er momsregistreret, eller ydelsen faktureres med tillæg af moms,  skattemæssigt angiver over-/underskud af selvstændig virksomhed,  på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
§ 5. Et medlem, som driver selvstændig virksomhed, jf. §§ 2-4, anses for at drive virksomheden som hovedbeskæftigelse, hvis  driften af virksomheden har dannet grundlag for medlemmets optagelse i eller overflytning til en a-kasse som selvstændig erhvervsdrivende, jf. dog § 6, stk. 2, eller medlemmet efter en konkret vurdering må anses for at drive virksomheden som hovedbeskæftigelse.
 § 6. Et medlem, som driver selvstændig virksomhed, jf. §§ 2-4, anses for at drive virksomheden som bibeskæftigelse, hvis virksomheden ikke er hovedbeskæftigelse, jf. § 5.
Stk. 2. Et medlem, som har drevet selvstændig virksomhed som hovedbeskæftigelse, jf. § 5, kan anses for have omdannet virksomheden til bibeskæftigelse, hvis medlemmet opfylder betingelserne herfor.
Der henvises til bekendtgørelse om ophør med udøvelse af selvstændig virksomhed som hovedbeskæftigelse.
§ 8. Retten til dagpenge for et medlem, som driver selvstændig virksomhed som bibeskæftigelse, jf. § 6, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.
Medlemmet skal bl.a. oplyse a-kassen om:
  Arten og omfanget af virksomheden.
  Ansat arbejdskraft.
 Egen og eventuel ægtefælles eller medejers arbejdsindsats.
Herunder om der er aftale om fast deling af arbejdet mellem ægtefæller eller medejere.
  Virksomhedens omsætning og indtjening.
Stk. 2. Vurderingen efter stk. 1 skal ske på grundlag af alt arbejdet i virksomheden.
Det gælder dog ikke, hvis en del af arbejdet udføres af ansat arbejdskraft, ægtefælle eller medejere, og der er aftalt fast deling af arbejdet.
Stk. 3. Retten til dagpenge er også betinget af, at medlemmet står til rådighed for arbejdsmarkedet i det omfang, der gælder for medlemmet.
Der henvises til bekendtgørelse om rådighed.
 Stk. 4. Et medlem, der har haft lønarbejde i fuldt normalt omfang i mindst 26 uger lige før ledigheden og samtidig har haft bibeskæftigelse, kan opfylde stk. 3. Det er en betingelse, at virksomheden under ledighed føres videre i samme eller mindre omfang.
 Stk. 5. Medlemmet skal give a-kassen besked, hvis der sker ændringer i virksomhedens drift eller omfang.
 § 9. For et medlem, som har bibeskæftigelse, og som opfylder betingelserne i § 8, er retten til dagpenge efter lovens § 55 begrænset til 78 uger, jf. dog §§ 10 og 11. Kun uger, der forbruger af ydelsesperioden, indgår i beregningen af de 78 uger.
Stk. 2. Perioden på 78 uger, jf. stk. 1, regnes fra første ledige dag, hvor medlemmet får ydelser eller deltager i tilbud, der er omfattet af lovens § 55, stk. 5, og samtidig har bibeskæftigelse.
Perioder, hvor der er udbetalt feriedagpenge, sidestilles med ledighed, selv om medlemmet er i arbejde.
 Stk. 3. Hvis medlemmet har haft bibeskæftigelse i en periode inden for de seneste 78 uger før virksomheden er begyndt eller genetableret, skal de 78 uger efter stk. 1 reduceres med en tilsvarende periode.
 Stk. 4. Ret til en ny periode med dagpenge efter stk. 1 er betinget af:
 At et medlem, der er forsikret for fuld tid, har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 26 uger inden for de sidste 18 måneder.
Det gælder også, hvis medlemmet i en tilsvarende periode har drevet selvstændig virksomhed i væsentligt omfang.
  At et medlem, der er forsikret for deltid, har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 17 uger inden for de sidste 18 måneder.
 Stk. 5. Arbejde, der én gang er regnet med til en ny periode med dagpenge efter stk. 4, kan ikke regnes med i en senere opgørelse.
