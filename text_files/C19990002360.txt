Vejledning  

 om  

 behandling af ansøgninger om optagelse af herboende EU-borgere  

 på valglisten til Europa-Parlamentsvalg (Til alle kommunalbestyrelser) 1. Indledning Lov om valg af danske repræsentanter til  

 Europa-Parlamentet (lovbekendtgørelse nr. 730 af 9. oktober 1998)  

 indeholder i § 3 sålydende bestemmelser om valgret til  

 Europa-Parlamentet:
»§ 3. Valgret til Europa-Parlamentet har enhver, der på  

 valgdagen 1)	har valgret til Folketinget eller 2)	har dansk indfødsret, har opnået alderen for valgret  

 til Folketinget og har fast bopæl i en af de øvrige  

 medlemsstater i Den Europæiske Union, medmindre vedkommende er under  

 værgemål med fratagelse af den retlige handleevne, jf.  

 værgemålslovens § 6, eller 3)	er statsborger i en af de øvrige medlemsstater i Den  

 Europæiske Union, har opnået alderen for valgret til Folketinget  

 og har fast bopæl i Danmark, medmindre vedkommende er under  

 værgemål med fratagelse af den retlige handleevne, jf.  

 værgemålslovens § 6.
Stk. 2. Personer, der har fast bopæl på  

 Færøerne eller i Grønland, har ikke valgret til  

 Europa-Parlamentet.« Reglerne om valgret til Europa-Parlamentet er  

 uændrede i forhold til de regler, der var gældende ved valget i  

 1994 (bortset fra, at valgretsfortabelsesgrunden »umyndiggjort med  

 retsvirkning i Danmark« er erstattet af »under værgemål med  

 fratagelse af den retlige handleevne, jf. værgemålslovens  

 § 6«).
 Statsborgere fra de øvrige medlemsstater i Den  

 Europæiske Union (EU-borgere), der har fast bopæl i Danmark, har  

 valgret til Europa-Parlamentet i Danmark den 10. juni 1999 på samme  

 betingelser som danske statsborgere, jf. lovens § 3, stk. 1, nr.  

 3.
 For at kunne udøve valgret, dvs. have ret til at  

 afgive stemme, skal EU-borgere ligesom danske statsborgere være optaget  

 på valglisten.
 Reglerne om optagelse af EU-borgere på valglisten er  

 fastsat i lovens § 14 a, der er sålydende:
»§ 14 a.
Personer, der har valgret efter § 3,  

 stk. 1, nr. 3, optages efter anmodning, jf. dog stk. 2, på  

 valglisten i den kommune, hvor de er tilmeldt folkeregistret.
Stk. 2. Personer, der har valgret efter § 3, stk. 1,  

 nr. 3, optages på valglisten efter tilsvarende regler som dem, der  

 gælder for personer, der har valgret efter § 3, stk. 1, nr.  

 1, og som er tilmeldt folkeregistret, såfremt de  

 pågældende 1) var optaget på valglisten i Danmark til det sidst afholdte valg  

 til Europa-Parlamentet, 2) siden da uafbrudt har haft fast bopæl i Danmark og 3) ikke har anmodet om at blive slettet af valglisten.
 Stk. 3. Der gives meddelelse til vedkommende myndighed i  

 vedkommende hjemland om, hvilke personer der optages på valglisten  

 efter stk. 1 og 2.
Stk. 4. Indenrigsministeren fastsætter nærmere  

 regler om optagelse på valglisten af personer, der har valgret efter  

 § 3, stk. 1, nr. 3, samt om afgivelse af meddelelse efter  

 stk. 3.« Reglerne om optagelse af EU-borgere på valglisten er  

 uændrede i forhold til de regler, der var gældende ved valget i  

 1994. Reglerne om automatisk optagelse på valglisten, når visse  

 betingelser er opfyldt, jf. lovens § 14 a, stk. 2, havde dog ikke  

 virkning ved valget i 1994 og finder derfor første gang anvendelse ved  

 valget den 10. juni 1999.
De nærmere regler om optagelse af herboende  

 EU-borgere på valglisten efter anmodning, herunder om  

 kommunalbestyrelsens (folkeregistrets) opgaver i forbindelse hermed, er  

 fastsat i bekendtgørelse nr. 80 af 31. januar 1994 om optagelse  

 på valglisten til Europa-Parlamentsvalg af personer, der er  

 statsborgere i en af de øvrige medlemsstater i Den Europæiske  

 Union.
Bekendtgørelsen er optaget som bilag 1 til denne  

 vejledning.
Bekendtgørelsen er ændret ved  

 bekendtgørelse nr. 107 af 18. februar 1999, jf. bilag 2.  

 Ændringerne vedrører ikke reglerne om optagelse på  

 valglisten, men reglerne om meddelelse til hjemlandet m.v.
Kommunerne er  

 således blevet fritaget for forpligtelsen til at give meddelelse til  

 hjemlandet, idet denne forpligtelse er overført til  

 Indenrigsministeriet.
 Denne vejledning omhandler hovedsageligt  

 spørgsmål af mere praktisk karakter i forbindelse med  

 kommunalbestyrelsens administration af reglerne om optagelse af herboende  

 EU-borgere på valglisten efter ansøgning, mens der med hensyn  

 til reglernes indhold henvises til bekendtgørelsen.
2. Underretning af herboende EU-borgere om valgret m.v. til  

 Europa-Parlamentet Underretning fra Indenrigsministeriet Alle EU-borgere, der den 10. marts 1999 har fast  

 bopæl i Danmark, dvs. er tilmeldt folkeregistret, og som vil være  

 fyldt 18 år senest på valgdagen og ikke er under  

 værgemål med fratagelse af den retlige handleevne, modtager fra  

 Indenrigsministeriet underretning om, at de har valgret til  

 Europa-Parlamentet i Danmark samt om reglerne om optagelse på  

 valglisten m.v., jf. bekendtgørelsens §§ 16 og 16 a.
De EU-borgere, der ikke var optaget på  

 valglisten i 1994, får tillige med underretningen tilsendt et  

 ansøgningsskema til brug ved ansøgning om optagelse på  

 valglisten.
I den gruppe af EU-borgere, der får tilsendt  

 ansøgningsskema, indgår også de 1994-optagne, der ikke  

 opfylder betingelserne for automatisk at blive optaget på valglisten i  

 1999, f. eks. fordi de i en periode siden 1994 har været fraflyttet  

 Danmark.
 Underretningsbrev, der er dateret 10. marts 1999, og  

 ansøgningsskema til de EU-borgere, der ikke var optaget på  

 valglisten i 1994, er optaget som bilag 3 henholdsvis bilag 4  

til denne vejledning.
Et antal eksemplarer af underretningsbrev med  

 tilhørende ansøgningsskema til EU-borgere, der ikke var optaget  

 på valglisten i 1994, jf. bilag 3 og 4, er samtidig hermed fremsendt  

 til kommunalbestyrelsen til brug ved kommunalbestyrelsens opfyldelse af sine  

 underretningspligter, jf. nedenfor.
Yderligere eksemplarer vil kunne  

 rekvireres ved henvendelse til Indenrigsministeriet (tlf. 33 92 36 60).
 Underretningsbrev, der er dateret 10. marts 1999, til de  

 EU-borgere, der var optaget på valglisten i 1994, og som opfylder  

 betingelserne for at blive optaget automatisk på valglisten i 1999, er  

 til orientering optaget som bilag 5.
Underretning fra kommunalbestyrelsen I medfør af bekendtgørelsens § 16,  

 stk. 2, skal kommunalbestyrelsen (folkeregistret) udlevere eller  

 tilsende et eksemplar af underretningsbrev med tilhørende  

 ansøgningsskema til 1)	EU-borgere, der flytter til Danmark eller anmelder flytningen til  

 folkeregistret senere end den 10. marts 1999, dog senest den 29. april  

 1999, 2)	personer, herunder personer, der hidtil har haft dansk  

 indfødsret, der opnår statsborgerskab i en af de øvrige  

 medlemsstater i EU senere end den 10. marts 1999, dog senest den 29. april  

 1999, og 3)	personer, der hidtil har haft dansk indfødsret, men som  

 senere end den 29. april 1999, dog senest den 21. maj 1999, ændrer  

 status til at være statsborgere i en af de øvrige medlemsstater  

 i EU.
 Underretningsbrev og ansøgningsskema skal dog kun  

 udleveres eller sendes til de personer, der er nævnt i nr. 1)   3),  

 såfremt de pågældende vil være fyldt 18 år  

 senest på valgdagen den 10. juni 1999 og ikke er under  

 værgemål med fratagelse af den retlige handleevne, jf.  

 værgemålslovens § 6.
 Hvis en herboende EU-borger har fået ophævet  

 værgemål med fratagelse af den retlige handleevne, jf.  

 værgemålslovens § 6, senere end den 10. marts 1999, dog  

 senest den 29. april 1999, skal underretningsbrev med tilhørende  

 ansøgningsskema udleveres eller sendes til den  

 pågældende.
 Underretningsbrev med tilhørende  

 ansøgningsskema udleveres i øvrigt efter anmodning.
3. Tidsfrister for optagelse af EU-borgere på valglisten efter  

 ansøgning 3 måneder før valgdagen - onsdag den 10. marts 1999 Tidligste frist for at indgive ansøgning om  

 optagelse på valglisten.
6 uger før valgdagen - torsdag den 29. april 1999 Sidste frist for at indgive ansøgning om optagelse  

 på valglisten af EU-borgere, der senest torsdag den 22. april 1999 er  

 flyttet til Danmark, og som senest denne dag har anmeldt flytningen til  

 folkeregistret.
5 uger før valgdagen - torsdag den 6. maj 1999 Sidste frist for at indgive ansøgning om optagelse  

 på valglisten af EU-borgere, der senere end torsdag den 22. april 1999,  

 dog senest torsdag den 29. april 1999, er flyttet til Danmark, eller som i  

 dette tidsrum har anmeldt flytningen til folkeregistret, eller som i dette  

 tidsrum har opnået statsborgerskab i en af de øvrige  

 medlemsstater i EU.
20 dage før valgdagen - fredag den 21. maj 1999 1)	Sidste frist for at indgive ansøgning om optagelse på  

 valglisten af personer, der hidtil har haft dansk indfødsret, men som  

 senere end torsdag den 29. april 1999, dog senest fredag den 21. maj 1999,  

 har ændret status til at være statsborger i en af de  

 øvrige medlemsstater i EU.
 2)	Sidste frist for EU-borgere til at indgive anmodning om at blive  

 slettet af valglisten.
 3)	Sidste frist for kommunalbestyrelsens afgørelser om optagelse  

 af EU-borgere på valglisten.
 4)	Sidste frist for kommunalbestyrelsens indberetning til CPR om  

 optagelse af EU-borgere på valglisten.
 4. Særligt om mangelfulde ansøgninger, meddelelse af  

 afslag m.v.
 I bekendtgørelsens § 4, stk. 2, omhandles  

 ansøgningsskemaer, der er mangelfuldt udfyldt, herunder betydningen  

 af, at eventuelle mangler ikke umiddelbart kan afhjælpes.
 Et ansøgningsskema, der ikke er underskrevet af  

 ansøgeren eller ikke er underskrevet af ansøgeren  

 egenhændigt, er behæftet med en mangel, der kun kan  

 afhjælpes ved, at ansøgningsskemaet tilbagesendes til  

 ansøgeren med henblik på, at denne egenhændigt  

 underskriver ansøgningen.
 Mangler vedrørende personlige data samt adresse i  

 Danmark vil, hvis det drejer sig om mindre væsentlige mangler i forhold  

 til oplysningerne i folkeregistret, normalt kunne afhjælpes af  

 folkeregistret, eventuelt efter telefonisk henvendelse til  

 ansøgeren.
 Om manglende/mangelfuld udfyldning af  

 ansøgningsskemaet for så vidt angår oplysningerne om  

 seneste adresse i hjemlandet eller om den valgkreds, kommune eller  

 afstemningsområde, hvor ansøgeren senest har været optaget  

 på valglisten til Europa-Parlamentsvalg i sit hjemland bemærkes,  

 jf. bekendtgørelsens § 8:
 Manglende angivelse af seneste adresse i hjemlandet   hvis  

 ansøgeren tidligere har haft bopæl i hjemlandet   kan ikke i sig  

 selv medføre, at ansøgningen må afslås.
 Manglende oplysning om stedet m.v. for seneste optagelse  

 på valglisten til Europa-Parlamentsvalg kan - hvis ansøgeren har  

 oplyst, at vedkommende tidligere har været optaget på valglisten  

 - derimod medføre, at ansøgningen må afslås,  

 medmindre manglen afhjælpes, eller ansøgeren har oplyst seneste  

 adresse i hjemlandet.
 Hvis det på grund af ansøgerens alder  

 må antages, at ansøgeren allerede af den grund ikke vil kunne  

 have været optaget på valglisten til noget tidligere  

 Europa-Parlamentsvalg, vil ansøgningen kunne imødekommes, selv  

 om skemaet er mangelfuldt udfyldt vedrørende såvel eventuel  

 tidligere adresse i hjemlandet som eventuel tidligere optagelse på  

 valglisten i hjemlandet.
 Valgretsalderen er i alle EU-lande 18 år.
 Afslag skal meddeles skriftligt, jf.  

 bekendtgørelsens § 12. Afslag skal ledsages af en begrundelse,  

 jf. forvaltningslovens § 22.
 Kommunernes Landsforening (Forlaget Kommuneinformation)  

 har udarbejdet blanketter til brug ved den skriftlige meddelelse om mangler  

 ved ansøgningen, der er nævnt i bekendtgørelsens  

 § 4, stk. 2, jf. stk. 3, henholdsvis til brug ved afslag  

 på ansøgning og til brug for anmodning om slettelse af  

 valglisten.
5. Underretning af ansøgeren om optagelse på  

 valglisten Underretning af ansøgeren om optagelse på  

 valglisten, jf. bekendtgørelsens § 11, kan rent praktisk ske ved  

 at tilsende ansøgeren nederste halvdel af det originale  

 ansøgningsskema, påført kommunens stempel og underskrift.  

 En af kommunen udarbejdet standardmeddelelse kan dog også benyttes  

 under forudsætning af, at denne indeholde de samme oplysninger som dem,  

 der er fortrykt på nederste halvdel af ansøgningsskemaet  

 Øverste halvdel af det originale skema, der skal opbevares af  

 kommunen, påtegnes om optagelsen.
 I modsætning til i 1994 skal der ikke sendes kopi af  

 den imødekomne ansøgning til hjemlandet, idet meddelelser til  

 hjemlandet om optagelse på valglisten i Danmark gives af  

 Indenrigsministeriet på grundlag af oplysningerne i CPR.
6. Indberetning til CPR Om indberetning til CPR af afgørelser om optagelse  

 på valglisten samt om slettelse af valglisten efter anmodning herom  

 henvises til CPR-meddelelse nr. 2/1999 af 15. februar 1999 om valgret til  

 valg af danske repræsentanter til Europa-Parlamentet.
7. Ophævelse af tidligere udsendt vejledning Ved udsendelse af denne vejledning bortfalder  

 Indenrigsministeriets vejledning nr. 49 af 4. marts 1994 om behandling af  

 ansøgninger om optagelse af herboende EU-borgere på valglisten  

 til Europa-Parlamentsvalg m.v.
