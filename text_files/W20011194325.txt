 To medlemmer af Pressenævnet udtalte, under henvisning til  

 medieansvarslovens § 34 stk. 2, 2. pkt., at der i denne sag ikke forelå  

 sådanne særlige omstændigheder, der kunne medføre,  

 at de første artikler kunne inddrages i grundlaget for nævnets  

 afgørelse.   Disse medlemmer udtalte endvidere, at det henset til  

 parternes delvise modstridende oplysninger om det omfang, hvori bladet havde  

 forsøgt at indhente kommentarer fra Vandforsyningen i Sejlflod  

 Kommune, ikke kunne fastslås, at bladet havde tilsidesat god  

 presseskik.
To medlemmer udtalte, at samtlige artikler burde inddrages i  

 bedømmelsesgrundlaget, idet alle artikler indgik i en naturlig  

 journalistisk helhed inden for et afgrænset tidsforløb.
I den  

 konkrete sag var der dog ikke grundlag for at kritisere bladet for  

 tilsidesættelse af god presseskik, om end der må anlægges  

 forskellige nuancer i bedømmelsen, afhængigt af om de  

 første fire artikler inddrages eller ej.
 Med de anførte indbyrdes afvigende begrundelser var  

 Pressenævnet herefter enig i, at bladet ikke havde tilsidesat god  

 presseskik.
Kendelse fra Pressenævnet i sag nr.  

 113/2000 Vandforsyningen i Sejlflod Kommune har ved brev modtaget i  

 Pressenævnet den 25. september 2000 klaget over nogle artikler bragt i  

 Nordjyske Stiftstidende den 5. og 19. juli, den 1., 17. og 31. august samt  

 den 1., 2. og 13. september 2000, idet man mener, at god presseskik er  

 tilsidesat.
 Den 5. juli 2000 bragte Nordjyske Stiftstidende en artikel  

 med overskriften "Ballade om vandværksbestyrelses rejselyst"  

 samt en artikel med overskriften "Adgang forbudt til  

 vand-regnskabet".
 Den 19. juli 2000 bragte Nordjyske Stiftstidende en  

 artikel med overskriften "VSK-ledelse tager til genmæle over for  

 kritik" og  en artikel med overskriften "Revisor må alligevel  

 godt sidde i VSK-bestyrelse" .
 Den 1. august 2000 bragte Nordjyske Stiftstidende en  

 artikel med overskriften "Rent kaos i vandselskab".
 Den 17. august 2000 bragte Nordjyske Stiftstidende en  

 artikel med overskriften "Afskedens time med VSK".
 Den 17. august 2000 bragte Nordjyske Stiftstidende en  

 artikel med overskriften "Advokat: VSK-vedtægter er juridisk  

 makværk".
Den 31. august 2000 bragte Nordjyske Stiftstidende en  

 artikel med overskriften "Vandsag omgærdet af spænding",  

 hvoraf det bl.a. fremgår, at "VSK: Kongerslev Vandværk er på nippet  

 til at melde sig ud KONGERSLEV: Mange borgere   deriblandt også en del  

 medlemmer af kommunalbestyrelsen   venter i øjeblikket i  

 åndeløs spænding på udfaldet af et møde i  

 Kongerslev i aften samt et møde i kommunalbestyrelsen onsdag i  

 næste uge.
 På begge møder vil der blive sat fokus  

 på balladen om Vandforsyningen i Sejlflod Kommune, VSK   der i de  

 seneste måneder har fremstået som et løbsk og  

 egenrådigt foretagende uden nogen form for kontrol.
I flere måneder har VSK hævdet, at revisoren  

 ikke havde ret til at repræsentere Kongerslev, og da revisoren  

  Erling  Sørensen   før sommerferien kunne præsentere  

  Aage  Koch   for et brev fra Erhvervs- og Selskabsstyrelsen, der gav  

 Kongerslev medhold, var modtrækket fra VSK at nedsætte et udvalg,  

 der blot har forhalet tingene   samt resulteret i store advokatregninger til  

 begge parter samt vrede VSK opringninger til bl.a.
NORDJYSKE.
March på stedet Heller ikke kommunalbestyrelsen, der har ret til at udpege  

 en repræsentant til VSK-bestyrelsen, har kunnet få ordentlig  

 besked om, hvad der foregår.
 Med et politisk flertal i ryggen er socialdemokraten og  

 politiassistenten  Jørn  Boye  Pedersen   (S) blevet bedt om at  

 gå ind i VSK, men han har ikke kunnet komme nogen vegne, bl.a. fordi  

 VSK-ledelsen og dens advokat hidtil har ment, at kommunen skal sende et  

 medlem af kommunens teknikudvalg i stedet for.
Beklager polemikken VSK beklager i den forbindelse også "polemikken" om  

  Erling  Sørensen.
 En "polemik", som er blevet udløst af VSK-formand  

  Aage  Koch, der bl.a. har markeret sin modstand mod  Erling  Sørensen  

   ved i forsommeren at nedsætte et særligt  

 undersøgelsesudvalg, da Koch på et offentligt ballademøde  

 om sagen blev præsenteret for et brev fra Erhvervs- og  

 Selskabsstyrelsen.
 I brevet fastslog styrelsen, at  Erling  Sørensen    

 godt må repræsentere Kongerslev, men  Aage  Koch   og andre  

 mangeårige bestyrelsesmedlemmer nægtede at tro, at det kunne  

 være sandt.
Hjulpet på vej af bl.a. advokater har VSK-udvalget  

 altså nu erkendt, at  Aage  Koch   tog fejl   men i Kongerslev  

 Vandværk ser man det pludselige løfte om at give  Erling  

  Sørensen   adgang til bestyrelsen som nok en  

 afledningsmanøvre.
Bistået af den advokat, som Kongerslev  

 Vandværk hyrede op til sommerferien, vil bestyrelsen i aften derfor  

 redegøre for, hvorfor den mener, at en definitiv udmeldelse af VSK er  

 på sin plads." Den 1. september 2000 bragte Nordjyske Stiftstidende en  

 artikel med overskriften "VSK-ledelse på studietur til Polen",  

 hvoraf det bl.a. fremgår, at "Sociale del vigtig I invitationen til bestyrelsesmedlemmerne understreges  

 det, at programmet er en rå skitse, og at der i det omfang tiden  

 tillader det, vil blive arrangeret flere faglige islæt på  

 studieturen.
 Prisen for de medfølgende ægtefæller  

 vil ifølge invitationen ikke komme til at overstige 1.200 kroner for  

 den enkelte.
 Invitationen afsluttes med denne opfordring til  

 rejsedeltagerne: "Det ville være dejligt, om vi alle kunne deltage, det  

 sociale islæt må ikke undervurderes," og er underskrevet af  

 kasserer i VSK's bestyrelse,  Niels  Peter  Lund-Petersen fra Egense.
 Kommunalpolitiker  Jørn  Boye  Pedersen   (S),  

 bestyrelsesmedlem i VSK som repræsentant for Sejlflod Kommune med  

 observatørstatus, ønsker ikke at benytte sig af muligheden for  

 social samvær med VSK-ledelse og ægtefæller på en  

 gratis studietur til Polen.
 Det har dog ikke noget at gøre med den skitserede  

 40 timer lange bustur frem og tilbage i rejseprogrammet.
 -De to andre år, jeg har fået tilbudt at komme  

 til studietur med VSK til henholdsvis Paris og Prag, har jeg også  

 takket nej af personlige, principielle grunde, forklarer  Jørn  Boye  

  Pedersen   og uddyber dette:
 -Jeg ønsker nemlig ikke at deltage i en rejse, som  

 de enkelte vandforbrugere i de 26 vandværker tilknyttet VSK-samarbejdet  

 reelt har betalt.
 "Nyt" bestyrelsesmedlem i VSK, registreret revisor  Erling  

  Sørensen   fra Kongerslev, har endnu ikke modtaget en invitation til  

 at deltage i årets studietur med den øvrige VSK-ledelse, selv om  

 Erhverv- og Selskabsstyrelsen i et brev dateret 7. juli har givet ham  

 dispensation til at sidde i bestyrelsen.
 -Og selv om jeg mod al forventning skulle få  

 invitationen, så vil jeg overhovedet ikke deltage i turen til Polen.  

 Jeg finder nemlig disse ture for bestyrelsesmedlemmer forkerte, understreger  

  Erling  Sørensen   kraftigt.
Ifølge formand for VSK,  Aage  Koch, betaler VSK  

 rejseudgifterne for dem, der deltager af de syv bestyrelsesmedlemmer samt for  

 regnskabsfører  Else  Nielsen  og VSK's mange-årige konsulent,  

  Hans  Jørgen  Nielsen.
I alt er der afsat 60.000 kroner til rejsen i  

 VSK's godkendte budget. Ægtefællers deltagelse er ifølge  

 formanden en personlig sag, som hver enkelt afregner direkte med  

 arrangøren af årets studietur, rørfirmaet Uponor." Den 2. september 2000 bragte Nordjyske Stiftstidende en  

 artikel med overskriften "Revisor bliver byrådsmedlem", hvoraf  

 det bl.a. fremgår, at "Groteske oplevelser Mens VSK-ledelsen i månedsvis har nægtet at  

 give  Erling  Sørensen   adgang til regnskabsbilag og protokoller, har  

 revisoren i selskab med den øvrige bestyrelse brugt mange  

 kræfter på at trænge til bunds i, hvad der foregår i  

 VSK.
Foreløbig forgæves   men med mange groteske oplevelser til  

 følge.
 På mødet i Kongerslev fortalte han bl.a.,  

 hvordan han på møder med VSK er blevet bedt om at forsvinde,  

 ligesom han beskrev VSK's målrettede forsøg på at  

 forhindre, at han   trods opbakning fra Erhvervs- og Selskabsstyrelsen   har  

 kunnet udfylde rollen som Kongerslevs repræsentant i VSK's  

 bestyrelse.
 -Hvorfor er det så vigtigt at få mig fjernet?  

 Og hvorfor må ingen få noget at vide, lød det bl.a. fra  

  Erling  Sørensen   under det ekstraordinære møde i  

 Kongerslev.
Med bl.a. breve som dokumentation fik han samtidig gang  

 på gang tilhørene til at måbe.
Ligeledes fortalte han,  

 hvordan en udefrakommende VSK-konsulent tilsyneladende "styrede alle  

 møder" i samarbejde med VSK-formand  Aage  Koch.
Erling  Sørensen   fik beskeden om hans rykken-ind  

 i byrådet af Kongerslev-direktøren  Erik  Nielsen, der som  

 medlem af bestyrelsen for Kongerslev Vandværk og af  

 menighedsrådet i Sdr.
Kongerslev har engageret sig kraftigt i det  

 lokalsamfund, han som tilflytter er kommet til." Den 13. september 2000 bragte Nordjyske Stiftstidende en  

 artikel med overskriften "VSK tager til genmæle", hvoraf det  

 fremgår, at "Efter de voldsomme udfald mod VSKs bestyrelse på  

 kommunalbestyrelsesmødet onsdag den 6. september har selvsamme  

 bestyrelse nu postomdelt to breve i en adresseløs kuvert til samtlige  

 husstande i Sejlflod Kommune mandag.
 I det ene brev retter registreret revisor  Erling  G.  

  Jensen   fra Storevorde, der også er valgt revisor for VSK, en skarp  

 kritik mod blandt andet NORDJYSKE Stiftstidendes omtale af konflikten mellem  

 primært VSKs bestyrelse og Kongerslev Vandværk, en dækning,  

 som han betegner som subjektiv.
 I det andet brev fra VSKs bestyrelse gentages flere af  

  Erling  G.  Jensens   kritikpunkter mod NORDJYSKEs oplysninger, der af VSKs  

 bestyrelse betegnes som både urigtige, mangelfulde eller  

 fordrejede.
 Det drejer sig specifikt om tre punkter, som avisen har  

 omtalt i flere omgange, nemlig VSK's årlige udlandsrejser, kommunens  

 repræsentation i VSK's bestyrelse og valg af registreret revisor til  

 VSK's bestyrelse.
 Områdechefredaktør  Jørgen  

  Tøttrup   siger, at det naturligvis står  Erling  G.  Jensen    

 og bestyrelsen frit for at omdele de skrivelser, han vil.
-Men det ændrer ikke ved, at NORDJYSKE efter min  

 opfattelse har fremstillet sagen korrekt, tilføjer han." Klageren har anført, at bladet er fremkommet med  

 stærkt fordrejede og ensidige beskyldninger mod klageren i strid med  

 god presseskik.
Klageren har uden held forsøgt at afkræfte  

 artiklernes subjektive påstande, hvoraf de fleste er falske eller  

 stærkt fordrejede.
Klageren har på eget initiativ haft et  

 møde med en journalist fra bladet, men det efterfølgende  

 indlæg i avisen formåede imidlertid ikke at dulme angrebene.  

 Klageren besluttede herefter at omdele to breve fra henholdsvis  Erling  G.  

  Jensen   og ham selv til  kommunens ca. 3.800 husstande.
Klageren  

 ønskede således at være sikker på, hvad forbrugerne  

 fik at læse.
I klagerens brev er der fremhævet tre punkter, hvor  

 klageren finder, at bladets dækning af driften i VSK har været  

 mangelfuld, urigtig og/eller fordrejet.
Der er for det første tale om  

 bestyrelsens deltagelse i fabriksbesøg, konferencer, seminarer, kurser  

 eller udstillinger.
Klageren har i den forbindelse anført, at arbejdet  

 for VSK har været meget omfattende og samtidig ulønnet.  

 Beløbet, der er afsat til disse aktiviteter, er p.t.  på 60.000  

 kr., som er godkendt af repræsentantskabet.
Der er for det andet tale om Sejlflod Kommunes  

 repræsentation i VSK's bestyrelse.
Klageren har i den forbindelse  

 redegjort for, at  Jørn  Boye  Pedersen   på grund af nogle  

 vedtægtsbestemmelser alene har haft observatørstatus.  

 Bestyrelsen i VSK har i den anledning to gange fremsat forslag om  

 ændring af vedtægterne.
Begge gange er forslagene blevet stemt  

 ned af repræsentantskabet, hvilket er baggrunden for  Jørn  Boye  

  Pedersens   observatørstatus.
For det tredje er der tale om klagerens valg af  

 registreret revisor  Erling  Sørensen   til bestyrelsen.  

 Omstændighederne i forbindelse med valget var ikke udtryk for en  

 afledningsmanøvre.
Derimod var der tale om en pinlig sag, hvor  

 Erhvervs- og Selskabsstyrelsen ved to forskellige kontorchefer gav indbyrdes  

 forskellige svar på spørgsmålet om, hvorvidt  Erling  

  Sørensens   virke som registreret revisor var foreneligt med en  

 bestyrelsespost i VSK.
Klageren har endvidere anført, at det er i strid  

 med god presseskik, at bladet kun har bragt påstande fra den ene part  

 uden også at bringe klagerens synspunkter.
Det er korrekt, at bladet i  

 enkelte tilfælde har henvendt sig til klageren for at få en  

 kommentar, men der har absolut ikke været tale om en løbende  

 kontakt mellem klageren og bladet eller den skribent, hvorfra usandhederne og  

 smædeskrifterne stammer.
 Bladet har anført, at man ikke mener at have  

 tilsidesat god presseskik, når der henses til de artikler, der ligger  

 forud for klagefristens udløb, og til de artikler, som  

 efterfølgende er fremkommet.
Bladet har endvidere anført, at formålet med  

 artikelserien har været at afdække de problemer, der er og har  

 været i det halvoffentlige selskab.
Målet var, at der i  

 løbet af et årti skulle etableres en stor og fælles  

 ringledning, så alle borgere i kommunen kunne være sikre på  

 at få rent vand.
På trods af, at selskabet nu har bestået i  

 9 år, er ringledningen kun halvvejs færdig.
 Bladet har herudover anført, at man løbende  

 har indhentet kommentarer fra klageren i forbindelse med artikelserien,  

 hvilket fremgår af artiklerne, hvor formanden  Aage  Koch   har udtalt  

 sig.
Bladet har endelig omtalt de breve, som klageren har  

 udsendt til samtlige vandforbrugere i Sejlflod Kommune.
Bladet fastholder i  

 den forbindelse at have fremstillet sagen korrekt.
I sagens behandling har følgende  

 nævnsmedlemmer deltaget: Axel Kierkegaard, Tage Clausen, Bo Maltesen og  

 Ole Askvig Pressenævnet udtaler:
 Pressenævnet modtog klagen den 25. september 2000.  

 De artikler, der blev bragt den 5. og 19. juli samt den 1. og 17. august  

 2000, er nævnet derfor afskåret fra at tage stilling til, jf.  

 medieansvarslovens § 34, stk. 2, 2. punktum.
Oplysninger, som kan være skadelige, krænkende  

 eller virke agtelsesforringende for nogen, skal efterprøves i  

 særlig grad, inden de bringes, først og fremmest ved  

 forelæggelse for den pågældende.
Dette er ifølge  

 bladet også sket, idet klager løbende er blevet kontaktet for at  

 få kommentarer til artiklerne.
Klager udtaler derimod, at bladet kun i  

 enkelte tilfælde har henvendt sig til klageren for at få en  

 kommentar.
 Pressenævnet har ikke mulighed for at foranstalte en  

 nærmere bevisførelse om hændelsesforløbet i  

 forbindelse med tilblivelsen af de påklagede artikler i bladet.
 To medlemmer - Axel Kierkegaard og Ole Askvig -  

 udtaler:
 Med henvisning til medieansvarslovens § 34, stk. 2, 2.  

 punktum, finder vi, at der i denne sag ikke foreligger oplyst sådanne  

 særlige omstændigheder, der kan medføre, at de fire  

 første artikler kan inddrages i grundlaget for nævnets  

 afgørelse.
 Henset til parternes delvis modstridende oplysninger om  

 det omfang, hvori bladet har forsøgt at indhente kommentarer fra  

 Vandforsyningen i Sejlflod Kommune, kan det ikke fastslås, at bladet  

 har tilsidesat god presseskik.
 To medlemmer - Tage Clausen og Bo Maltesen -  

 udtaler:
 Vi finder det forkert, at Pressenævnet alene  

 inddrager artiklerne fra den 31. august samt den 1., 2. og 13. september 2000  

 i bedømmelsesgrundlaget, men undlader at inddrage artiklerne fra den  

 5. og 19. juli samt den 1. og 17. august, idet alle artikler indgår i  

 en naturlig journalistisk helhed inden for et afgrænset  

 tidsforløb.
 I Pressenævnets årsberetning for 1992  

 fremgår (p.6) således følgende:
"Det må endvidere fremhæves, at  

 afgørelsen af om god presseskik er tilsidesat eller ej altid sker ud  

 fra en helhedsvurdring af artiklens eller indslagets indhold og de  

 øvrige i sagen af parterne fremførte anbringender.
En  

 sådan helhedsvurdering kan i givet fald også omfatte andre  

 offentliggørelser, der sammen med den påklagede danner en samlet  

 fremstilling af sagen." Det er vores opfattelse, at en artikelserie, der  

 fremstår som et samlet journalistisk forløb om samme emne, af  

 Pressenævnet skal kunne vurderes som en helhed, når blot den  

 sidste artikel i rækken er offentliggjort inden for klagefristen.
 Da der ofte vil være tale om, at der må  

 anlægges forskellige vurderinger afhængigt af, om de  

 første artikler inddrages i vurderingen eller ikke, understreges  

 nødvendigheden af, at Pressenævnet behandler denne og lignende  

 sager som udtrykt i ovenstående citat fra årsberetningen for  

 1992.
 I den konkrete sag er der dog ikke grundlag for at  

 kritisere bladet for tilsidesættelse af god presseskik, omend der  

 må anlægges forskellige nuancer i bedømmelsen,  

 afhængigt af om de første fire artikler inddrages eller ej.
 Fælleskonklusion: Med de anførte  

 indbyrdes afvigende begrundelser er Pressenævnet herefter enig i, at  

 bladet ikke har tilsidesat god presseskik.
 Afsagt den 6. april 2001.
