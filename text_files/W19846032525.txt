 Ankenævnet fandt, at en ansøgning om patent på »en fortandet  

 fodprofil for en profilliste« ikke adskilte sig væsentligt fra kendt  

 teknik og stadfæstede dermed direktoratets afgørelse i en indsigelsessag.
År 1984, den 27. marts afsagde patentankenævnet (Beyer, Grønning-Nielsen,  

 P.F.
Jensen, Niordson, Terndrup Pedersen) følgende k e n d e l s e i sagen j.nr.
P. 8/88: Klage fra Schlegel GmbH., Forbundsrepublikken Tyskland, v/patentbureau Hofman-Bang & Boutard over patentdirektoratets afgørelse af 3. februar 1982 af patentansøgning nr.  

 4583/74 efter indsigelse fra Primo Plast A/S, Tistrup, v/Dansk Patent Kontor Aps.
Den 15. januar 1979 fremlagdes under nr. 139.239 en den 29. august 1974  

 indleveret ansøgning om patent på en »fortandet fodprofil for en  

 profilliste«.
Ansøgningen indeholdt 2 krav, der lød således:
 »1. Profilliste omfattende en hovedprofildel (1,2), der er indrettet  

 til at kunne fastholdes i en holdenot, fortrinsvis i en træbyggedel, ved  

 indpresning af hovedprofildelen, der har et skaft (1), som består af et hårdt  

 formstof, og som på en side er fortandet til samvirke med en notflanke samt  

 på den overfor liggende side er forsynet med et organ (4,7) til samvirke med  

 den anden notflanke, k e n d e t e g n e t ved, at det på den anden side af  

 skaftet beliggende organ (4,7) til samvirke med den overfor liggende  

 notflanke er udformet blødt fjedrende.
2. Profiliste ifølge krav 1, k e n d e t e g n e t ved, at det blødt  

 fjedrende organ består af en læbe (4) af blødt elastisk materiale.« Primo Plast A/S nedlagde indsigelse mod udstedelse af patent, idet  

 selskabet gjorde gældende, at det siden 1962 havde fremstilet profillister af  

 lignende art som de i ansøgningen angivne.
 Ansøgeren indleverede derefter ved skrivelse af 7. november 1979 følgende  

 eneste krav:
»Profilliste omfattende en hovedprofildel (1,2), der er indrettet til  

 at kunne fastholdes i en holdenot, fortrinsvis i en træbyggedel, ved  

 indpresning af hovedprofildelen, der har et skaft (1), som består af et hårdt  

 formstof, og som på en side er fortandet til samvirke med en notflanke samt  

 på den overfor liggende side er forsynet med en læbe (4) til samvirke med den  

 anden notflanke, k e n d e t e g n e t ved, at læben (4) er dannet af blødt  

 elastisk materiale.« Efter yderligere indlæg i sagen afslog patentdirektoratet i skrivelse af  

 3. februar 1982 ansøgningen med følgende begrundelse:
 »Fra den af indsigeren den 7. juni 1979 fremdragne folder, Special  

 Profiler, Primo-Plast, Tistrup fra april 1973, kendes en profilliste (VB-63),  

 der består af en hovedprofildel, der er indrettet til at kunne fastholdes i  

 en holdenot ved indpresning af hovedprofildelen, der har et skaft, der består  

 af formstof, og som på en side er fortandet til samvirke med en notflanke  

 samt på den overfor liggende side er forsynet med en elastisk læbe til  

 samvirke med den anden notflanke og af blødt materiale.
 Endvidere kendes fra den ovennævnte folder en profilliste (VB-703) med en  

 holdedel af hårdt formstof, hvilken holdedel på den ene side er forsynet med  

 en læbe, der er dannet af blødt elastisk materiale.
Ifølge det præciserede krav af 7. november 1979 er en profilliste svarende  

 til den ovennævnte kendte profilliste (VB-63), men med et skaft af hårdt  

 formstof karakteriseret ved, at læben er af blødt, elastisk materiale,  

 hvilket imidlertid må anses for nærliggende for en fagmand på baggrund af den  

 ovennævnte kendte profilliste (VB-703), og kravet skønnes derfor ikke at  

 omhandle en patenterbar opfindelse.« Denne afgørelse har klageren ved skrivelse af 2. april 1982 indbragt for  

 patentankenævnet.
 I skrivelse af 13. august 1982 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling på grundlag af følgende nye krav:
»Profilliste omfattende en hovedprofil (1,2), der er indrettet til at  

 kunne fastholdes i en holdenot, fortrinsvis i en træbyggedel, ved indpresning  

 af hovedprofildelen, der har et skaft (1), som på den ene side er fortandet  

 til indgreb med en notflanke og på den anden side står i fast sammenhængende  

 forbindelse med en læbe (4), der kan presse mod den anden notflanke, k e n d  

 e t e g n e t ved, at skaftet (1) med tilhørende fortanding (2), består af et  

 plastmateriale med relativ står hårdhed, medens læben (4), som i  

 forbindelsesområdet (5) har et relativt stort tværsnit, består af et  

 plastmateriale med væsentlig mindre hårdhed og med fleksible eller elastiske  

 egenskaber.« Klageren har bl.a. anført:
 »Det vil forstås, at opfindelsens primære formål er at opnå et stort  

 toleranceområde og samtidigt sikre en stor holdekraft i hele dette område,  

 således at profillisten kan anvendes i forbindelse med holdenoter af  

 betydeligt varierende bredde.
 For at opnå dette mål er det nødvendigt at anvende en kombination af tre  

 foranstaltninger, nemlig følgende:
 1) Tænderne (skaftet med fortandingen) skal være af hårdt materiale,  

 således at de kan presses ind i den ene notflanke uden at blive deformeret.  

 Tænderne skal fungere som modhager og kan derfor ikke undværes.
 2) Læben skal være af blødt materiale med fleksible eller elastiske  

 egenskaber, hvorved der kan tilvejebringes et sideværts tryk, som - uanset,  

 at dette under indpresningsfasen ikke behøver at være særlig stort - sikrer  

 en fastlåsning af det hårde skaft med fortandingen mod notflanken.
 3) Forbindelsesområdet mellem skaftet og læbestykket skal være udformet  

 således, at læben kan bøjes eller deformeres inden for et relativt stort  

 område og således udøve en passende kraft i sideværts retning i hele dette  

 område.
Disse karakteristiske træk kan ikke udledes af den fremdragne folder,  

 uanset, om man kombinerer illustrationerne af VB-63 med VB-703. Da profilen  

 VB-63 (i henhold til indsigerens ændrede oplysninger) er af et blødt  

 plastmateriale, er fortandingen også af et blødt materiale og vil derfor  

 kunne deformeres med en ringe holdekraft til følge.
Profilen VB-703 har  

 ganske vist en hård eller stiv flig, men den er åbenbart helt glat på  

 ydersiden uden nogen fortanding, og formålet med den kan derfor ikke være at  

 sikre en fastlåsning af listen i en holdenot.
Selv om man derfor kombinerede  

 VB-63 og VB-703, ville man ikke kunne fremstille en profilliste, som kunne  

 låses fast i en holdenot med rimelig stor holdekraft.
En gennemsnitsfagmand ville heller ikke uden videre finde på at give den  

 stive flig en fortanding på ydersiden.
Det ville endda ikke være  

 tilstrækkeligt, eftersom den bløde læbe på grund af det smalle  

 overgangsstykke til skaftdelen ikke ville tillade nogen rimelig  

 tolerancebredde.« Indsigeren har nedlagt påstand om, at den påklagede afgørelse stadfæstes,  

 idet han har anført:
 »Som påpeget af patentdirektoratet i afslagsbegrundelsen af 3.  

 februar 1982 var det forud for ansøgningens effektive indleveringsdag  

 (profillisten VB-63) kendt at udforme profillister af nøjagtig den her  

 omhandlede art med et skaft, der var ganske samme tværsnitsform som skaftet  

 ved profillisten ifølge opfindelsen, men i modsætning til opfindelsen af et  

 homogent materiale med samme hårdhed.
 Når det endvidere tages i betragtning, at det længe forud for ansøgningens  

 indleveringsdag var almindeligt kendt teknik at co-ekstrudere profillister af  

 plastmaterialer således, at der opnås et profil med en hård krop (eller  

 hovedprofildel) og en herfra udragende flig eller læbe af forholdsvis blødt  

 materiale, hvilket den ligeledes under indsigelsen fremdragne profilliste  

 VB-703 er et eksempel på, må det efter vor opfattelse være ganske nærliggende  

 for fagmanden at gøre brug af denne co-ekstruderingsteknik, hvis han ønsker  

 at fremstille en profilliste, der skal kunne optage forholdsvis store  

 breddetolerancer i noten, idet det hertil vil være nødvendigt at anvende en  

 endnu mere elastisk og eftergivelig holdelæbe end ved profillister, der  

 anbringes i noter med nøjagtig ens dimensioner.
 Hertil kommer, at opfindelsen er en nærliggende kombination af  

 profillisterne ifølge tysk Gebrauchsmuster nr. 72.17306 og 19.38281. Kopier  

 af disse skrifter er indleveret til direktoratet med vort indlæg af 19. marts  

 1980.
Tysk Gebrauchsmuster nr.1.938.281 viser således en profilliste med et  

 skaft (12) af hårdt PVC-materiale og herfra udragende holdelæber (13) af  

 blødt PVC-materiale.
Det andet tyske Gebrauchsmuster nr. 72.17306 viser  

 ligeledes en tætningsliste (9), hvor skaftet (8) er forsynet med fortandinger  

 på flankerne.
Dele af skaftet kan bestå af formstof med forsholdsvis stor  

 hårdhed og andre dele af skafte kan bestå af formstof med forholdsvis ringe  

 hårdhed (sidste tre linier i sidste afsnit på side 4). I Bundespatentgerichts  

 afgørelse af 30. januar 1979 er der meget udførligt redegjort for  

 sagsforløbet i ansøgerens tilsvarende tyske anmeldelse, og der er med  

 henvisning til de to ovennævnte Gebrauchsmuster'e nøje redegjort for det  

 endegyldige afslag, der netop er begrundet med manglende  

 opfindelseshøjde.« Med skrivelse af 29. februar 1984 indsendte klageren et forslag til nyt  

 eneste krav.
 Indsigeren protesterede i skrivelse af 2. marts 1984 imod, at dette krav  

 blev lagt til grund for afgørelsen, dels fordi kravet indeholdt en udvidelse  

 i forhold til det fremlagte, dels på grund af dets sene fremkomst.
 Sagen har været behandlet i nævnets møde den 5. marts 1984.
For klageren mødte ingeniør G.
Sundien.
For indsigeren mødte ingeniør L.
Rørbøl og advokat Karen Dyekjær-Hansen.
Klageren frafaldt under hensyn til indsigerens protest det med skrivelse  

 af 29. februar 1984 indsendte krav.
Kravet af 13. august 1982 skulle lægges  

 til grund for afgørelsen.
 Klageren fremlagde prøver af profillister ifølge asøgningen og det  

 modholdte.
 Klageren forelagde sagen.
 Indsigeren gjorde gældende, at kravet af 13. august 1982 indeholdt en  

 utilladelig udvidelse derved, at listens skaft med tilhørende fortanding, der  

 oprindelig var omtalt i kravets indledende del, er flyttet til kravets  

 kendetegnende del.
 Indsigeren henviste iøvrigt til hvad der kendtes fra de af ham fremdragne  

 tyske brugsmønstre.
 Nævnet udtaler:
 Den i ansøgningen omhandlede profilliste må anses for en for fagmanden  

 nærliggende udvikling af de fra det af direktoratet modholdte og fra  

 indsigerens tyske modhold kendte lister.
Idet profillisten således ikke findes at adskille sig væsentligt fra den  

 kendte teknik, tages indsigerens påstand til følge, hvorfor bestemmes:
 Den påklagede afgørelse stadfæstes.
