Til momsregistrerede fiskere Afgiftsfri olie til fiskerfartøjer Folketinget har vedtaget et forslag til lov om ændring af lov om afgift af  

 visse olieprodukter, som betyder, at olie til brug om bord i fiskerfartøjer  

 på 5 BRT og derover kan købes uden olieafgift.
 Den nye ordning træder i kraft den 1. januar 1989.
Køb af afgiftsfri olie Ordningen vil blive administreret ved hjælp af et bevillingssystem.
Det  

 betyder, at De for at kunne købe afgiftsfri olie skal have en bevilling, der  

 udstedes af toldvæsenet.
 Har De et fiskerfartøj på 5 BRT og derover, og ønsker De en sådan  

 bevilling, anmodes De om at udfylde vedlagte ansøgningsblanket og sende den  

 til Deres distriktstoldkammer.
Når De har bevilling, er De berettiget til at købe afgiftsfri olie hos  

 leverandører (olieselskaber), der er registreret hos toldvæsenet efter  

 olieafgiftsloven, eller hos leverandører (oliedepoter mv), der har tilladelse  

 til videresalg af afgiftsfri olie.
De skal blot dokumentere Deres  

 bevillingsforhold over for leverandøren.
 De har indtil nu - som momsregistreret fisker - fået godtgjort  

 olieafgiften enten via momsangivelsen eller via en bevilling til fremskyndet  

 tilbagebetaling af energiafgifter.
 En bevilling til fremskyndet tilbagebetaling vil bortfalde, hvis De får  

 bevilling til afgiftsfri indkøb af olie.
Godtgørelse af olieafgift Olie, der indkøbes til andre formål i Deres virksomhed end til brug om  

 bord i fiskerfartøjer, skal fortsat købes i afgiftsberigtiget stand.
Afgiften  

 på sådan olie kan De få godtgjort via momsangivelsen, hvis olien anvendes til  

 erhvervsmæssige formål.
 Hvis De ikke er berettiget til bevilling til afgiftsfri indkøb af olie  

 eller ikke ønsker en sådan bevilling, kan De få afgiften af den indkøbte olie  

 godtgjort på sædvanlig måde.
Overgangsregler Hvis De efter den 1 januar 1989, men inden De har fået Deres bevilling,  

 køber olie til brug om bord i Deres fiskerfartøj, kan De aftale med Deres  

 olieleverandør, at olien leveres uden afgift på betingelse af, at De inden  

 den 1 marts 1989 dokumenterer Deres bevillingsforhold over for leverandøren.
 Olieafgiften vil blive efteropkrævet, hvis leverandøren ikke inden den 1  

 marts 1989 har fået dokumenteret Deres bevillingsforhold.
Yderligere oplysninger De er velkommen til at henvende Den til Deres distriktstoldkammer, hvis De  

 har brug for flere oplysninger.
