 Anerkendelseskriterier for ASBESTrelaterede maligne sygdomme.
l.
LUNGECANCER Alle histologiske typer af lungecancer kan anerkendes.
Ved tvivl om  

 relevant eksposition i forhold til tobaksforbrug, taler adenocarcinom og  

 perifer lokalisation af primærtumor noget for asbest som årsag, mens andre  

 carcinomer med central lokalisation taler noget for tobak som årsag.
l.l.
Eksposition Litteraturen om sammenhængen mellem asbest og lungecancer peger ret klart  

 på, at der ved eksposition under 25 (fibre/cm3) år ikke kan påvises nogen  

 øget risiko for lungecancer.
Det svarer til, at der ved den i praksis  

 relevante grænseværdi på 0,3 fibre/cm3 over et arbejdsliv på 50 år ikke vil  

 kunne forventes en målelig overhyppighed af asbestbetinget lungecancer.  

 Anerkendelse efter paragraf l0, stk. 1 og 2, forudsætter derfor, at  

 ekspositionen overstiger 25 (fibre/cm3) år.
Det svarer til f.eks. l fiber/cm3  

 i 25 år, 2 fibre/cm3 i l2.5 år etc.
Sporadisk eller sparsom asbesteksposition  

 kan derfor ikke anerkendes som årsag til lungecancer efter paragraf l0 stk.  

 2. De erhvervsgrupper, der typisk kan komme på tale udgør arbejdere på Dansk  

 Eternitfabrik i Ålborg, isolationsarbejdere, der har arbejdet meget med  

 asbest, herunder på skibsværfter og lignende.
Lejlighedsvist bremsearbejde (automekanikere), skæring af eternitplader  

 (tømrere), afrensning af diatome- eller asbest-isolerede rør (VVS) m.v. vil  

 normalt ikke kunne medføre en SAMLET asbestudsættelse af ovennævnte omfang,  

 uanset at der kan være en relativt høj eksposition mens selve arbejdet  

 foregår.
Anerkendelse efter paragraf l0 stk. 2 for de sidstnævnte grupper kan  

 dog komme på tale, hvis det nævnte arbejde gennem mange år har udgjort den  

 væsentligste del af arbejdsopgaverne.
Dette vil imidlertid være sjældent.
I  

 de nævnte tilfælde med lejlighedsvis eksposition og lungecancer hos  

 ikke-rygere vil anerkendelsesspørgsmålet afhænge af en konkret vurdering af  

 asbestekspositionen, lidelsens art og lokalisation.
 Det er en forudsætning for anerkendelse efter paragraf l0 stk. 2, at der  

 er en LATENSTID på mindst l0 år fra første udsættelse for asbest til  

 diagnosetidspunktet.
Det er ikke en forudsætning for anerkendelse, at der samtidigt er andre  

 tegn på asbestbetinget lunge- eller lungehindesygdom.
Ved usikre  

 ekspositionsoplysninger taler typisk lungeasbestose for relevant eksposition.  

 Pleura-plaques er uden relevans med hensyn til vurderingen af ekspositionens  

 størrelse.
Ved dødsfald, hvor det ikke er muligt at vurdere ekspositionen  

 anamnestisk, taler et BETYDELIGT ANTAL asbestlegemer for relevant  

 eksposition.
Enkelte asbestlegemer er almindeligt forekommende og taler ikke  

 i sig selv for relevant asbesteksposition.
Få eller ingen asbestlegemer taler  

 mod relevant asbesteksposition FORUDSAT at der har været tale om  

 repræsentativ vævsprøveudtagelse og systematisk eftersøgning af  

 asbestlegemer.
Dette forudsætter normalt, at der er tale om retsmedicinsk  

 obduktion.
l.2 Konkurrerende årsager Tobaksrygning kan medføre forbehold.
Forbeholdet skal i princippet udgøre  

 den del af den samlede risiko ved udsættelse for asbest og tobaksrygning, der  

 kan tilskrives tobaksrygningen.
Den formentlig mest asbestudsatte gruppe i  

 Danmark er ansatte på Eternitfabriken i Danmark, der tidligere var eksponeret  

 i niveauet 2 fibre/cm3. Denne eksposition medførte en fordobling af risikoen  

 for lungecancer, hvilket er i god overensstemmelse med litteraturen.  

 Tobaksrygning medfører en risikoøgning på ca. l for hvert gram tobak, der  

 ryges per dag. l0 cigaretter medfører således ca. en l0-dobling af risikoen,  

 20 cigaretter ca. en 20-dobling etc.
 Risikoen for lungekræft ved udsættelse for asbest og tobak er lig med  

 tobaksrisikoen x asbestrisikoen.
Forbeholdets størrelse afvejes under hensyn til længden og omfanget af  

 henholdsvis asbestudsættelsen og tobaksforbruget.
Tobaksforbrug under l0 år  

 vurderes individuelt.
Ved asbesteksposition væsentligt over 25 (fibre/cm3) år  

 får forbeholdet mindre betydning.
LATENSTIDEN til diagnosetidspunkt indgår  

 også i vurderingen af forbeholdets omfang.
Tobaksforbruget de sidste l0 år  

 forud for diagnosen har ringe eller ingen betydning.
2. LARYNXCANCER Behandles som lungecancer.
3. MESOTELIOM Der er formentlig en dosis-response sammenhæng, men den er dårligt  

 bestemt.
En nedre grænse for ekspositionen kan i dag ikke angives med rimelig  

 sikkerhed.
Enkelte betydelige ekspositioner kan formentlig være årsag til  

 mesoteliom efter lang latenstid.
Latenstiden er normalt lang og synes at afhænge af ekspositionens  

 sværhedsgrad.
Anerkendelseskriterier er:
Tilfælde med mindre end l0 års latenstid afvises.
Det samme gælder  

 tilfælde, hvor ekspositionen er »miljø«-bestemt, f.eks. ophold i  

 bygninger med lofter, gulve m.v. som indeholder asbest.
4. ANDRE CANCERFORMER Der er ikke tilstrækkelige holdepunkter for, at andre cancerformer kan  

 anerkendes efter paragraf l0 stk. 2.
