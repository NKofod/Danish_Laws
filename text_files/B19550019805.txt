 I henhold til §§ 10 og 51, stk. 1, i færdselslov nr. 153 af 24. maj 1955  

 fastsættes herved følgende bestemmelser om køretøjers indretning og udstyr.
§ 1 Stk. 1.  Ethvert køretøj skal være således indrettet og  

 holdes i en sådan stand, at det kan benyttes uden unødig fare og ulempe for  

 andre samt uden skade for vejene.
 Stk. 2.  Ejeren (brugeren) er ansvarlig for, at  

 køretøjet er i lovlig stand.
 Stk. 3.  Køretøjets forskellige apparater, navnlig  

 styre-, bremse-, signal- og tegngivningsapparater, skal være indrettet og  

 anbragt således, at de er lette at betjene, og at føreren kan benytte dem,  

 uden at hans opmærksomhed bortledes fra kørebanen.
 Motorvogne.
 § 2.  Motorvogn skal være forsynet med et pålideligt  

 styreapparat, ved hvilket motorvognen kan styres let, sikkert og hurtigt.
 § 3.  Motorvogn skal være forsynet med en  

 driftsbremse, med hvilken der altid skal kunne foretages en tilstrækkelig  

 virksom, sikker og hurtig opbremsning af køretøjet under alle  

 belastningsforhold, samt med en deraf uafhængig parkeringsbremse, der  

 ligeledes skal kunne standse køretøjet på virksom og sikker måde, og som skal  

 kunne blive stående i tilspændt stand.
 § 4.  Stk. 1. Motorvogn skal være forsynet med mindst  

 to forlygter til følgende belysning:
Stk. 2.  De i stk. 1a - c nævnte lys skal hver for sig  

 indbyrdes være af samme lysstyrke og være anbragt i samme højde foran i hver  

 side af køretøjet symmetrisk i forhold til dettes længdeakse.
Positionslysene  

 skal være anbragt nær ved køretøjets yderside, og den yderste del af  

 lysåbningen må i intet tilfælde være mere end 40 cm indenfor køretøjets  

 yderste kant.
Dersom den yderste del af lysåbningen på det under b) nævnte  

 nærlys er mere end 40 cm indenfor køretøjets yderste kant, må positionslyset  

 ikke kunne slukkes, når nærlyset er tændt.
Lysene kan indføres i samme  

 lygteanordning, forsåvidt de iøvrigt opfylder de for hver enkelt art lys  

 foreskrevne bestemmelser.
Stk. 3.  Motorvogn skal være forsynet med mindst to  

 baglygter, der viser rødt lys synligt mindst 150 m bagud uden at blænde.
De  

 skal være anbragt parvis i samme højde bagpå i hver side af køretøjet,  

 symmetrisk i forhold til dettes længdeakse, nær ved køretøjets yderside, og  

 den yderste del af lysåbningen må i intet tilfælde være mere end 40 cm  

 indenfor køretøjets yderste kant.
De skal endvidere være anbragt således, at  

 hver lygte er synlig 30g til hver side for en akse gennem lygten, parallelt  

 med vognens midterakse, og 15g opefter og nedad i forhold til en vandret akse  

 gennem lygten.
Højden må ikke være under 40 cm og ikke over 155 cm over  

 vejbanen.
Anvendes flere end to baglygter, skal de parvis være anbragt  

 symmetrisk, dog kan en enkelt baglygte være anbragt midt på køretøjets  

 bagside.
De må ikke virke blændende, men iøvrigt gælder foranstående regler  

 kun for det ene par baglygter.
 Stk. 4.  Motorvogn skal være forsynet med  

 belysningsanordning, der tydeligt kan belyse den bageste nummerplade med  

 hvidt lys, således at nummerpladen er læselig mindst 20 m bagfra.
 Stk. 5.  Baglygterne og nummerpladebelysningen må ikke  

 kunne slukkes, så længe vognens andre lygter er tændt, og må ikke være  

 anbragt således, at den bageste nummerplade dækkes.
Stk. 6.  Motorvogn skal bagpå være forsynet med mindst  

 to røde refleksanordninger, der opfylder kravene i afsnit XI.  

 Refleksanordningerne skal være anbragt som i stk. 3 for baglygter  

 foreskrevet, dog ikke mere end 120 cm over vejbanen.
De må ikke være af  

 trekantet form.
Stk. 7.  Baglygte og nummerpladebelysning kan indføjes i  

 samme lygteanordning, forsåvidt de iøvrigt opfylder de for hver enkelt  

 lygtetype foreskrevne bestemmelser.
Refleksanordningerne kan ligeledes være  

 sammenbygget med de røde baglygter, forsåvidt de opfylder de i stk. 6, jfr.  

 afsnit XI, foreskrevne bestemmelser.
Stk. 8.  Til brug ved baglænskørsel på uoplyst vej kan  

 anvendes højst to bagudrettede lygter (baklygter) med hvidt eller gulligt  

 lys.
Lygterne må ikke virke blændende og skal være forsynet med en særlig  

 afbryder samt med en anordning, der kun tillader anvendelse af lygterne, når  

 køretøjets bakgear er indkoblet.
 Stk. 9.  Lysanlægget skal være således indrettet, at  

 lygterne kan holdes tændt, uanset om motoren er i gang.
Stk. 10.  På omnibus i fast rute kan anvendes  

 fremadvendende kendingslys i anden farve end rød.
På droske kan anvendes  

 nummerlygte og frilygte, ligeledes i anden farve end rød.
På anden motorvogn,  

 der er godkendt til erhvervsmæssig personbefordring, kan anvendes frilygte i  

 anden farve end rød og grøn.
§ 5.  Motorvogn skal være forsynet med et pålideligt  

 virkende og klart lydende apparat til afgivelse af lydsignal med konstant  

 tone.
Andet signalapparat, derunder sirene, udblæsningssignal o.lign. må ikke  

 findes på motorvogn.
§ 6 Stk. 1.  Motorvogn skal være forsynet med  

 retningsvisere.
 Stk. 2.  Retningsviserne skal være indrettet efter et af  

 følgende systemer:
A.
Retningsviservinger.
Disse skal være anbragt een på hver side af  

 køretøjet udfor eller foran førerpladsen og have form som en vinge eller pil,  

 der kan slås ud.
De skal være anbragt mindst 90 cm over vejbanen således, at  

 de, når de er slået ud, kan ses forfra og bagfra fra et punkt, der er  

 beliggende i samme afstand fra vognens midterplan som vingen og i samme højde  

 som denne, således at mindst 10 cm af den er synlig.
Vingerne skal i udslået  

 tilstand være selvlysende i rød eller orangegul farve, men må ikke være  

 blinkende.
Såfremt de er monteret på arme, der rager ud fra karosseriet, må  

 disse arme ikke være malet i rød eller orangegul farve.
B.
Retningsviserblinklys.
1g Disse skal bestå af et blinkende lys, anbragt foran og bagpå vognen i  

 hver side.
Såfremt de forreste blinklys ikke kan ses bagfra, skal der tillige  

 være anbragt blinklys på hver side af køretøjet udfor eller foran  

 førerpladsen, således at de bagfra kan ses tydeligt udenfor karosseri eller  

 last.
Såfremt sideblinklysene er monteret på arme, der rager ud fra  

 karosseriet, må disse arme ikke være malet i rød eller orangegul farve.
2g De forreste og bageste blinklys skal midt for henholdsvis vognens  

 forende og bagende i 1 m's højde kunne ses 2 m fra vognen.
Afstanden fra  

 blinklyset til køretøjets yderste kant må ikke overstige 40 cm.
3g Blinklysene skal tydeligt kunne ses også i sollys, men må ikke være  

 blændende.
De forreste og bageste blinklys areal skal være mindst 12 kvcm.
 4g Blinklysene skal fremefter vise hvidt, gulligt eller orangefarvet lys  

 og bagud rødt eller orangefarvet lys.
 5g Sideblinklysene skal tændes ved samme kontakt som de forreste og  

 bageste blinklys og virke samtidig med disse.
 6g Blinklysets frekvens skal være mindst 60 og højst 120 pr. minut, og  

 lys- og mørkeperioder skal være tilnærmelsesvis lige lange.
7g De forreste blinklys kan indrettes i positionslygterne, forsåvidt disse  

 ikke er sammenbygget med andre forlygter, og de bageste i stop- eller  

 baglygterne.
Wattforbruget for det enkelte blinklys skal i så fald være  

 mindst 4 gange så stort som wattforbruget for henholdsvis positionslygten og  

 baglygten.
Er blinklyset kombineret med stoplyset, må anvendelsen heraf ikke  

 sætte blinklyset ud af funktion.
 Stk. 3.  Er retningsviservinger anbragt således, at de  

 ikke er direkte synlige fra førerpladsen, eller benyttes  

 retningsviserblinklys, skal motorvognen være forsynet med kontrollys eller  

 lydsignal, der skal kunne ses, henholdsvis høres, fra førerens plads, og som  

 træder i funktion samtidig med retningsviseren.
Stk. 4.  Det er tilladt i stedet for sideblinklys at  

 anvende retningsviservinger i forbindelse med blinklys foran og bagpå  

 motorvognen.
Vingerne skal tændes ved samme kontakt som blinklysene og virke  

 samtidig med disse, men må ikke blinke.
§ 7.  Stk. 1. Motorvogn skal være forsynet med mindst  

 een stoplygte, der viser rødt eller orangegult lys bagud, og som straks  

 tændes, når driftsbremsen benyttes.
En stoplygte skal være anbragt således,  

 at den er synlig 30g til hver side for en akse gennem lygten, parallelt med  

 vognens midterakse, og 15g opefter og nedad i forhold til en vandret akse  

 gennem lygten.
Højden må ikke være under 40 cm over vejbanen og ikke over 155  

 cm.
Stoplyset skal være stærkere end baglygternes lys og skal tydeligt kunne  

 ses også i sollys uden at virke blændende.
Anvendes to eller flere  

 stoplygter, skal de parvis være anbragt symmetrisk, dog kan en enkelt  

 stoplygte være anbragt midt på køretøjets bagside.
Pkt. 2 og 3 gælder kun for  

 eet par stoplygter.
 Stk. 2.  Såfremt samme lygte benyttes som baglygte og  

 stoplygte, skal lygten enten være forsynet med to lysgivere, der er adskilt  

 ved en lystæt væg, eller være således indrettet, at wattforbruget for  

 stoplyset er 4 gange så stort som wattforbruget for baglygten.
§ 8 Stk. 1.  Motorvogn skal være således indrettet, at  

 føreren har det fornødne udsyn fremefter og til siderne.
Stolper og sprosser  

 foran og til siderne for føreren skal have passende ringe bredde.
Stk. 2.  Vindskærmen skal være af solidt og fejlfrit  

 materiale, således at genstande, der ses igennem den, ikke fremtræder  

 forvredne.
Der må ikke ved brud kunne fremkomme skarpe og farlige splinter.
 Stk. 3.  Hvis førerpladsen er dækket til siderne, skal  

 disse være forsynet med gennemsigtige klare ruder af glas, celluloid  

 el.lign., der skal have en sådan størrelse og være anbragt på en sådan måde,  

 at føreren har det fornødne udsyn til siderne og skråt fremad.
 Stk. 4.  Vindskærmen skal være forsynet med  

 vindskærmsviskere, der kan virke i tilstrækkeligt omfang på både venstre og  

 højre side af vindskærmen, og som kan virke automatisk.
Stk. 5.  Motorvogn skal være forsynet med i det mindste  

 eet førerspejl af tilstrækkelig størrelse, anbragt således, at føreren fra  

 sit sæde kan se vejen bagud for køretøjet.
På last- og varemotorvogn og  

 personmotorvogn indrettet til over 9 personer skal der findes et spejl i hver  

 side udenfor førerhuset.
§ 9 Motorvogn skal være forsynet med skærme el.lign., der yder andre  

 vejfarende beskyttelse mod stænk fra kørslen.
Denne bestemmelse gælder ikke  

 for sådanne lastmotorvogne, på hvilke anbringelse af stænkbeskyttelse under  

 hensyn til køretøjets konstruktion og anvendelse vil medføre betydelige  

 vanskeligheder.
§ 10 Motorvogn med egenvægt over 400 kg skal være således indrettet, at den fra  

 førerens plads kan bringes til at køre baglæns og styres under denne kørsel.
§ 11 Motoren skal være således indrettet, at den ikke giver ufornøden røg; den  

 skal desuden være forsynet med en anordning, som hindrer ufornøden støj.
§ 12 Stk. 1.  Opvarmningsapparat i motorvogn må ikke være  

 således indrettet, at der kan fremkomme kulilte i karosseriets indre.  

 Varmeanlæggets rørledninger og hedeflader må ikke kunne antage temperaturer  

 over 100g Celsius, og de dele af varmeanlægget, der kan antage temperaturer  

 over 70g Celsius, skal være afskærmet mod berøring.
 Stk. 2.  Opvarmningsluften må ikke opvarmes ved motorens  

 udblæsningsgas, og der må ikke føres rør med udblæsningsgas gennem  

 karosseriets indre.
 Stk. 3.  Opvarmningsapparat, der ved forbrænding  

 opvarmer luft, som ledes til karosseriets indre eller til i karosseriet  

 anbragte hedeflader, må kun anvendes, forsåvidt apparatet er godkendt af  

 justitsministeren.
§ 13 Stk. 1.  Der må ikke på motorvogn være anbragt  

 kølerfigur, hjelmornament eller skarpkantede lygteskærme, som på grund af  

 form eller anbringelsesmåde eller det materiale, hvoraf de er fremstillede,  

 frembyder fare i tilfælde af påkørsel eller sammenstød.
 Stk. 2.  Dørhåndtag, hængsler, ladbeslag o.lign. på  

 siderne af motorvogn skal være således indrettet, at de ikke frembyder fare  

 for andre vejfarende.
 Stk. 3.  Flagstænger, skærmvisere o.lign. må kun være  

 anbragt på eller ved yderkanten af forskærmene og skal være forsynet med en  

 knop af passende størrelse.
 § 14.  Motorvogn skal være forsynet med hjulbeklædning  

 i overensstemmelse med bestemmelserne i afsnit VII.
§ 15 På motorvogn skal let tilgængeligt og tydeligt være indpræget fabrikantens  

 navn eller varemærke og i chassiset eller det selvbærende karosseri dets  

 typebetegnelse og nummer samt på motoren dennes nummer.
Mærkning på løst  

 påskruede eller pånittede skilte er ikke tilstrækkelig.
Det er forbudt at  

 ændre de således indprægede mærkninger, og disse må kun anbringes af  

 fabrikanten eller af en offentlig myndighed.
Påbudet om afmærkning af  

 motorvognes chassis og bestemmelsen i 2. pkt. gælder kun for motorvogne, der  

 indregistreres første gang efter den 1. juli 1956.
§ 16 Chassis uden påbygget karosseri under egentransport samt ny motorvogn, der  

 transporteres fra skib eller bane til forretningslokale eller omvendt, er  

 undtaget fra følgende bestemmelser:
§ 4,  stk. 1, c, forsåvidt angår positionslysenes  

 største afstand fra yderste kant, § 4,  stk. 3, om baglygter, dog skal de være forsynet  

 med mindst een baglygte, anbragt i køretøjets venstre side, § 4,  stk. 6, om refleksanordninger, § 6  om retningsvisere, dog kun forsåvidt føreren er  

 anbragt således, at han tilstrækkelig tydeligt kan give tegn til svingning  

 eller standsning, eller der anvendes andre hensigtsmæssige  

 tegngivningsapparater, § 7  om kravene til stoplygtes indretning, § 8,  stk. 4 og 5, om vindskærmsvisker og førerspejl, § 9  om skærme og § 13  om kølerfigurer m.v.
 Motorcykler.
§ 17 Stk. 1.  Motorcykel skal være forsynet med styreapparat,  

 to bremseapparater, mindst een forlygte til fjernlys (kørelys), nærlys,  

 (mødelys) og positionslys (parkeringslys), mindst een baglygte,  

 nummerpladebelysning, mindst een rød refleksanordning, lydsignalapparat samt  

 skærme, alt i overensstemmelse med kravene i §§ 2, 3, 4, 5 og 9. Dog behøver  

 på tohjulet motorcykel ingen af motorcyklens bremser at kunne blive stående i  

 tilpændt stand, og på tohjulet motorcykel, hvis egenvægt i fabrikkens normale  

 udførelse er under 120 kg, og som ikke medfører sidevogn, behøver lygterne  

 ikke at kunne holdes tændt, når motoren er standset.
 Stk. 2.  Motorcykel med egenvægt over 120 kg, der første  

 gang indregistreres efter den 1. juli 1956, skal være forsynet med stoplygte.  

 Stoplygte på motorcykel skal opfylde kravene i § 7.
 Stk. 3.  Dersom motorcykel er forsynet med vindskærm,  

 skal denne opfylde kravene i § 8, stk. 1, 2 og 3, og er vindskærmen så høj,  

 at føreren ikke over denne kan se vejbanen fra 10 m foran motorcyklen og  

 fremefter, skal der findes vindskærmsvisker i overensstemmelse med § 8, stk.  

 4.
 Stk. 4.  Bestemmelserne i §§ 11, 13 og 15 finder  

 tilsvarende anvendelse på motorcykel, hvorhos hjulbeklædning skal opfylde  

 kravene i afsnit VII.
 Stk. 5.  På tohjulet motorcykel med eller uden sidevogn  

 må ikke findes retningsvisere.
§ 18 Stk. 1.  For trehjulet motorcykel gælder endvidere, at  

 motorcyklen skal være forsynet med 2 positionslys (parkeringslys), 2  

 baglygter og 2 refleksanordninger, alle indrettet og anbragt som foreskrevet  

 for motorvogne, jfr. § 4, stk. 1, c, stk. 2, stk. 3 og stk. 6. Positionslyset  

 (parkeringslyset) må ikke kunne slukkes, når nogen af forlygterne er tændt,  

 medmindre køretøjet er forsynet med forlygter, der opfylder forskrifterne i §  

 4, stk. 2, pkt. 2.
 Stk. 2.  Dersom ladet eller varekassen er anbragt bag  

 føreren, eller motorcyklen er forsynet med førerhus, skal motorcyklen være  

 forsynet med retningsvisere, stoplygte og førerspejl som foreskrevet for  

 motorvogne, jfr. §§ 6, 7 og 8, stk. 5, 1. pkt.
§ 19 For motorcykel finder bestemmelserne i § 16 om kørsel uden påbygget  

 karosseri og kørsel mellem skib (bane) og forretningssted tilsvarende  

 anvendelse.
 Traktorer.
§ 20 Stk. 1.  Traktor skal være forsynet med styreapparat,  

 mindst eet bremseapparat (driftsbremse), lydsignalapparat og anordning for  

 baglænskørsel, alt i overensstemmelse med kravene i §§ 2, 3, 5 og 10, samt  

 forsvarlig tilkoblingsanordning.
Endvidere finder bestemmelserne i §§ 11 og  

 15 om motorens indretning og om mærkning af chassis og motor tilsvarense  

 anvendelse, hvorhos hjulbeklædning skal opfylde kravene i afsnit VII.
 Stk. 2.  Traktor skal være forsynet med:
 Forlygterne skal iøvrigt opfylde kravene til anbringelse og indretning i §  

 4, stk. 2 og 9, dog at positionslysene kan være anbragt mere end 40 cm  

 indenfor køretøjets yderste kant.
 Stk. 3.  Traktor skal være forsynet med to baglygter, to  

 refleksanordninger, og - såfremt traktoren er indregistreret - med  

 nummerpladebelysning, alt i overensstemmelse med kravene i § 4, stk. 3, 4, 5,  

 6, 7 og 9. Baglygter og refleksanordninger kan dog være anbragt indtil 60 cm  

 indenfor køretøjets yderste kant.
Stk. 4.  Har traktor vindskærm, eller er førerpladsen  

 dækket til siderne, finder bestemmelserne i § 8, stk. 1-4, tilsvarende  

 anvendelse.
Vindskærmsvisker skal dog ikke være automatisk.
Har traktoren  

 førerhus, skal den tillige være forsynet med retningsviser, medmindre  

 førerhuset er indrettet med sådanne åbninger i siden, at føreren uden  

 vanskelighed kan give tilstrækkeligt tydeligt tegn med armen.
Den skal  

 endvidere være forsynet med førerspejl og med stoplygte, med mindre  

 førerhuset ikke er forsynet med bagside.
Retningsvisere, stoplygte og  

 førerspejl skal opfylde kravene i §§ 6, 7 og 8, stk. 5, 1. pkt.
§ 21.  Stk. 1. Traktor, der alene benytter vejene til  

 den i færdselslovens § 12, stk. 1 og 2, omhandlede kørsel, kan dog foretage  

 denne uden at være forsynet med lydsignalapparat og hjulbeklædning som i §  

 20, stk. 1, anført.
Traktoren skal være forsynet med foreskrevne  

 refleksanordninger, hvorimod lygtebestemmelserne i § 20, stk. 2 og 3, for  

 sådan traktor kun gælder i lygtetændingstiden og således, at anvendelse af  

 een baglygte i traktorens venstre side er tilstrækkelig; baglygte kræves  

 under sådan kørsel ej heller, når traktoren trækker påhængsvogn eller  

 påhængsredskab, der er forsynet med baglygte.
Stk. 2.  Traktor, som har hjulringe af metal, skal, hvis  

 ringenes overflade ikke er jævn, ved kørsel på vej være forsynet med hjulbånd  

 af tilstrækkelig bredde til beskyttelse af vejbanen.
Såfremt traktoren er  

 udstyret med drivbælte, valser el.lign., skal de mod vejbanen hvilende dele  

 af drivanordningen, der bærer traktorens vægt, være beklædt med elastisk  

 materiale, således at ingen metalliske dele kommer i berøring med vejbanen.
 Motorredskaber.
§ 22 Stk. 1.  Motorredskab skal være således indrettet og  

 læsset, at føreren kan se vejbanen i en afstand af ikke over 10 m fra  

 førersædet.
Det skal være udstyret med styreapparat, der opfylder kravene i §  

 2, og skal være således indrettet, at motorredskabet tilstrækkelig hurtigt  

 kan bringes til standsning og kan holdes standset på hældende grund, selv om  

 det forlades af føreren.
 Stk. 2.  Motorredskab, der føres af gående, skal være  

 således indrettet, at det automatisk bringes til standsning, når føreren  

 slipper grebet.
Stk. 3.  Motorredskab skal bagpå være forsynet med  

 refleksanordninger som i § 4, stk. 6, foreskrevet.
De skal dog kunne være  

 anbragt indtil 60 cm indenfor køretøjets yderste kant.
Under kørsel i  

 lygtetændingstiden skal motorredskabet endvidere føre forlygter og baglygter  

 som for traktorer foreskrevet, jfr. § 20, stk. 2 og 3. På vejtromle og lign.  

 samt på motorredskab, som føres af gående, er anvendelse af een klart lysende  

 lygte med hvidt eller gulligt lys, anbragt foran i venstre side, og een rød  

 baglygte, anbragt bagpå i venstre side, dog tilstrækkelig; lygterne skal være  

 synlige i mindst 150 m's afstand og må ikke virke blændende.
Såfremt  

 køretøjets indretning eller belæsning er til hinder for, at føreren  

 tilstrækkelig tydeligt kan give tegn om retningsændring, skal det være  

 forsynet med retningsvisere, stoplygte og førerspejl, som skal opfylde  

 kravene i §§ 6, 7 og 8, stk. 5, 1. pkt.
Udragende dele såsom kranbjælker og  

 lign. skal være hensigtsmæssigt afmærket, og i lygtetændingstiden skal hertil  

 anvendes lygter.
 Stk. 4.  Bestemmelserne i § 21, stk. 2, for traktorer  

 med hjulringe m.v. af metal finder tilsvarende anvendelse, dog at  

 forskrifterne i sidste punktum ikke gælder for tromler med jævne valser.
 Påhængsvogne m.v.
A.
Påhængsvogne m.v. til motorvogne.
§ 23 Stk. 1.  Der må kun benyttes een påhængsvogn eller een  

 sættevogn.
Efter sættevogn må ikke anvendes påhængsvogn.
Stk 2.  En påhængsvogns tilladte totalvægt eller en  

 sættevogns samlede akseltryk må ikke uden justitsministerens tilladelse  

 overstige 1 1/2 gang den trækkende motorvogns tilladte totalvægt; for så vidt  

 angår påhængsvogn efter personmotorvogn må vægten dog ikke uden  

 justitsministerens tilladelse overstige det trækkende køretøjs egenvægt.
Af  

 hele vogntogets tilladte totalvægt skal mindst 20 pct. hvile på motorvognens  

 drivhjul.
 Stk. 3.  Påhængsvogn og sættevogn skal være affjedret.
Stk. 4.  Påhængsvogns eller sættevogns største bredde må  

 ikke overstige den trækkende motorvogns største bredde med mere end 10 cm på  

 hver side.
Dette gælder dog ikke påhængsvogn til beboelse, hvis bredde ikke  

 overstiger 210 cm.
Sådan påhængsvogn skal, såfremt bredden overstiger  

 motorvognens største bredde med mere end 10 cm på hver side, i  

 lygtetændingstiden foran i mindst 1 m's højde være forsynet med to  

 fremadvendende hvide markeringslys, der ikke må virke blændende, og som skal  

 være anbragt i samme højde på hver side af påhængsvognen så nær dennes  

 yderkant som muligt.
 Stk. 5.  Bestemmelsen i stk. 2 og 4, 1. pkt. gælder kun  

 for påhængsvogne eller sættevogne, der efter den 1. juli 1955 indregistreres  

 første gang eller indregistreres til benyttelse efter et andet trækkende  

 køretøj end det hidtil anvendte.
§ 24 Påhængsvogn og sættevogn skal være forsynet med en forsvarlig  

 koblingsanordning, således indrettet, at afstanden mellem motorvognens og  

 påhængsvognens (sættevognens) hjul - målt ved kørsel i ret linie - er  

 uforanderlig, bortset fra fjedring og lign., og således, at påhængsvognens  

 (sættevognens) hjul under sving følger så nær ved motorvognens hjulspor som  

 muligt.
Tilkoblingen af påhængsvognen skal såvidt muligt være enten en stiv  

 stangforbindelse eller en triangelforbindelse, der giver fri bevægelighed til  

 siderne og op og ned, og som er sikret på en sådan måde, at påhængsvognen  

 ikke kan løsrive sig under kørslen.
§ 25 Stk. 1.  Påhængsvogn og sættevogn skal være forsynet med  

 mindst eet tilstrækkelig virksomt bremsesystem.
Er en påhængsvogns tilladte  

 totalvægt 750 kg eller derunder, kræves dog kun bremser, såfremt  

 påhængsvognens tilladte totalvægt overstiger halvdelen af det trækkende  

 køretøjs egenvægt.
 Stk. 2.  Bremsen skal kunne blive stående i tilspændt  

 stand, også når påhængsvognen (sættevognen) er frakoblet.
Stk. 3.  Bremsen skal være således indrettet at den  

 automatisk tilspændes, såfremt forbindelsen med det trækkende køretøj  

 afbrydes under kørslen.
Dette gælder dog ikke for tohjulede  

 camping-påhængsvogne eller lette bagage-påhængsvogne, hvis tilladte totalvægt  

 ikke overstiger 1500 kg., når de foruden hovedforbindelsen er udstyret med en  

 yderligere forbindelse, der vil kunne have form af en kæde eller wire.
Stk. 4.  På påhængsvogn, der anvendes til  

 personbefordring, eller hvis tilladte totalvægt overstiger 3500 kg, samt på  

 sættevogn skal bremsen kunne sættes i virksomhed fra det trækkende køretøjs  

 driftsbremse.
På anden påhængsvogn kan automatisk virkende bremse  

 (påløbsbremse) anvendes.
§ 26 Stk. 1.  Påhængsvogn og sættevogn skal bagpå være  

 forsynet med baglygter, nummerpladebelysning og stoplygte, der opfylder  

 kravene i § 4, stk. 3, 4, 5 og 7, samt § 7.
 Stk. 2.  Påhængsvogn og sættevogn skal bagpå være  

 forsynet med to røde refleksanordninger af godkendt type, i trekantet form  

 med opadvendende spids, der opfylder kravene i afsnit XI, og som er anbragt  

 som for baglygter foreskrevet, dog ikke mere end 120 cm over vejbanen.  

 Trekantens sidelinier skal være mindst 15 cm lange.
 Stk. 3.  Påhængsvogn og sættevogn til motorvogn, der  

 ikke er forsynet med retningsviservinger, skal bag på være forsynet med  

 blinklys, der opfylder kravene i § 6. Er påhængsvognen eller sættevognen  

 bredere end motorvognen, skal den, selvom der på motorvognen er anbragt  

 retningsviservinger, være forsynet med sådant blinklys.
Stk. 4.  Frakoblet påhængsvogn eller sættevogn skal, når  

 den i lygtetændingstiden er standset eller parkeret på kørebane, der ikke er  

 tilstrækkelig oplyst, foruden med rødt lys bagud være afmærket med to hvide  

 lys fremad.
De skal opfylde kravene i § 4, stk. 1, c, og stk. 2, pkt. 1 og 2.
§ 27 Stk. 1.  Lastmotorvogn, der medfører påhængsvogn eller  

 sættevogn, og personmotorvogn, der medfører påhængsvogn, som er bredere end  

 personmotorvognen, skal for så vidt den er forsynet med lukket førerhus eller  

 fast tag, føre et på førerhuset eller taget i køretøjets midterlinie anbragt  

 fremadvendende advarselstegn i form af en gul trekant på mørk bund.  

 Trekantens sidelinier skal være 18-20 cm lange, og en af dens spidser skal  

 vende opad.
Advarselstegnet skal være således indrettet, at det fra  

 førersædet kan lægges ned eller på anden måde gøres usynligt, når  

 påhængsvognen ikke medføres.
 Stk. 2.  Advarselstegnet skal i lygtetændingstiden  

 holdes belyst, således at det er klart synligt i en afstand af mindst 100 m  

 og således, at det fra førersædet kan iagttages, at lyset er tændt.
 Stk. 3.  Foranstående bestemmelser finder tillige  

 anvendelse på kranvogne og andre motorkøretøjer, der jævnligt anvendes til  

 slæbning af andet motorkøretøj.
§ 28 For påhængsvogn og sættevogn finder bestemmelserne i §§ 9, 13 og 15 om  

 skærme, hængsler, ladbeslag og lign. og identitetsmærker tilsvarende  

 anvendelse, hvorhos hjulbeklædningen skal opfylde kravene i afsnit VII.
B.
Sidevogne til motorcykler.
§ 29 Stk. 1.  Sidevogn, der første gang indregistreres efter  

 den 1. juli 1955, skal være anbragt til højre for motorcyklen.
Stk. 2.  Sidevogn skal være forsynet med Stk. 3.  Lygterne skal være tydeligt synlige i 150 m's  

 afstand uden at virke blændende og må ikke kunne slukkes, når nogen af  

 motorcyklens lygter er tændt.
 Stk. 4.  For sidevogn finder bestemmelserne i §§ 9, 13  

 og 15 om skærme, hængsler, ladbeslag o.lign. og identitetsmærker tilsvarende  

 anvendelse, hvorhos hjulbeklædning skal opfylde kravene i afsnit VII.
C.
Traktorpåhængsvogne m.v.
§ 30 For påhængsvogn til traktor, der anvendes til anden kørsel end i  

 færdselslovens § 12 omhandlet, gælder følgende:
1. Der må højst benyttes to påhængsvogne.
På bestemte  

 strækninger, hvor færdselsforholdene særlig tilsiger det, kan politiet  

 forbyde kørsel med mere end een påhængsvogn.
 2. Traktor og påhængsvogne (påhængsvogn) skal være  

 således indrettet, at mindst 20 pct. af vogntogets tilladte totalvægt falder  

 på drivhjulene.
 3. Mindst 50 pct. af vogntogets tilladte totalvægt  

 skal falde på de bremsende hjul; disse skal enten høre til traktoren eller  

 traktoren og den nærmest ved denne løbende påhængsvogn eller traktoren og  

 begge påhængsvogne.
 4. Tilkoblingsanordningerne skal være indrettet som i  

 § 24 foreskrevet.
5. Såfremt begge påhængsvogne eller den nærmest  

 traktoren løbende påhængsvogn er forsynet med bremser, skal disse kunne virke  

 automatisk under kørslen eller betjenes af føreren, uden at hans opmærksomhed  

 bortledes fra kørebanen, og være således indrettet, at der kan foretages en  

 tilstrækkelig virksom og hurtig opbremsning, og således, at de kan holdes  

 fastspændt, når vognen holder stille på hældende grund.
Der skal være et  

 sådant forhold mellem traktorens og påhængsvognenes vægt, at traktoren kan  

 bringe disses eventuelle påløbsbremser til at virke tilstrækkeligt.
6. Påhængsvogn skal bagpå være forsynet med trekantede  

 røde refleksanordninger i overensstemmelse med kravene i § 26, stk. 2. Den  

 bageste påhængsvogn skal endvidere være forsynet med baglygter,  

 nummerpladebelysning og stoplygte, der opfylder kravene i § 4, stk. 3, 4, 5  

 og 7, samt i § 7. Den bageste påhængsvogn efter traktor, der efter § 20, stk.  

 4, skal være forsynet med retningsvisere, skal være forsynet med  

 retningsviserblinklys, der opfylder kravene i § 6. Dette gælder dog ikke,  

 såfremt traktoren er udstyret med retningsviservinger, medmindre  

 påhængsvognen er bredere end traktoren.
Er påhængsvognen således konstrueret,  

 at føreren ikke kan ses bagfra, skal den være forsynet med  

 retningsviserblinklys, selv om traktoren ikke skal være forsynet med  

 retningsvisere.
7. Frakoblet påhængsvogn skal, når den i  

 lygtetændingstiden er standset eller parkeret på kørebane, der ikke er  

 tilstrækkelig oplyst, foruden med rødt lys bagud være afmærket med to hvide  

 lys fremad.
De skal opfylde kravene i § 4, stk. 1, c, og stk. 2, pkt. 1 og 2.
8. Bestemmellserne i §§ 9, 13 og 15 om skærme, om  

 hængsler, ladbeslag o.lign. og om identitetsmærker finder tilsvarende  

 anvendelse.
Det samme gælder bestemmelserne om hjulbeklædning i afsnit VII.
§ 31 Påhængsvogn, der udelukkende trækkes af de i færdselslovens § 12  

 omhandlede traktorer, kan anvendes hertil, uanset at de ikke er indrettet  

 eller benyttes i overensstemmelse med § 30, for så vidt i det mindste  

 følgende krav opfyldes:
 1. Der må højst benyttes to påhængsvogne.
 2. Påhængsvogne og traktor skal være således indrettet  

 og belastet, at traktoren til enhver tid uden vanskelighed kan trække  

 vogntoget, således at drivhjulene ikke kan rotere uden at føre vogntoget med  

 sig.
3. Er ingen af påhængsvognene forsynet med bremser, må  

 deres samlede faktiske totalvægt ikke være større end 3 gange traktorens  

 faktiske totalvægt.
Overstiger påhængsvognenes faktiske totalvægt traktorens  

 totalvægt, må kørsel ikke ske med større hastighed end 10 km i timen.
Ved  

 tohjulet påhængsvogn medregnes herved den del af påhængsvognens vægt, som  

 hviler på traktoren, til traktorens vægt.
4. Påhængsvognen skal være koblet til traktoren på  

 sikker måde og således, at dens hjul under svingning bevæger sig så nær ved  

 traktorens hjulspor, som muligt og ikke slinger.
Tilkoblingen skal så vidt  

 muligt enten være en stiv stangforbindelse eller en triangelforbindelse, der  

 giver fri bevægelighed til siderne og op og ned, og som er sikret på en sådan  

 måde, at påhængsvognen ikke kan løsrive sig under kørslen.
5. Såfremt begge påhængsvogne eller den nærmest  

 traktoren løbende påhængsvogn er forsynet med bremser, skal disse kunne virke  

 automatisk under kørslen eller betjenes af føreren, uden at hans opmærksomhed  

 bortledes fra kørebanen, og være således indrettet, at der kan foretages en  

 tilstrækkelig virksom og hurtig opbremsning, og således, at de kan holdes  

 fastspændt, når vognen holder stille på hældende grund.
Der skal være et  

 sådant forhold mellem traktorens og påhængsvognenes vægt, at traktoren kan  

 bringe disses eventuelle påløbsbremser til at virke tilstrækkeligt.
6. Påhængsvognene skal under kørsel i  

 lygtetændingstiden være forsynet med trekantede røde refleksanordninger som i  

 § 26, stk. 2, foreskrevet.
Under kørsel i lygtetændingstiden skal den bageste  

 vogn tillige være forsynet med en bagpå i venstre side anbragt baglygte, der  

 viser rødt lys synligt mindst 150 m bagfra, og som ikke virker blændende.
7. Frakoblet påhængsvogn skal, når den i  

 lygtetændingstiden er standset eller parkeret på kørebane, der ikke er  

 tilstrækkelig oplyst, foruden med rødt lys bagud være afmærket med to hvide  

 lys fremad.
De skal opfylde kravene i § 4, stk. 1, c, og stk. 2, pkt. 1 og 2.
§ 32 Påhængsvogn til motorredskab skal være indrettet som foreskrevet i  

 justitsministeriets bekendtgørelse af dags dato om benyttelse af påhængsvogn  

 efter motorredskab.
D.
Påhængsredskaber.
§ 33 Stk. 1.  Påhængsredskab må enten trækkes af traktor  

 eller motorredskab eller af motorvogn, der er indregistreret til kørsel med  

 påhængsvogn eller godkendt til kørsel med påhængsredskab.
Der må kun køres  

 med eet påhængsredskab og ikke samtidig med påhængsvogn eller sættevogn.  

 Traktor og motorredskab må dog trække eet påhængsredskab og een påhængsvogn.
 Stk. 2.  Er påhængsredskabet ikke forsynet med  

 tilstrækkelig virksom bremse, der kan betjenes under kørslen (eventuelt  

 automatisk virkende bremse), må dets vægt ikke overstige 2 gange det  

 trækkende køretøjs faktiske totalvægt.
Stk. 3.  Påhængsredskab skal være koblet til det  

 trækkende køretøj på sikker måde og således, at dets hjul under svingning  

 bevæger sig så nær ved det trækkende køretøjs hjulspor som muligt og ikke  

 slingrer.
Tilkoblingen skal være enten en stiv stangforbindelse eller en  

 triangelforbindelse, der giver fri bevægelighed til siderne og op og ned, og  

 som er sikret på en sådan måde, at påhængsredskabet ikke kan løsrive sig  

 under kørslen.
Afstanden mellem køretøjerne må ikke overstige 4 m; overstiger  

 den 2 m, skal koblingsanordningen være tydeligt afmærket.
Stk. 4.  Påhængsredskab skal under kørsel i  

 lygtetændingstiden bagpå være forsynet med trekantede, røde  

 refleksanordninger som i § 26, stk. 2, foreskrevet, og med en i venstre side  

 anbragt baglygte, der viser rødt lys synligt mindst 150 m bagfra, og som ikke  

 virker blændende.
Dette kræves dog ikke, såfremt det trækkende køretøjs  

 baglygter og refleksanordninger er tydeligt synlige bagfra, men  

 påhængsredskabet skal da, såfremt dets længde overstiger 2 m regnet fra  

 baglygterne, være afmærket bagtil med en rød lygte.
 Bestemmelserne om baglygters og refleksanordningers placering kan lempes i  

 det omfang, køretøjets konstruktion gør det påkrævet.
Stk. 5.  Frakoblet påhængsredskab skal, når det i  

 lygtetændingstiden er standset eller parkeret på kørebane, der ikke er  

 tilstrækkelig oplyst, foruden med rødt lys bagud være afmærket med et eller  

 to hvide lys forud - alt efter køretøjets beskaffenhed.
De skal opfylde  

 kravene i § 4, stk. 1, c, og så vidt muligt kravene i § 4, stk. 2, pkt. 1 og  

 2.
 Stk. 6.  Påhængsredskab, der trækkes af indregistreret  

 motordrevet køretøj, som skal have retningsvisere, skal bagpå være forsynet  

 med retningsviserblinklys, der opfylder kravene i § 6.
 Dette gælder dog ikke, såfremt det trækkende køretøj er udstyret med  

 retningsviservinger, eller redskabet ikke dækker for det trækkende køretøjs  

 bagblinklys, eller påhængsredskabets konstruktion ikke muliggør påmontering  

 af blinklys.
Stk. 7.  Påhængsredskab, hvis bredde overstiger det  

 trækkende køretøjs bredde med mere end 10 cm på hver side, skal i  

 lygtetændingstiden tillige være afmærket på den mod vejmidten vendende side  

 med fremadvendende lygte med hvidt lys, der ikke må virke blændende, og som  

 skal være anbragt i mindst 1 m's højde over vejbanen.
Er denne del af  

 redskabet ikke mindst 1 m høj, skal det også udenfor lygtetændingstiden være  

 hensigtsmæssigt afmærket op til denne højde.
 Stk. 8.  Påhængsredskab, som har hjulringe af metal,  

 skal, hvis ringenes overflade ikke er jævn, ved kørsel på vej være forsynet  

 med hjulbånd af tilstrækkelig bredde til beskyttelse af vejbanen.
 Stk. 9.  For indregistreringspligtigt påhængsredskab  

 gælder de i §§ 23 - 28 for påhængsvogn til motorvogn fastsatte bestemmelser.  

 For påhængsredskaber, for hvilke der i medfør af færdselslovens § 44, stk. 3,  

 fastsættes lavere maksimalhastighed end 60 km/t, kan lempelser dog indrømmes.
E.
Blokvogne.
§ 34 Stk. 1.  Blokvogn, der selv er forsynet med drivkraft,  

 skal opfylde kravene til motorredskaber i § 22.
Stk. 2.  Blokvogn, der trækkes af motordrevet køretøj,  

 skal opfylde tilsvarende krav, bortset fra kravet om styreapparat og  

 forlygter.
De bagudvendende refleksanordninger på sådanne blokvogne skal være  

 af trekantet form.
 Stk. 3.  Det trækkende køretøj og blokvognen skal være  

 således indrettet, at mindst 20 pct. af vogntogets tilladte totalvægt falder  

 på drivhjulene.
 Stk. 4.  Hvis blokvognens bredde overstiger det  

 trækkende køretøjs bredde med mere end 10 cm på hver side, skal den i  

 lygtetændingstiden tillige være afmærket på den mod vejmidten vendende side  

 med fremadvendende lygte med hvidt eller gulligt lys, der ikke må være  

 blændende, og som skal være anbragt i mindst 1 m's højde over vejbanen.
 Stk. 5.  Blokvogne skal i lygtetændingstiden være  

 forsynet med nummerpladebelysning, der opfylder kravene i § 4, stk. 4.
 Stk. 6.  Iøvrigt kan der i det enkelte tilfælde af  

 politiet stilles de yderligere krav til indretning og benyttelse, som findes  

 påkrævet af hensyn til færdselssikkerheden.
 Hjulbeklædning.
§ 35 Motorkøretøj og påhængs-, sætte- og sidevogn hertil,  

 indregistreringspligtig traktor og påhængsvogn hertil samt godkendt traktor  

 og indregistreringspligtigt påhængsredskab skal være forsynet med  

 luftgummiringe eller halvmassive gummiringe.
§ 36 Stk. 1.  Ved luftgummiringe forstås i denne  

 bekendtgørelse gummiringe, hvis bæreevne beror på den i ringene indesluttede  

 komprimerede lufts tryk.
Stk. 2.  Valg af dimension for luftgummiringe er indtil  

 videre frit, medmindre der i den for vedkommende køretøj udfærdigede  

 typegodkendelse er fastsat en mindste tilladt dimension.
Luftgummiringe, der  

 er beregnet til et maksimalt oppumpningstryk af over 7 atm., må ikke  

 anvendes, medmindre dette er tilladt i typegodkendelsen eller efter  

 justitsministerens særlige bestemmelse.
 § 37.  Stk. 1. Som halvmassive gummiringe kan alene  

 benyttes typer af gummiringe, der af justitsministeren er godkendt som  

 halvmassive.
 Stk. 2.  Halvmassive gummiringe dimensioneres i forhold  

 til den tilladte totalvægts akseltryk efter regler, der fastsættes af  

 justitsministeren for hver ringtype.
Stk. 3.  Halvmassive gummiringe, der er nedslidt  

 således, at gummitykkelsen målt fra ydersiden af stålbåndet eller, hvis dette  

 er forsynet med opstående rande, fra disses øverste kant, er mindre end 50  

 mm, eller således, at opspaltning eller anden efter politiets skøn væsentlig  

 beskadigelse af ringen har fundet sted, må ikke anvendes.
Stk. 4. Hastigheden  

 for vogntog, hvoraf nogen del er forsynet med halvmassive ringe, må ikke  

 overstige 30 km/t, hvilket skal fremgå af påskrifter på vogntoget.
 Cykler.
§ 38 Stk. 1.  Cykel skal være forsynet med mindst eet  

 pålideligt virkende bremseapparat.
Stk. 2.  Cykel skal i lygtetændingstiden være forsynet  

 med forlygte med klart lysende hvidt eller gulligt lys, synligt i  

 tilstrækkelig afstand såvel forfra som fra siderne.
Såfremt Lyset kan virke  

 blændende, skal lygten være således indrettet, at den hurtigt kan nedblændes.  

 Cykel kan være forsynet med baglygte, der da skal vise rødt lys og ikke må  

 virke blændende.
Stk. 3.  Cykel skal bagpå være forsynet med rød  

 refleksanordning, samt med refleksanordning, der enten består af gult  

 refleksmateriale på begge sider af pedalerne eller anden refleksanordning,  

 der bevæger sig, når cyklen benyttes.
Refleksanordningerne skal opfylde  

 kravene i afsnit XI.
Stk. 4.  Cykel skal være forsynet med en stærkt lydende  

 klokke.
Andet signalapparat end klokke må ikke anvendes.
 Stk. 5.  For varetransportcykler gælder tillige  

 bestemmelserne i justitsministeriets bekendtgørelse nr. 75 af 22. marts 1937.
 Cykler med hjælpemotor.
§ 39 Stk. 1.  Ved cykel med hjælpemotor forstås tohjulet  

 trædecykel med motor, der opfylder de nedenfor i § 40 angivne betingelser.
 Stk. 2.  Varecykel må ikke forsynes med hjælpemotor.
§ 40 Stk. 1.  Motoren skal være typegodkendt.
Typegodkendelse  

 kan kun meddeles, når motoren opfylder følgende betingelser:
 Stk. 2.  Motoren skal være forsvarligt fastgjort til  

 cyklen, og den må ikke hvile udelukkende på for- og baggaflens grene eller  

 baggaflens øverste del, medmindre gaflen er særligt konstrueret hertil.
 Stk. 3.  Bestemmelserne i justitsministeriets  

 bekendtgørelse nr. 53 af 1. marts 1948 om typegodkendelse for visse  

 motorkøretøjer m.v. finder anvendelse ved typegodkendelse af motorer med de  

 lempelser, der følger af forholdets natur.
 Stk. 4.  Typegodkendte motorer skal være forsynet med et  

 i typegodkendelsen angivet mærke, der ikke må ændres eller fjernes.  

 Anbringelse af dette mærke på ikke typegodkendte motorer er forbudt.
 Stk. 5.  Der må ikke foretages konstruktive ændringer  

 ved typegodkendte motorer.
 Stk. 6.  Motoren skal være forsynet med effektiv  

 lyddæmper, der skal holdes i forsvarlig stand.
§ 41 Stk. 1.  Cyklens stel og forgaffel skal være af passende  

 solid konstruktion.
Almindelig cykel må ikke anvendes.
Cyklens styr må højst  

 være 70 cm bredt.
 Stk. 2.  Alle møtrikker ved forgaffel, motor og bremser  

 skal være sikret enten med split, kontramøtrik eller hærdede fjederskiver  

 eller på anden lige så effektiv måde.
Stk. 3.  Cyklen skal være forsynet med to bremser, der  

 virker uafhængigt af hinanden.
Ingen af bremserne må virke udelukkende på  

 hjulenes gummibeklædning.
 Stk. 4.  Dersom baghjulsbremsen aktiveres ved at træde  

 cyklens fremdrivningspedaler tilbage, skal fuld bremsevirkning kunne opnås  

 ved at nedtræde pedalen fra vandret stilling.
Stk. 5.  Cyklen skal foran være forsynet med virksom  

 dynamolygte.
Såfremt lyset kan virke blændende, skal lygten være således  

 indrettet, at den hurtigt kan nedblændes.
Den skal endvidere være forsynet  

 med en baglygte i overensstemmelse med forskrifterne i § 4, stk. 3, samt med  

 bagudvendende rød refleksanordning, der opfylder kravene i afsnit XI.  

 Baglygte og refleksanordning kan indføjes i samme lygteanordning, forsåvidt  

 de iøvrigt hver for sig opfylder de for dem gældende forskrifter.
 Stk. 6.  Cyklen skal være forsynet med klart lydende  

 entonigt horn eller med klart lydende klokke.
 Hestekøretøjer m.v.
§ 42 Stk. 1.  På hestekøretøj skal forspandets seletøj og  

 tilspændingsanordningerne være i forsvarlig stand.
Stk. 2.  I lygtetændingstiden skal hestekøretøj være  

 forsynet med Stk. 3.  På arbejdsvogne, der ikke er forsynet med  

 vognkasse eller fast kuskesæde, kan der, forsåvidt de ikke benyttes til  

 personbefordring, i stedet for de i stk. 2a) og b) nævnte lygter, føres een  

 under vognen anbragt klart lysende lygte med hvidt eller gulligt lys, der er  

 synligt i 150 m's afstand såvel forfra som fra siderne og bagfra.
 Stk. 4.  Køretøjer med hjulringe af metal, hvis  

 overflade ikke er jævn, skal ved kørsel på vej være forsynet med hjulbånd af  

 tilstrækkelig bredde til beskyttelse af vejbanen.
§ 43 Trækvogne skal, når de i lygtetændingstiden anvendes til kørsel på steder,  

 hvor der ikke er gadebelysning, på venstre side føre en klart lysende lygte  

 med hvidt eller gulligt lys, der er synligt i tilstrækkelig afstand såvel  

 forfra som fra siderne og bagfra.
 Refleksanordninger.
 § 44.  Stk. 1. Refleksanordninger skal være  

 fremstillet i holdbart materiale og udførelse.
 Stk. 2.  Refleksanordninger skal ved belysning med et  

 motorkøretøjs fjernlys være synlige mindst 100 m bagud og skal tydeligt kunne  

 ses, når refleksanordningen er drejet 30g bort fra retningen af det  

 indfaldende lys.
 Stk. 3.  Refleksanordningen skal være monteret med den  

 reflekterende flade i lodret plan vinkelret på køretøjest længdeakse.
 Stk. 4.  Røde refleksanordninger skal have et  

 reflekterende areal på mindst 7 kvcm.
§ 45 Stk. 1.  Refleksanordninger skal være godkendt af det af  

 justitsministeren dertil nedsatte udvalg.
Stk. 2.  Ansøgninger om godkendelse indsendes til  

 udvalget under adresse: De motorsagkyndiges kontor, København, ledsaget af 1)  

 tre eksemplarer af refleksanordningen, hvert forsynet med indsenderens navn  

 og adresse samt fabrikatets navn og oprindelsessted, 2) tegning i to  

 eksemplarer i fuld størrelse, visende anordningen set forfra, fra siden og i  

 lodret snit gennem den optiske akse, 3) en kort beskrivelse af princippet for  

 refleksanordningens virkemåde.
For udvalgets behandling af en ansøgning  

 indbetales samtidig med ansøgningens indsendelse et gebyr på 50 kr.
Stk. 3.  Udvalget kan kræve, at der af ansøgeren  

 tilvejebringes en erklæring fra Polyteknisk Læreanstalts lystekniske  

 laboratorium om materialets holdbarhed og optiske virkemåde.
Udgifterne  

 herved afholdes af ansøgeren.
 Stk. 4.  Hvis udvalget finder, at den indsendte  

 refleksanordning er egnet til godkendelse, forsynes den med udvalgets plombe,  

 og et eksemplar med tilhørende beskrivelse og tegning tilbageleveres  

 indsenderen med godkendelse.
 Stk. 5.  Forinden godkendelsen må indsenderen afgive en  

 erklæring på tro og love om, at de refleksanordninger, som han vil fremstille  

 eller forhandle i henhold til godkendelsen, hverken i henseende til  

 konstruktion, materiale eller forarbejdning vil afvige fra den godkendte  

 type.
 Stk. 6.  Enhver godkendt refleksanordning - dog bortset  

 fra anordninger, der udgør originalt udstyr på importerede køretøjer - skal i  

 handelen på en af udvalget godkendt måde være forsynet med betegnelsen:  

 J.R.U. og et nummer.
 Ikrafttrædelses- og overgangsbestemmelser.
§ 46 Stk. 1.  Bekendtgørelsen træder i kraft den 1. juli  

 1955.
 Stk. 2.  Følgende af dens bestemmelser træder dog først  

 i kraft den 1. juli 1956:
 § 4,  stk. 1a) og b) og stk. 2,pkt. 2 og 3.
 § 8,  stk. 2, 2. punktum.
 § 8,  stk. 4, forsåvidt angår kravet om, at  

 vindskærmsviskere skal kunne virke både på venstre og højre side af  

 vindskærme.
 § 8,  stk. 5, 1. punktum, samt 2. punktum forsåvidt  

 angår kravet om to førerspejle.
§ 9 § 10  forsåvidt angår trehjulede motorvogne mellem 400  

 og 500 kg egenvægt.
 § 17,  stk. 1, forsåvidt angår kravet om to  

 bremseapparater og refleksanordning samt om, at køretøjet både skal være  

 forsynet med fjernlys og nærlys.
 § 17,  stk. 3, forsåvidt angår kravet om, at  

 vindskærmen skal opfylde forskriften i § 8, stk. 2, 2. pkt.
 § 18,  stk. 2, forsåvidt angår kravet om førerspejl.
 § 20,  forsåvidt den finder anvendelse på de i  

 færdselslovens § 12, stk. 3, omhandlede traktorer, på følgende punkter:
 Stk. 2  forsåvidt angår kravet om to positionslys.
 Stk. 3  forsåvidt angår kravet om to baglygter og to  

 refleksanordninger.
 Stk. 4  forsåvidt angår bestemmelsen om, at vindskærmen  

 skal opfylde kravet i § 8, stk. 2, pkt. 2, og stk. 4, og at traktor med  

 førerhus skal være forsynet med førerspejl.
 § 21,  stk. 1, forsåvidt angår kravet om anordning for  

 baglænskørsel, refleksanordninger og positionslys, at vindskærm skal opfylde  

 kravene i § 8, stk. 2, pkt. 2, og stk. 4, og at traktor med førerhus i visse  

 tilfælde skal være udstyret med retningsvisere, førerspejl og stoplygte.
 § 21,  stk. 2, 2. pkt.
§ 22 § 23,  stk. 4, pkt. 3.
 § 25,  stk. 3 og 4.
 § 26,  stk. 3, pkt. 2.
 § 29,  stk. 2 b og c) forsåvidt angår kravet om, at  

 sidevognen skal være forsynet med såvel baglygte som refleksglas.
 § 30,  nr. 8, forsåvidt angår kravet om skærme.
 § 31.  Pkt. 4, forsåvidt det finder anvendelse på  

 påhængsvogne efter de i færdselslovens § 12, stk. 1 og 2 omhandlede  

 traktorer.
 Pkt. 6 forsåvidt angår kravet om refleksanordninger.
 § 33,  stk. 3, 4, 6 og 7.
 § 33,  stk. 9 i det omfang, bestemmelserne i §§ 23 -  

 28 først træder i kraft 1. juli 1956, jfr. foran.
 Afsnit VII forsåvidt det følger af disse bestemmelser, at massive  

 gummiringe fremtidig ikke kan benyttes på indregistreret motordrevet køretøj  

 og påhængsvogn hertil samt på godkendt traktor.
 § 38,  stk. 3, forsåvidt angår kravet om pedalrefleks,  

 eller anden refleks, der bevæger sig, når cyklen benyttes.
 § 41,  stk. 1, 3. punktum og stk. 5 forsåvidt angår  

 kravet om rød baglygte.
 § 42,  stk. 2c og stk. 4.
 Stk. 3.  Samtidig ophæves §§ 1 - 19 i  

 justitsministeriets bekendtgørelse nr. 192 af 30. juni 1932 om  

 motorkøretøjer, med senere ændringer, justitsministeriets bekendtgørelse nr.  

 34 af 4. februar 1933 om godkendelse af refleksglas til cykler,  

 justitsministeriets bekendtgørelse nr. 480 af 1. december 1942 om anbringelse  

 af advarselstegn, justitsministeriets bekendtgørelse af 20. april 1944 om  

 tillæg hertil, justitsministeriets bekendtgørelse af 30. juli 1949 angående  

 motorkøretøjers forsyning med luftgummiringe, §§ 5, 6, 8 - 13, 16 - 20 og 23  

 i justitsministeriets bekendtgørelse nr. 87 af 17. marts 1952 om godkendelse  

 af land- og skovbrugstraktorer, bekendtgørelse nr. 194 af 16. juni 1953 om  

 kørsel med landbrugsredskaber, hvis bredde overstiger 230 cm, bekendtgørelse  

 nr. 310 af 27. november 1953 om cykler med hjælpemotor, bekendtgørelse nr. 62  

 af 13. marts 1954 om retningsviser-blinklys på motorvogne, og bekendtgørelse  

 nr. 148 af 6. maj 1954 om motorvognes forsyning med baglygter,  

 nummerpladebelysning og refleksanordninger.
 Stk. 4.  I det omfang, de i stk. 3 nævnte bestemmelser  

 modsvarer bestemmelser, der efter stk. 2 først træder i kraft den 1. juli  

 1956, forbliver de dog i kraft indtil denne dato.
§ 47 De i henhold til den tidligere lovgivning meddelte særlige tilladelser og  

 dispensationer vedbliver at have gyldighed, forsåvidt de fremdeles måtte være  

 nødvendige, og forsåvidt de kunne være meddelt i henhold til færdselsloven af  

 24. maj 1955.
 Justitsministeriet, den 24. juni 1955.
 Hans Hækkerup.
 /Mogens Grau.
