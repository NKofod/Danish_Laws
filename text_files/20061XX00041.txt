Skriftlig fremsættelse (10. oktober 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af retsplejeloven og forskellige andre love (Gruppesøgsmål m.v.).
(Lovforslag nr.
L 41).
Formålet med lovforslaget er at indføre regler om  

 gruppesøgsmål i dansk ret.
Gruppesøgsmål er en særlig procesform, der er  

 udformet med henblik på under én sag at behandle flere  og navnlig et  

 større  

 antal  ensartede krav, f.eks. flere forbrugeres eller virksomheders  

 krav mod  

 en erhvervsdrivende.
Betegnelsen gruppesøgsmål sigter til, at  

 søgsmålet angår  

 krav, som tilkommer en flerhed af personer, og hvor en repræsentant for denne  

 gruppe (ikke de enkelte gruppemedlemmer) anses som part i søgsmålet.
 Indførelse af gruppesøgsmål vil i praksis give mulighed for  

 en mere effektiv behandling af ensartede krav  og navnlig et større  

 antal  

 ensartede krav  end de gældende regler om såkaldt kumulation mv. giver  

 mulighed for.
Regler om gruppesøgsmål vil endvidere kunne lette adgangen  

 til domstolene og dermed lette gennemførelsen af berettigede krav, herunder  

 krav, som i dag opgives af ressourcemæssige årsager.
Det er væsentligt, at  

 der  

 er reel mulighed for at gennemtvinge berettigede krav ved domstolene, også  

 når  

 kravene enkeltvis er så små, at de er individuelt uprocesbare, og  

 det vil  

 regler om gruppesøgsmål kunne medvirke til.
Lovforslaget vil således medvirke  

 til at styrke retssikkerheden for bl.a. forbrugere og virksomheder, der vil  

 få  

 lettere ved at komme igennem med (et større antal) ensartede krav, f.eks. om  

 erstatning som følge af et nærmere angivet forhold.
 Lovforslaget er også et led i udmøntningen af regeringens  

 globaliseringsstrategi Fremgang, fornyelse og tryghed, idet  

 indførelse af  

 gruppesøgsmål vil kunne medvirke til at fremme konkurrencen mellem  

 virksomhederne.
 Lovforslaget bygger på Retsplejerådets betænkning nr.  

 1468/2005 om reform af den civile retspleje IV (Gruppesøgsmål m.v.) og er i  

 det  

 væsentlige udformet i overensstemmelse med rådets lovudkast.
Retsplejerådet har været opmærksom på, at der kunne være en  

 vis risiko for, at en adgang til gruppesøgsmål misbruges til at  

 presse  

 virksomheder m.v. til at acceptere uberettigede krav.
Ved lovforslagets  

 udformning er der lagt vægt på at undgå denne risiko ved at fastsætte en  

 række  

 betingelser for anlæg af et gruppesøgsmål, herunder at retten skal godkende,  

 at  

 sagen er egnet som gruppesøgsmål, samt en række  

 kontrolmekanismer, bl.a. at  

 retten skal godkende grupperepræsentanten og regler om rettens procesledelse.
 Lovforslaget indeholder følgende hovedpunkter:
 1) De grundlæggende betingelser for at anlægge et  

 gruppesøgsmål er efter forslaget,  

  

 at  

 der er tale om  

  

 ensartede krav,  

  

 som tilkommer flere personer,  

  

 at  

 gruppesøgsmålet skønnes at være  

  

 den  

 bedste måde at behandle kravene på,  


  

 at  

 gruppemedlemmerne kan  

  

 identificeres og underrettes  

  

 om sagen  

  

 på en hensigtsmæssig måde,  

  

 og  

  

 at  

 der kan udpeges en  

  

 grupperepræsentant.
 Det foreslås, at  

  

 retten  

  

 skal  

  

 godkende,  

  

 at sagen behandles  

 efter de foreslåede regler om gruppesøgsmål.
Det beror efter forslaget på rettens konkrete vurdering i  

 den enkelte sag, om de fremsatte krav er tilstrækkeligt  

  

 ensartede  

  

 til, at gruppesøgsmål vil være en hensigtsmæssig  

 procesform.
Det vil navnlig have betydning, om kravene udspringer af de samme  

 faktiske omstændigheder, og om de har samme retlige grundlag.
 Som eksempler på tilfælde, hvor denne betingelse ofte kan  

 være opfyldt, kan nævnes krav fra deltagerne i en pakkerejse i anledning af  

 påståede mangler f.eks. ved indkvarteringen, udflugter, faciliteter mv. eller  

 krav fra investorer i anledning af påståede mangler ved det prospekt, der lå  

 til grund for deres investering.
I nogle tilfælde vil det være muligt at udskille ensartede  

 spørgsmål vedrørende de omhandlede krav og anlægge et gruppesøgsmål herom.  

 Under et sådant gruppesøgsmål vil der kunne nedlægges en anerkendelsespåstand  

 vedrørende de udskilte spørgsmål.
Som eksempler herpå kan nævnes krav om, at  

 en  

 erhvervsdrivende, der har indgået standardabonnementskontrakter med et større  

 antal forbrugere, skal anerkende, at nærmere angivne kontraktvilkår er  

 ugyldige, eller krav om, at virksomheder, der ifølge sagsøgerne har deltaget  

 i  

 et ulovligt kartel, skal anerkende at være erstatningsansvarlige for den  

 skade,  

 som kunder og/eller konkurrenter har lidt som følge af kartellets  

 konkurrencebegrænsende  

 adfærd.
I sådanne tilfælde kan der, hvis gruppen får medhold, være behov for  

 efterfølgende at afklare, hvilket beløb det enkelte gruppemedlem skal have  

 udbetalt i erstatning mv.
 2) Det foreslås, at det bliver muligt at afgrænse kredsen af  

 deltagere i gruppesøgsmål på to måder: Efter en  

  

 tilmeldingsmodel  

  

 og efter en  

  

 frameldingsmodel.  

  

 Et gruppesøgsmål efter tilmeldingsmodellen omfatter de gruppemedlemmer, der  

 har  

 tilmeldt sig søgsmålet, mens et gruppesøgsmål efter frameldingsmodellen  

 omfatter de gruppemedlemmer, der ikke har frameldt sig søgsmålet.
 Hovedreglen efter lovforslaget er, at et gruppesøgsmål alene  

 kan omfatte de gruppemedlemmer, der tilmelder sig gruppesøgsmålet  

  

 (tilmeldingsmodellen).
 Efter lovforslaget kan retten imidlertid efter anmodning fra  

 grupperepræsentanten bestemme, at et gruppesøgsmål skal omfatte de  

 gruppemedlemmer, der ikke framelder sig gruppesøgsmålet  

  

 (frameldingsmodellen).  

  

 Efter lovforslaget forudsætter dette, at  

  

 to yderligere betingelser  

  

 er opfyldt.
For det første  

  

 skal der være tale om krav, hvor det er klart, at kravene enkeltvis er så  

 små,  

 at de almindeligvis ikke kan forventes fremmet ved individuelle søgsmål  

  ikke  

 fordi de pågældende ikke mener at have et berettiget krav, men alene fordi  

 besværet  

 og den økonomiske risiko ved at føre en individuel retssag ikke findes at stå  

 i  

 et rimeligt forhold til det, som den enkelte kan få ud af søgsmålet.
Om denne  

 betingelse er opfyldt, vil navnlig afhænge af størrelsen af det enkelte krav.  

 Betingelsen bør normalt kun anses for at være opfyldt, hvis det enkelte krav  

 ikke overstiger ca. 2.000 kr.
For det andet  

  

 skal  

 der være tale om, at et gruppesøgsmål efter tilmeldingsmodellen ikke vil være  

 en hensigtsmæssig måde at behandle kravene på.
Det vil navnlig være  

 tilfældet,  

 hvis sagen omfatter et meget stort antal personer, således at den praktiske  

 håndtering af tilmeldinger ville være uforholdsmæssigt ressourcekrævende.
 Som et eksempel på tilfælde, hvor betingelserne for at  

 behandle sagen som et gruppesøgsmål efter frameldingsmodellen vil kunne være  

 opfyldt, kan nævnes sager om krav fra et stort antal abonnenter hos et  

 teleselskab under påberåbelse af, at teleselskabet i en periode har opkrævet  

 en  

 højere takst end hjemlet ved standardvilkår og lovgivning, og hvor den  

 enkelte  

 abonnents tilbagebetalingskrav kun udgør nogle få hundrede kroner.
3) Det er  

  

 grupperepræsentanten,  

  

 der er part i sagen på vegne af gruppemedlemmerne.
Grupperepræsentanten kan  

 nedlægge  

 påstande, fremsætte anbringender og anmode om bevisførelse og kan i det hele  

 taget foretage alle processuelle skridt i forbindelse med sagen.
Derfor skal  

 grupperepræsentanten efter forslaget være i stand til at varetage  

 gruppemedlemmernes  

 interesser under sagen.
Heri ligger navnlig, at grupperepræsentanten skal  

 have  

 en sådan interesse i sagens afgørelse, at grupperepræsentanten kan forventes  

 at  

 have den fornødne motivation til at varetage alle gruppemedlemmernes  

 interesse.
 Det foreslås endvidere, at grupperepræsentanten skal  

 godkendes og udpeges af  

  

 retten.
 I et gruppesøgsmål efter  

  

 tilmeldingsmodellen  

  

 kan følgende udpeges som grupperepræsentant:
   

 	  

 Medlemmer af gruppen,  

 dvs. personer, på hvis vegne der fremsættes krav.
  

 	  

 Foreninger, private  

 institutioner og andre sammenslutninger, hvis søgsmålet falder inden for  

 rammerne  

 af sammenslutningens formål (f.eks.
Forbrugerrådet i forbrugersager).
  

 	  

 Offentlige  

 myndigheder, der ved lov er bemyndiget hertil.
Det foreslås, at  

 Forbrugerombudsmanden  

 skal kunne udpeges som grupperepræsentant.
I gruppesøgsmål efter  

  

 frameldingsmodellen  

  

 kan kun offentlige myndigheder, der ved lov er bemyndiget hertil, udpeges som  

 grupperepræsentant.
Baggrunden herfor er navnlig, at offentlige myndigheder  

 er  

 underlagt et almindeligt saglighedskrav, som vil gælde, når den pågældende  

 myndighed  

 skal tage stilling til, om der er grundlag for at anlægge et gruppesøgsmål  

 efter frameldingsmodellen.
Det foreslås, at alene Forbrugerombudsmanden skal  

 kunne udpeges som grupperepræsentant i sager, der føres efter  

 frameldingsmodellen.
Gruppemedlemmerne er som nævnt ikke parter i retssagen i  

 sædvanlig forstand.
Gruppemedlemmerne skal således som udgangspunkt ikke  

 indkaldes til retsmøder eller have tilsendt processkrifter mv. og behøver  

 ikke  

 at få adgang til at udtale sig, før retten træffer afgørelse.  

 Gruppemedlemmerne  

 kan endvidere ikke nedlægge påstande, fremsætte anbringender eller føre  

 beviser.
I disse henseender repræsenteres gruppemedlemmerne af  

 grupperepræsentanten.
 Gruppemedlemmerne har efter forslaget ingen formel  

 kompetence til at give grupperepræsentanten anvisninger om, hvordan sagen  

 skal  

 føres, og kan ikke fratage grupperepræsentanten kompetencen til at  

 repræsentere  

 gruppemedlemmerne under gruppesøgsmålet.
 Noget andet er, at gruppemedlemmer naturligvis i praksis kan  

 foreslå grupperepræsentanten at føre sagen på en nærmere angiven måde, og  

 grupperepræsentanten vil også være interesseret i velbegrundede forslag.
 Gruppemedlemmer, der mener, at grupperepræsentanten ikke er  

 i stand til at varetage deres interesser under sagen, kan desuden anmode  

 retten  

 om at udpege en anden grupperepræsentant.
 4) Det foreslås, at retten skal kunne bestemme, at  

 grupperepræsentanten skal stille  

  

 sikkerhed  

 for sagsomkostninger,  

  

 som grupperepræsentanten kan blive pålagt at betale  

 til sagsøgte.
 Det foreslås endvidere, at retten i forbindelse med  

 godkendelsen af et gruppesøgsmål efter  

  

 tilmeldingsmodellen  

  

 skal kunne bestemme, at tilmelding til gruppesøgsmålet skal være betinget af,  

 at gruppemedlemmet stiller en af retten fastsat sikkerhed for  

 sagsomkostninger,  

 og at gruppemedlemmet kun skal kunne pålægges at betale sagsomkostninger  

 indtil  

 det beløb, som sikkerheden er fastsat til, med tillæg af beløb, der gennem  

 retssagen kommer gruppemedlemmet til gode.
 I praksis vil det enkelte gruppemedlems sikkerhedsstillelse  

 for sagsomkostninger i de fleste tilfælde skulle indbetales som et kontant  

 depositum og vil dermed få karakter af en engangsbetaling (et  

 tilmeldingsgebyr) for at være med i gruppesøgsmålet.
 Det foreslås samtidig, at gruppemedlemmer, der opfylder de  

 økonomiske betingelserne for fri proces, skal være fritaget for at stille  

 sikkerhed for sagsomkostninger, hvis gruppesøgsmålet opfylder de  

 indholdsmæssige betingelser for fri proces.
 Gruppemedlemmernes omkostningshæftelse er således  

 beløbsmæssigt begrænset i sager, der føres efter tilmeldingsmodellen, og det  

 enkelte gruppemedlem kan på forhånd overskue størrelsen af den  

 omkostningsrisiko, der vil være forbundet med at tilmelde sig  

 gruppesøgsmålet.
Gruppemedlemmer i et gruppesøgsmål efter  

  

 frameldingsmodellen  

  

 kan efter forslaget  

 alene pålægges at bidrage til sagsomkostningerne inden for rammerne af deres  

 eget faktiske kontante udbytte af retssagen.
Efter forslaget er der således  

 for  

 det enkelte gruppemedlem reelt ingen økonomisk risiko forbundet med at  

 deltage  

 i et gruppesøgsmål efter frameldingsmodellen.
5) Det foreslås, at der ved  

  

 appel  

  

 skal sondres mellem appel, hvor appelsagen også behandles  

 efter reglerne om gruppesøgsmål, og appel, hvor appelsagen behandles efter  

 reglerne om individuelle søgsmål.
Det foreslås, at en appel, der behandles  

 efter reglerne om gruppesøgsmål, skal gå forud for en individuel appel.
Efter  

 forslaget kan et gruppemedlem, der er omfattet af gruppesøgsmålet, men hvis  

 krav ikke omfattes af grupperepræsentantens anke, selv anke dommen i  

 gruppesøgsmålet for så vidt angår den pågældendes eget krav.
I ankesager, der skal behandles efter reglerne om  

 gruppesøgsmål, anvendes efter forslaget de samme regler som ved gruppesøgsmål  

 i  

 første instans.
Hvis det er grupperepræsentanten, der har anket, skal  

 gruppemedlemmerne således f.eks. underrettes om anken og gives mulighed for  

 at  

 tilmelde sig henholdsvis framelde sig ankesagen.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
