Landsskatteretskendelse af 12. juni 2002 vedr.  

 ejendomsværdiskat A klager for indkomståret 2000 over, at skatteankenævnet har  

 ansat ejendomsværdiskat til 1.455,20 kr.
 Det fremgår af sagens oplysninger, at klageren ejer en ejendom,  

 der pr. 1. januar 2000 er vurderet som en beboelsesejendom med 1 lejlighed.  

 Ejendommens værdi pr. 1. januar 2000 er vurderet til 350.000 kr.
Det fremgår af BBR, at den omhandlede ejendom består af en grund  

 på 27.490 m², bebygget med et fritliggende enfamiliehus, et udhus, et  

 sommerhus  

 og en garage.
Enfamiliehuset er vurderet med et beboelsesareal på 173 m²,  

 fordelt på 5 værelser, et køkken, et bad og et toilet.
Sommerhuset er  

 vurderet  

 med et beboelsesareal på 73 m², fordelt på 3 værelser og et køkken, men uden  

 bad  

 og toilet.
Skatteankenævnet har ved den påklagede beregning af  

 ejendomsværdiskatten alene godkendt ét nedslag efter  

 ejendomsværdiskattelovens  

 § 7. Ankenævnet har herved bl.a. henset til, at den omhandlede ejendom er  

 vurderet som en ejendom med én selvstændig lejlighed, jf.  

 ejendomsværdiskattelovens § 4, stk. 1, nr. 1. Ankenævnet har endvidere henset  

 til, at klagerens ejendom efter de tidligere regler kun var berettiget til ét  

 standardfradrag, jf. ligningslovens § 15 J.
Ankenævnet har yderligere henset  

 til  

 sin kendelse af 24. oktober 1990 vedrørende den omhandlede ejendom, hvorved  

 der  

 blev godkendt 2 standardfradrag for den omhandlede ejendom ved beregningen af  

 lejeværdi af bolig i egen ejendom efter ligningslovens regler for  

 indkomstårene  

 1989 og 1990, mens den omhandlede ejendom for så vidt angår indkomståret 1991  

 anses for at være én ejendom med ret til ét standardfradrag.
Klageren har overfor Landsskatteretten nedlagt påstand om  

 godkendelse af 2 nedslag efter ejendomsværdiskattelovens § 7 ved beregningen  

 af  

 ejendomsværdiskatten for det omhandlede indkomstår.
Klageren har til støtte  

 herfor bl.a. anført, at der ifølge BBR er en helårsbolig og et sommerhus på  

 ejendommen, at disse 2 boliger hver berettiger til et nedslag på max. 1.200  

 kr., hvilket bl.a. må følge af, at der ikke er tvivl om, at en ejendom med 2  

 helårsboliger berettiger til 2 nedslag á max. 1.200 kr. ved beregningen af  

 ejendomsværdiskatten, og at tilsvarende gælder for en ejendom med 2  

 sommerhuse.  

 Klageren har endvidere anført, at han savner oplysning om hjemlen for at  

 nægte  

 fradrag for hver af de 2 boliger, og at ankenævnets henvisning til lovændring  

 som hjemmel for, at der ikke længere kan gives mere end ét standardfradrag  

 til  

 en ejendom, ikke er tilstrækkelig dokumenteret.
Klageren har yderligere  

 anført,  

 at ankenævnets henvisning til afgørelsen fra 1990 som grundlag for den  

 påklagede afgørelse ikke kan være korrekt, såfremt den påklagede afgørelse  

 begrundes med en lovændring.
Klageren har også anført, at den bygning, som  

 anvendes som sommerhus har kemisk toilet, og at det er muligt at tage  

 brusebad  

 i forbindelse med toilettet, idet der er et flisebelagt rum med afløb, samt  

 at  

 der er installeret centralvarme og der er pejs i bygningen.
Klageren har  

 desuden anført, at han har udgifter til sommerhuset, som er sædvanlige for et  

 fritidshus, og som et standardfradrag forventes at skulle dække: ud over  

 sædvanlige vedligeholdelsesudgifter er der f.eks. ekstra udgifter ril  

 forsikring som fritidshus, og til separat elmåler.
Klageren har herefter  

 anført, at ejendommen indtil slutningen af 70erne var vurderet som et  

 2-familieshus, hvor vurderingen blev ændret til den nuværende, en helårsbolig  

 og et sommerhus, og at ændringen skete dels på grund af den faktiske  

 anvendelse, dels på grund af, at faciliteterne ikke længere var tidssvarende  

 for helårsbeboelse, men at sommerhuset blev anvendt til helårsbeboelse til  

 ca.  

 1972. Klageren har tilmed anført, at de stedlige skattemyndigheder i  

 slutningen  

 af 70erne ændrede hans skatteansættelse, således at han fik 2  

 standardfradrag  

 i stedet for det ene, som han havde selvangivet, og at der i forbindelse med  

 starten på de fortrykte selvangivelser i slutningen af 80erne blev  

 problemer  

 med begrebet overskud af ejendom, da ejendomsskattesystemet ikke har en  

 ejendomstype, der svarer til den omhandlede ejendom.
Landsskatteretten  

 bemærker  

  

 indledningsvis, at det fremgår af bestemmelsen i  

 ejendomsværdiskattelovens § 7, at såfremt den skattepligtige har erhvervet en  

 ejendom omfattet af § 4, stk. 1, nr. 1, 3-5, 9 og 10, senest den 1. juli  

 1998,  

 nedsættes den beregnede ejendomsværdiskat med et beløb svarende til 4  

 promille  

 af beregningsgrundlaget efter § 4, stk. 2 og 3. Såfremt ejendommen er  

 omfattet  

 af § 4, stk. 1, nr. 2, nedsættes den beregnede ejendomsværdiskat med 4  

 promille  

 af den ejendomsværdi, der er ansat pr. 1. januar i indkomståret.
Det fremgår  

 endvidere af bestemmelsen i § 7, at nedslaget maksimalt kan udgøre 1.200 kr.  

 pr. selvstændig lejlighed.
 Retten finder herefter, at klageren alene er berettiget til et  

 fradrag efter bestemmelsen i ejendomsværdiskattelovens § 7. Retten har herved  

 henset til den omhandlede ejendoms vurderingsmæssige status, at ejendommen  

 alene er vurderet med én lejlighed, og at der ikke er grundlag for at antage,  

 at fortolkningen af begrebet pr. selvstændig lejlighed har et  

 andet indhold i  

 bestemmelsen i ejendomsværdiskattelovens § 7, end i bestemmelsen i  

 ligningslovens § 15 J, stk. 4.
Den påklagede ansættelse stadfæstes derfor.
Det af klageren  

 anførte findes ikke at kunne føre til et andet resultat.
