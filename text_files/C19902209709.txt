(Til samtlige amtskommuner, Københavns  

 og Frederiksberg kommuner samt rektorerne for samtlige gymnasieskoler) I henhold til gymnasiefagbekendtgørelsen er der i en række fag afsat timer  

 til eksperimentelt arbejde eller praktiske aktiviteter på skolen.
 Hvis der i en klasse eller på et hold er mere end 17 elever, kan der af  

 sikkerhedsmæssige grunde enten ske deling af holdet eller undervisningen kan  

 varetages af to lærere i fællesskab i det nedenfor anførte omfang.
 Ordningen med to lærere i fællesskab kan kun anvendes under den  

 forudsætning, at sikkerhedsbestemmelserne kan opfyldes, og hvis de praktiske  

 forhold i øvrigt tillader det.
Fysik: Obligatorisk niveau på matematisk linje og mellemniveau på sproglig  

 linje: 20 løntimer pr. skoleår.
Højt niveau: 30 løntimer pr. skoleår.
 Biologi: Obligatorisk niveau: 15-20 løntimer pr. skoleår afhængig af det  

 faktiske omfang. Øvrige niveauer: 30 løntimer pr. skoleår.
Kemi: Obligatorisk niveau: 15-20 løntimer pr. skoleår afhængig af det  

 faktiske omfang.
Mellemniveau: 30 løntimer pr. skoleår.
Højt niveau: 25  

 løntimer pr. skoleår.
 Naturfag: 10 løntimer pr. skoleår.
 Idræt: Mellemniveau: 10 løntimer pr. skoleår.
 Billedkunst: 10 løntimer pr. skoleår.
 Teknikfag: Op til 20 løntimer pr. skoleår afhængig af det faktiske  

 forbrug.
Rektor træffer i forbindelse med fastlæggelsen af fag- og timefordelingen  

 beslutning om, hvorvidt der skal ske deling af de enkelte hold, eller  

 undervisningen skal varetages af to lærere i fællesskab.
Løntimerne skal i  

 alle tilfælde indregnes i lærernes løntimetal; for biologi og kemi på  

 obligatorisk niveau indregnes mindst 15 løntimer.
For teknikfag kan behovet  

 for deletimer variere ganske meget efter arten og omaf projekterne og evt.  

 praktikophold, hvofor det faktiske forbrugte antal løntimer formodentlig  

 først kan indregnes i løntimetallet ved afslutningen af skoleåret.
 Cirkulæret træder i kraft den 1. august 1990. Samtidig ophæves cirkulære  

 af 1. juli 1988 om deling af klasser og hold ved laboratorieøvelser og  

 lignende i gymnasieskolen, RS 01-13.
 P.m.v.
 e.b.
