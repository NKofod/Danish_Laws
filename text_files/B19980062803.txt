Anordning om visse forholdsregler mod Sierra  

 Leone VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 1 i lov nr. 156 af 10. maj 1967 om visse  

 forholdsregler i henhold til De Forenede Nationers pagt, som ændret ved  

 lov nr. 228 af 6. juni 1985, og til § 1 og § 2 i lov om anvendelse  

 af visse af De Europæiske Fællesskabers retsakter om  

 økonomiske forbindelser til tredjelande, jf. lovbekendtgørelse  

 nr. 93 af 6. februar 1995, samt under henvisning til Rådets forordning  

 (EF) nr. 941/98 af 27. april 1998, fastsættes herved til opfyldelse af  

 De Forenede Nationers Sikkerhedsråds resolution nr. 1171 af 5. juni  

 1998.
 § 1. Kgl. anordning nr. 120 af 20. februar 1998 vedr. visse  

 forholdsregler mod Sierra Leone s militærjunta, ophæves.
 § 2. Det er forbudt at foretage eller forsøge at  

 foretage salg, overdragelse, transport eller anden form for levering  

 af:
1)	våben og krigsmateriel samt dermed beslægtet materiel af  

 enhver art, 2)	ammunition af enhver art, 3)	militære køretøjer og militært udstyr  

 eller 4)	reservedele til de under 1-3 nævnte genstande.
 Stk. 2. Restriktionerne i stk. 1 gælder ikke for  

 Sierra Leones regering, på betingelse af, at disse leverancer  

 undersøges af FN og FN s medlemsstater i henhold til punkt 2 og 4 i FN  

 s Sikkerhedsråds resolution nr. 1171 (1998).
 Stk. 3. Restriktionerne som anført i stk. 1  

 gælder ikke materiel til brug i Sierra Leone for det vestafrikanske  

 økonomiske fællesskabs militære observatør gruppe  

 (ECOMOG) eller De Forenede Nationer.
§ 3. Der må ikke udstedes visum til Danmark til ledende  

 medlemmer af Sierra Leone s tidligere militærjunta og til medlemmer af  

 Revolutionary United Front (RUF). Danske rejselegitimationer, visa og  

 opholdstilladelser udstedt til samme personer inddrages, og de afvises ved  

 indrej-se eller gennemrejse.
Udlændingelovens § 19, stk. 2 og  

 5, samt § 26 finder ikke anvendelse.
Stk. 2. De i stk. 1 nævnte personer skal udrejse  

 straks.
Udrejser udlændingen ikke frivilligt, drager politiet omsorg  

 for udrejsen.
 § 4. Personer, herunder bestyrelsesmedlemmer i virksomheder,  

 der overtræder § 2, straffes efter § 110 c, stk. 2, i  

 straffeloven med bøde, hæfte eller under skærpende  

 omstændigheder med fængsel indtil 4 år.
 Stk. 2. Er overtrædelser af § 2 begået af et  

 aktieselskab, andelsselskab, anpartsselskab eller lignende, kan der  

 pålægges selskabet som sådant bødeansvar.
§ 5. Udbytte ved handlinger, der er strafbare efter § 4,  

 konfiskeres.
Straffelovens §75, stk. 1, 2. pkt., § 76, stk. 1  

 og stk. 3-5, og § 77, stk. 1 og 3, finder tilsvarende  

 anvendelse på konfiskation efter denne bestemmelse.
 § 6. Forholdsregler i denne anordning omfatter også  

 danske statsborgere, der opholder sig uden for den danske stat.
 §7. Anordningen træder i kraft den 1. september 1998.
 § 8. Anordningen gælder ikke for Færøerne  

 og Grønland.
Bilag A RÅDETS FORORDNING (EF) Nr. 941/98  

 af 27. april 1998  

 om ophævelse af forordning (EF) nr. 2465/97 om afbrydelse af visse  

 økonomiske forbindelser med Sierra Leone RÅDET FOR DEN EUROPÆISKE UNION HAR under henvisning til traktaten om oprettelse af Det  

 Europæiske Fællesskab, særlig artikel 228 A, under henvisning til fælles holdning 98/300/ FUSP  

 fastlagt af Rådet på grundlag af artikel J.2 i traktaten om Den  

 Europæiske Union, vedrørende Sierra Leone (1), under henvisning til forslag fra Kommissionen, og ud fra følgende betragtninger:
De Forenede Nationers Sikkerhedsråd vedtog den 16.  

 marts 1998 resolution 1156 (1998), hvorved det besluttede med  

 øjeblikkelig virkning at hæve sit forbud mod salg eller levering  

 til Sierra Leone af olie og olieprodukter; det er derfor nødvendigt at ophæve forordning  

 (EF) nr. 2465/97 (2) UDSTEDT FØLGENDE FORORDNING:
Artikel 1 Forordning (EF) nr. 2465/97 ophæves.
Artikel 2 Denne forordning træder i kraft på dagen for  

 offentliggørelsen i De Europæiske Fællesskabers  

 Tidende.
 Den anvendes fra den 16. marts 1998.
 Denne forordning er bindende i alle enkeltheder og  

 gælder umiddelbart i hver medlemsstat.
 Udfærdiget i Luxembourg, den 27. april 1998.
