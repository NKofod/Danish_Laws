Bekendtgørelse om ændring af bekendtgørelse om ferie § 1 I bekendtgørelse nr. 1285 af 14. december 2004 om ferie, som ændret ved bekendtgørelse nr. 1283 af 8. december 2006, bekendtgørelse nr. 1140 af 1. oktober 2007, bekendtgørelse nr. 34 af 24. januar 2008, bekendtgørelse nr. 103 af 21. februar 2008, bekendtgørelse nr. 156 af 25. februar 2009 og bekendtgørelse nr. 331 af 24. april 2009, foretages følgende ændringer:
 1. I overskriften til Kapitel 6 ændres »feriekontobeviser« til: »feriebreve«.
 2. To steder i § 18, stk. 1 og 2, samt ét sted i § 18, stk. 3, og i § 19, 1. pkt., ændres »feriekontobevis« til: »feriebrev«.
 3. I overskriften til Kapitel 7 ændres »feriekontobeviser« til: »feriebreve«.
 4. Overskriften til kapitel 8 affattes således:
»Anmodning om udbetaling fra FerieKonto« 5. § 20 affattes således:
 »§ 20.  Anmodning om feriegodtgørelse sker via FerieKontos hjemmeside eller TastSelv-telefon.
Stk. 2. Ved anmodning om udbetaling af feriegodtgørelse skal lønmodtageren oplyse antallet af feriedage og datoen for feriens begyndelse.
Oplysningerne skal godkendes digitalt ved brug af NemId på FerieKontos hjemmeside eller ved brug af TastSelv-kode til FerieKontos TastSelv-telefon.« 6. § 21, stk. 1, affattes således:
»FerieKonto overfører feriegodtgørelsen til lønmodtagerens NemKonto, når FerieKonto har registreret anmodningen om udbetaling af feriegodtgørelse fra hjemmesiden eller TastSelv-telefonen.« § 2 Stk. 1. Bekendtgørelsen træder i kraft den 15. januar 2011.
Stk. 2. Feriekontobeviser udstedt før bekendtgørelsens ikrafttræden kan fortsat anvendes.
Ved anmodning om feriegodtgørelse ved brug af et feriekontobevis skal man attestere sit feriekontobevis for antallet af feriedage og datoen for feriens begyndelse.
