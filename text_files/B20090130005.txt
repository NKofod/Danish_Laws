Bilag 1 Bilag 2 Bekendtgørelse om normalvedtægter for en almen boligorganisation med almene boligafdelinger og indbetalt garantikapital (garantiorganisation) I medfør af § 12, stk. 3, i lov om almene boliger m.v., jf. lovbekendtgørelse nr. 1204 af 10. december 2009, fastsættes:
 § 1. Normalvedtægter for en almen boligorganisation, der er organiseret som garantiorganisation med almene boligafdelinger, affattes i overensstemmelse med bilagene til denne bekendtgørelse, jf. stk. 2 og 3.
 Stk. 2. Bilag 1 finder anvendelse på organisationer, der har et repræsentantskab som øverste myndighed.
 Stk. 3. Bilag 2 finder anvendelse på organisationer, der har en generalforsamling som øverste myndighed.
 § 2. Bekendtgørelsen træder i kraft den 1. januar 2010.
 Stk. 2. Samtidig ophæves bekendtgørelse nr. 839 af 20. september 1996 om normalvedtægter for en almen boligorganisation med indbetalt garantikapital (garantiorganisation).
Indenrigs- og Socialministeriet, den 15. december 2009 Karen Ellemann / Mikael L.
Kristensen Bilag 1 Normalvedtægter for en almen garantiorganisation, der har et repræsentantskab som øverste myndighed Vedtægter for Kapitel 1 Navn, hjemsted og formål § 1. Boligorganisationens navn er Stk. 2. Organisationen har hjemsted i  Kommune.
 § 2. Boligorganisationen er organiseret med indbetalt garantikapital (garantiorganisation).
 § 3. Boligorganisationens kerneaktivitet er at opføre, udleje, administrere, vedligeholde og modernisere støttet boligbyggeri i overensstemmelse med reglerne i lov om almene boliger m.v.
 Stk. 2. Organisationen kan udover den virksomhed, der er nævnt i stk. 1, udføre aktiviteter, som har en naturlig tilknytning til boligerne og administrationen af disse, eller som er baseret på den viden, som organisationen har oparbejdet.
Kapitel 2 Medlemskab og kapitalforhold § 4. Som medlemmer af boligorganisationen anses dennes lejere og enhver, der er opnoteret på organisationens venteliste.
 Stk. 2. Senest ved indgåelse af lejekontrakt skal organisationen udlevere et eksemplar af organisationens vedtægter til det pågældende medlem.
§ 5. Boligorganisationens garantikapital er ... kr., fordelt i garantibeviser på ... kr.
Garantikapitalen er fuldt indbetalt.
 Stk. 2. Garantibeviserne skal lyde på navn.
 Stk. 3. Garanterne hæfter ikke personligt for boligorganisationens eller dens afdelingers forpligtelser.
Stk. 4. Ingen garantibeviser har særlige rettigheder.
Ingen garant er forpligtet til at lade sine garantibeviser indløse, så længe boligorganisationen er organiseret som garantiorganisation.
 Stk. 5. Uden kommunalbestyrelsens samtykke må et garantibevis hverken overdrages eller pantsættes.
 Stk. 6. Enhver garant kan forlange, at boligorganisationen overtager den pågældendes garantibeviser til disses pålydende værdi.
Kapitel 3 Boligorganisationens ledelse Repræsentantskabet § 6. Repræsentantskabet er boligorganisationens øverste myndighed.
Stk. 2. Repræsentantskabet består af organisationens bestyrelse og ... repræsentanter for hver afdeling, jf. §§ 12 og 19. De afdelingsvalgte repræsentantskabsmedlemmer skal være boliglejere eller myndige husstandsmedlemmer til boliglejere i den pågældende afdeling.
Formanden for organisationens bestyrelse er tillige formand for repræsentantskabet.
 Stk. 3. Repræsentantskabet træffer beslutning om følgende forhold:
 1) Hvorvidt organisationen helt eller delvist skal administreres af en forretningsfører, herunder af en almen administrationsorganisation.
 2) Valg af revisor.
 3) Organisationens byggepolitik.
 4) Grundkøb.
 5) Iværksættelse af nyt byggeri.
 6) Erhvervelse eller salg af organisationens ejendomme.
 7) Væsentlig forandring af organisationens ejendomme.
 8) Ændring af vedtægterne.
 Stk. 4. Repræsentantskabet godkender organisationens vedtægter, årsregnskab og beretning.
 Stk. 5. Repræsentantskabet godkender afdelingernes regnskaber og træffer beslutning om følgende forhold vedrørende afdelingerne:
 1) Erhvervelse eller salg af afdelingernes ejendomme.
 2) Væsentlig forandring af afdelingernes ejendomme.
 3) Grundkøb.
 4) Iværksættelse af nyt byggeri.
 5) Nedlæggelse af en afdeling.
 6) Fælles afdelingsmøde og fælles afdelingsbestyrelse for flere afdelinger, jf. § 23, stk. 2.
 Stk. 6. Repræsentantskabet kan beslutte at delegere kompetencen på et eller flere af de områder, der er nævnt i stk. 5, til organisationens bestyrelse.
 Stk. 7. Repræsentantskabet kan til enhver tid beslutte, at en kompetence, som udøves af organisationens bestyrelse, skal udøves af repræsentantskabet.
§ 7. Ordinært repræsentantskabsmøde afholdes hvert år inden 6 måneder efter regnskabsårets afslutning.
Dagsordenen for mødet skal omfatte følgende punkter:
 1) Valg af dirigent.
 2) Aflæggelse af bestyrelsens årsberetning, herunder om forretningsførelsen for det senest forløbne år.
 3) Endelig godkendelse af boligorganisationens og afdelingernes årsregnskab med tilhørende revisionsberetning og forelæggelse af budget.
 4) Behandling af eventuelt indkomne forslag.
 5) Valg af bestyrelsesmedlemmer og suppleanter for disse.
 6) Valg af revisor.
 7) Eventuelt.
 Stk. 2. Repræsentantskabet træffer på et ordinært repræsentantskabsmøde beslutning om, hvorvidt repræsentantskabet eller bestyrelsen vælger formand og næstformand for bestyrelsen.
§ 8. Det ordinære repræsentantskabsmøde indkaldes af formanden med mindst 4 ugers varsel ved brev til samtlige repræsentantskabsmedlemmer.
Indkaldelsen skal angive tid og sted for repræsentantskabsmødet samt dagsorden.
Stk. 2. Ekstraordinært repræsentantskabsmøde afholdes, når bestyrelsen finder anledning til det, når et tidligere repræsentantskabsmøde har besluttet det, eller når mindst  af repræsentantskabsmedlemmerne skriftligt anmoder om at få et angivet emne behandlet.
I sidstnævnte tilfælde afholdes mødet senest 3 uger efter, at anmodningen er modtaget.
Indkaldelse til ekstraordinært repræsentantskabsmøde skal ske med mindst 2 ugers varsel.
Indkaldelsen skal angive tid og sted for repræsentantskabsmødet samt dagsorden.
Når ekstraordinært repræsentantskabsmøde har været afholdt, kan nyt ekstraordinært repræsentantskabsmøde om samme emne først finde sted efter afholdelse af ordinært repræsentantskabsmøde, jf. dog § 12, stk. 4, 5. pkt.
 Stk. 3. Dagsordenen for repræsentantskabsmødet skal gøres tilgængelig for boligorganisationens lejere samtidig med, at repræsentantskabsmedlemmerne indkaldes eller kort tid derefter.
§ 9. Ethvert repræsentantskabsmedlem har ret til at få et angivet emne behandlet på repræsentantskabsmødet.
Forslag, der ønskes optaget på dagsordenen for det ordinære repræsentantskabsmøde, skal være indsendt til bestyrelsen senest 2 uger før mødet.
Indsendte forslag skal udsendes til repræsentantskabsmedlemmerne senest 1 uge før mødet, jf. § 8, stk. 1.
§ 10. Hvert medlem af repræsentantskabet har 1 stemme.
Herudover har repræsentantskabsmedlemmer valgt af afdelinger med mere end ... lejemålsenheder yderligere  stemmer og repræsentantskabsmedlemmer valgt af afdelinger med mere end  lejemålsenheder yderligere  stemmer.
§ 11. Beslutning træffes af de tilstedeværende ved almindeligt stemmeflertal.
Når 1/3 af repræsentantskabsmedlemmerne forlanger det, skal afstemningen være skriftlig.
Forslag om ændring af vedtægterne eller opløsning af boligorganisationen kan kun vedtages, hvis 2/3 af repræsentantskabsmedlemmerne er mødt, og hvis 2/3 af de afgivne stemmer er for forslaget.
Er mindre end 2/3 mødt, men mindst 2/3 af de afgivne stemmer er for forslaget, afholdes nyt møde inden 2 uger.
På dette møde kan forslaget - uanset antallet af fremmødte - vedtages, hvis 2/3 af de afgivne stemmer er for forslaget.
Stk. 2. I en protokol optages et kort referat af forhandlingerne.
Referatet underskrives af dirigenten og formanden.
En udskrift af protokollen skal gøres tilgængelig for organisationens lejere senest 6 uger efter mødets afholdelse.
Bestyrelsen § 12. Bestyrelsen består af  medlemmer inklusive formanden.
Repræsentantskabet vælger  medlemmer til bestyrelsen blandt boligorganisationens boliglejere og disses myndige husstandsmedlemmer.
Garantforsamlingen vælger  medlemmer.
Herudover vælges eller udpeges  medlemmer af ... Samtidig med valg og udpegning af medlemmer vælges og udpeges suppleanter for disse.
Stk. 2. Bestyrelsen skal bestå af et ulige antal medlemmer.
Mindst halvdelen af bestyrelsens medlemmer skal være beboere i organisationen.
Formanden eller næstformanden skal være beboer i organisationen.
 Stk. 3. Medlem af bestyrelsen kan ikke være:
 1) Borgmesteren i den tilsynsførende kommune.
 2) Rådmanden, i Københavns Kommune borgmesteren, for den magistratsafdeling hvortil tilsynet med de almene boligorganisationer er henlagt.
 3) Formanden for det udvalg, hvortil tilsynet med almene boligorganisationer i kommunen er henlagt.
 4) Ansatte i den del af den kommunale forvaltning, der udøver tilsynet med de almene boligorganisationer i kommunen.
Stk. 4. Hvert andet år afgår formanden.
Af bestyrelsens øvrige medlemmer afgår halvdelen hvert år.
Afgangsordenen bestemmes for samtidig valgte eller udpegede medlemmer ved lodtrækning og ellers ved den rækkefølge, som medlemmerne er valgt eller udpeget i.
Genvalg og genudpegning kan finde sted.
Et bestyrelsesmedlem kan til enhver tid afsættes af den, der har valgt eller udpeget den pågældende.
For eventuelt kommunalbestyrelsesudpegede medlemmer finder reglerne i lov om kommunernes styrelse anvendelse.
Stk. 5. Afgår et bestyrelsesmedlem valgt af repræsentantskabet, indtræder en af de valgte suppleanter.
Findes der ingen suppleanter, indkalder bestyrelsen til ekstraordinært repræsentantskabsmøde til valg af bestyrelsesmedlem og suppleanter.
Afgår et bestyrelsesmedlem valgt af garantforsamlingen, indtræder en af de valgte suppleanter.
Findes der ingen suppleanter, indkalder bestyrelsen til ekstraordinær garantforsamling til valg af bestyrelsesmedlem og suppleanter.
Afgår et bestyrelsesmedlem valgt eller udpeget af andre, indtræder den pågældendes suppleant.
Findes ingen suppleant, retter bestyrelsen henvendelse til den, der har valgt eller udpeget det pågældende bestyrelsesmedlem, med henblik på valg eller udpegning af et nyt bestyrelsesmedlem og suppleant.
Stk. 6. Suppleanter indkaldes, når Stk. 7. Ved en forretningsorden træffer bestyrelsen nærmere bestemmelser om udførelsen af sit hverv.
§ 13. Bestyrelsen har den overordnede ledelse af boligorganisationen og dens afdelinger.
Bestyrelsen er ansvarlig for driften, herunder for at udlejning, budgetlægning, regnskabsaflæggelse, lejefastsættelse og den daglige administration sker i overensstemmelse med de gældende regler.
Bestyrelsen er desuden ansvarlig for at udarbejde og indsende dokumentationsmateriale til brug for styringsdialogen med kommunalbestyrelsen til kommunalbestyrelsen.
 Stk. 2. Hvert år godkender bestyrelsen årsregnskaber for organisationen og for dens enkelte afdelinger efter forudgående godkendelse af afdelingsbestyrelsen og eventuelt afdelingsmødet, jf. § 19, stk. 4. Herudover foretager bestyrelsen inden regnskabsårets udløb den endelige godkendelse af afdelingernes budgetter for det følgende regnskabsår efter forudgående godkendelse på de ordinære afdelingsmøder, jf. § 19, stk. 1. Endelig vedtager bestyrelsen hvert år inden regnskabsårets udløb budget for organisationen.
Stk. 3. Som leder af den daglige drift kan bestyrelsen ansætte en forretningsfører eller en direktør.
Det bestemmes ved forretningsordenen, hvorvidt nødvendig medhjælp for forretningsføreren eller direktøren kan antages af denne eller skal ansættes af bestyrelsen.
Stk. 4. Organisationen og dens afdelinger forpligtes ved underskrift enten af den samlede bestyrelse eller af to bestyrelsesmedlemmer, hvoraf den ene skal være bestyrelsens formand eller næstformand, i forening med forretningsføreren eller direktøren, hvis en sådan er ansat.
Organisationens bestyrelse kan meddele en forretningsfører, herunder en almen administrationsorganisation, fuldmagt til at forpligte organisationen og de enkelte afdelinger.
§ 14. Bestyrelsesmøde indkaldes af formanden, eller i dennes fravær af næstformanden, når der skønnes at være behov herfor, samt når 2 medlemmer af bestyrelsen anmoder herom.
Udover bestyrelsesmedlemmerne har  adgang til bestyrelsens møder, dog uden stemmeret.
Dagsordenen for bestyrelsesmødet gøres tilgængelig for boligorganisationens lejere samtidig med, at der indkaldes til mødet eller kort tid derefter.
 Stk. 2. Bestyrelsen er beslutningsdygtig, når formanden eller næstformanden og yderligere mindst  medlemmer er til stede.
Stk. 3. Beslutning træffes af de tilstedeværende bestyrelsesmedlemmer ved almindeligt stemmeflertal.
Står stemmerne lige, gør formandens eller i dennes fravær næstformandens stemme udslaget.
Stk. 4. I en protokol optages et kort referat af forhandlingerne.
Referatet underskrives af formanden eller i dennes fravær næstformanden.
En udskrift af protokollen skal gøres tilgængelig for organisationens lejere senest 4 uger efter mødets afholdelse.
Garantforsamlingen § 15. Hvert år afholdes inden 6 måneder efter regnskabsårets slutning ordinær garantforsamling.
Dagsordenen for denne skal omfatte følgende punkter:
 1) Valg af dirigent.
 2) Orientering om boligorganisationens virksomhed.
 3) Beslutning om udbetaling af udbytte.
 4) Behandling af eventuelt indkomne forslag.
 5) Valg af bestyrelsesmedlemmer og suppleanter.
 6) Eventuelt.
§ 16. Den ordinære garantforsamling afholdes i ... og indkaldes af boligorganisationens bestyrelse med mindst 4 ugers varsel ved brev til samtlige garanter.
Indkaldelsen skal angive tid og sted for garantforsamlingen samt dagsorden.
Stk. 2. Ekstraordinær garantforsamling afholdes, når boligorganisationens bestyrelse finder anledning til det, når en tidligere garantforsamling har besluttet det, eller når garanter, der ejer mindst 1/5 af garantikapitalen, skriftligt anmoder om at få et givet emne behandlet.
I sidstnævnte tilfælde afholdes garantforsamlingen senest 3 uger efter, at anmodning herom er modtaget.
Indkaldelse til ekstraordinær garantforsamling skal ske med mindst 2 ugers varsel.
Indkaldelsen skal angive tid og sted for garantforsamlingen samt dagsorden.
Når ekstraordinær garantforsamling har været afholdt, kan ny ekstraordinær garantforsamling om samme emne først finde sted efter afholdelse af ordinær garantforsamling, jf. dog § 12, stk. 4, 5. pkt.
§ 17. Til garantforsamlingen har enhver garant adgang.
I indkaldelsen kan adgangen betinges af, at der løses adgangskort på selskabets kontor senest ... dage før garantforsamlingen.
 Stk. 2. Adgang til garantforsamlingen har tillige boligorganisationens bestyrelse.
Stk. 3. Enhver, der efter stk. 1 og 2 har adgang til garantforsamlingen, har ret til at tage ordet.
Enhver garant har ret til at få et angivet emne behandlet af garantforsamlingen.
Forslag, der ønskes optaget på dagsordenen, må være indsendt til boligorganisationens bestyrelse senest 2 uger før den ordinære garantforsamling.
Indsendte forslag skal udsendes til garanterne senest 1 uge før garantforsamlingen, jf. § 16.
Stk. 4. Hvert garantibeløb på ... kr. giver en stemme.
Stemmeret kan udøves i henhold til fuldmagt.
 § 18. Et medlem af boligorganisationens bestyrelse indkaldes til garantforsamlingen for at orientere garanterne om boligorganisationens virksomhed.
 Stk. 2. Garantforsamlingen træffer beslutning om udbetaling af udbytte.
 Stk. 3. Garantforsamlingen vælger ... medlemmer til boligorganisationens bestyrelse.
Stk. 4. Beslutning træffes af de stemmeberettigede ved almindeligt stemmeflertal.
Når 1/3 af de fremmødte stemmeberettigede forlanger det, skal afstemningen være skriftlig.
Stk. 5. I en protokol optages et kort referat af forhandlingerne.
Referatet underskrives af dirigenten og det bestyrelsesmedlem, der er nævnt i stk. 1.
Kapitel 4 Afdelingernes ledelse § 19. Hvert år afholdes inden 3 måneder før næste regnskabsårs begyndelse ordinært, obligatorisk afdelingsmøde i hver afdeling.
I en ny afdeling afholdes afdelingsmøde første gang inden 6 måneder efter, at indflytning har fundet sted.
Det påhviler boligorganisationens bestyrelse at indkalde til det første afdelingsmøde.
De følgende afdelingsmøder indkaldes af afdelingens bestyrelse.
Indkaldelse skal ske med mindst 4 ugers varsel ved brev til samtlige husstande i afdelingen.
Indkaldelsen skal angive tid og sted for afdelingsmødet samt dagsorden.
 Stk. 2. Dagsordenen for afdelingsmødet skal, jf. dog stk. 4 og 6, omfatte følgende punkter:
 1) Valg af dirigent.
 2) Fremlæggelse af beretning for perioden siden sidste møde samt godkendelse af afdelingens driftsbudget for det kommende år.
 3) Behandling af eventuelt indkomne forslag.
 4) Valg af afdelingsbestyrelsesmedlemmer og suppleanter.
 5) Eventuelt valg af repræsentantskabsmedlemmer.
 6) Eventuelt.
 Stk. 3. Fremsætter mindst  pct. af afdelingsmødets stemmeberettigede deltagere krav herom, skal godkendelse af afdelingens driftsbudget ske ved urafstemning blandt afdelingens boliglejere efter reglerne i § 21, stk. 4.
Stk. 4. Afdelingsmødet kan beslutte, at årsregnskab skal forelægges afdelingsmødet til godkendelse.
Er dette besluttet, skal der inden 5 måneder efter regnskabsårets slutning afholdes yderligere et ordinært afdelingsmøde i den pågældende afdeling (regnskabsmødet). Afdelingsmødet træffer i sådanne tilfælde tillige beslutning om, på hvilket af de to ordinære afdelingsmøder valg af afdelingsbestyrelse og eventuelt valg af repræsentantskabsmedlemmer skal finde sted (valgmødet). Afholdes der to ordinære afdelingsmøder, sker fremlæggelse af årsberetning på regnskabsmødet.
Stk. 5. Afdelingsmødet træffer beslutning om afdelingsbestyrelsens størrelse.
Afdelingsbestyrelsen skal bestå af et ulige antal medlemmer.
Valgbare som medlemmer til afdelingsbestyrelsen er boliglejere i afdelingen og disses myndige husstandsmedlemmer.
Stk. 6. Det afdelingsmøde, hvor der vælges bestyrelsesmedlemmer, beslutter, om afdelingsmødet eller afdelingsbestyrelsen vælger formand for afdelingsbestyrelsen, og om afdelingsmødet eller afdelingsbestyrelsen vælger medlemmer til repræsentantskabet.
Har et afdelingsmøde besluttet, at repræsentantskabsmedlemmerne vælges af afdelingsbestyrelsen, har denne beslutning gyldighed, indtil et senere afdelingsmøde efter forslag herom, jf. § 21, stk. 3, træffer anden beslutning.
Stk. 7. Ekstraordinært afdelingsmøde afholdes, når afdelingsbestyrelsen finder anledning til det, når mindst  pct. af husstandene i afdelingen ønsker et angivet emne behandlet, når afdelingsmødet på et tidligere tidspunkt har truffet beslutning herom, eller når organisationens bestyrelse anmoder afdelingsbestyrelsen herom.
Indkaldelse til ekstraordinært afdelingsmøde skal ske med mindst 2 ugers varsel.
Indkaldelsen skal angive tid og sted for afdelingsmødet samt dagsorden.
Efterkommer afdelingsbestyrelsen ikke inden 2 uger en anmodning om indkaldelse til ekstraordinært afdelingsmøde, foretages indkaldelsen af organisationens bestyrelse.
Når ekstraordinært afdelingsmøde har været afholdt, kan nyt ekstraordinært afdelingsmøde om samme emne først finde sted efter afholdelse af ordinært, obligatorisk afdelingsmøde, jf. dog § 23, stk. 3, 5. pkt.
§ 20. Budget for det kommende år for vedkommende afdeling udsendes til samtlige husstande i afdelingen senest 1 uge før det ordinære, obligatoriske afdelingsmøde.
Afholdes der ikke regnskabsmøde, jf. § 19, stk. 4, udsendes desuden det sidst godkendte årsregnskab.
 Stk. 2. Har afdelingsmødet besluttet, jf. § 19, stk. 4, at afdelingens regnskab skal forelægges afdelingsmødet til godkendelse, udsendes regnskabet for vedkommende afdeling til samtlige husstande i afdelingen senest 1 uge før det ordinære afdelingsmøde, hvor regnskabet skal godkendes.
 Stk. 3. Er der udarbejdet skriftlig årsberetning, skal denne ligeledes udsendes til samtlige husstande i afdelingen senest 1 uge før afdelingsmødet.
§ 21. Adgang til afdelingsmødet og stemmeret på dette har afdelingens boliglejere og disses myndige husstandsmedlemmer.
Hver husstand har 2 stemmer uanset husstandens størrelse.
Stk. 2. Adgang har tillige boligorganisationens ledelse og repræsentanter for denne.
Afdelingsmødet kan beslutte, at andre kan deltage i mødet.
Organisationens ledelse kan ligeledes beslutte, at andre kan deltage i mødet.
De personer, der er nævnt i 1.-3. pkt., har ikke stemmeret.
Stk. 3. Enhver, der ifølge stk. 1 og 2 har adgang til afdelingsmødet, har ret til at tage ordet.
Enhver, der ifølge stk. 1 eller stk. 2, 1. pkt., har adgang til afdelingsmødet, har ret til få et angivet emne behandlet på mødet.
Forslag, der ønskes behandlet på det ordinære afdelingsmøde, skal være afdelingsbestyrelsen i hænde senest 2 uger før mødet.
Forslag bekendtgøres for afdelingens boliglejere senest 1 uge før mødet.
Stk. 4. Afdelingsmødets beslutninger træffes på grundlag af almindeligt stemmeflertal blandt de tilstedeværende stemmeberettigede.
Afdelingsmødet kan beslutte, at den endelige afgørelse af emner, der er til behandling på afdelingsmødet, skal træffes ved efterfølgende urafstemning blandt afdelingens boliglejere, hvor hver husstand ligeledes har 2 stemmer uanset størrelse.
Når et forslag har været undergivet urafstemning, kan ny urafstemning om samme forslag først finde sted efter afholdelse af ordinært, obligatorisk afdelingsmøde.
Stk. 5. I en protokol optages et kort referat af forhandlingerne.
Referatet underskrives af dirigenten og formanden for afdelingsbestyrelsen.
En udskrift af protokollen skal gøres tilgængelig for afdelingens lejere senest 4 uger efter mødets afholdelse.
§ 22. Afdelingsbestyrelsen godkender driftsbudget og årsregnskab for afdelingen.
Afdelingsbestyrelsen har til brug herfor ret til at se ethvert bilag vedrørende afdelingens budget og regnskab.
 Stk. 2. Afdelingsbestyrelsen forelægger driftsbudget for afdelingsmødet til godkendelse.
Stk. 3. Afdelingsbestyrelsen forelægger de overordnede rammer for iværksættelse af arbejder og aktiviteter i afdelingen for afdelingsmødet til godkendelse, forinden disse iværksættes.
Afdelingsmødet kan herunder træffe beslutning om iværksættelse af forebyggende arbejder rettet mod boligområdet og de enkelte beboere med henblik på at styrke det sociale liv og netværk i boligområdet, hvis afdelingsmødet samtidig tiltræder den nødvendige lejeforhøjelse.
 Stk. 4. Medfører et arbejde eller en aktivitet en lejeforhøjelse, der overstiger 15 pct. af den gældende årsleje, skal godkendelse ske ved urafstemning blandt afdelingens boliglejere, hvis mindst  pct. af afdelingsmødets stemmeberettigede deltagere fremsætter krav herom.
 Stk. 5. Udførelsen af kollektive anlæg, som bliver fælles for flere afdelinger, kan gennemføres efter forudgående godkendelse på afdelingsmøder i de respektive afdelinger.
 Stk. 6. Afdelingsmødet fastsætter en husorden og vælger vedligeholdelsesordning for afdelingen.
 Stk. 7. Afdelingsmødet kan beslutte at uddelegere afdelingsbestyrelsens og afdelingsmødets kompetence på en række områder til en eller flere beboergrupper.
§ 23. Er der i en afdeling ikke valgt afdelingsbestyrelse, eller har en afdelingsbestyrelse nedlagt sit hverv, uden at ny afdelingsbestyrelse er valgt, varetager boligorganisationens bestyrelse de funktioner, der er henlagt til afdelingsbestyrelsen.
Består afdelingen udelukkende af ældreboliger, der bebos af svage og plejekrævende ældre, kan kommunalbestyrelsen dog beslutte, at afdelingsbestyrelsen udpeges af kommunalbestyrelsen blandt beboere, pårørende eller andre, der vil kunne varetage beboernes interesse.
 Stk. 2. Repræsentantskabet kan efter forudgående godkendelse på afdelingsmøder i de respektive afdelinger bestemme, at 2 eller flere afdelinger, som udgør en samlet bebyggelse med fælles varmeforsyning, kollektive anlæg eller lignende, skal anses som én afdeling med hensyn til beboernes beføjelser, således at afdelingerne skal have fælles afdelingsmøder og fælles afdelingsbestyrelse.
Stk. 3. Hvert andet år afgår afdelingsbestyrelsens formand.
Af afdelingsbestyrelsens øvrige medlemmer afgår halvdelen hvert år.
Afgangsordenen bestemmes for samtidig valgte medlemmer ved lodtrækning og ellers ved den rækkefølge, som medlemmerne er valgt i.
Genvalg kan finde sted.
Et afdelingsbestyrelsesmedlem kan til enhver tid afsættes af afdelingsmødet.
Stk. 4. Afdelingsbestyrelsen kan i en forretningsorden træffe nærmere bestemmelser om udførelsen af sit hverv.
Indeholder forretningsordenen ikke bestemmelser om beboernes ret til at gøre sig bekendt med dagsordenen for og referat af afdelingsbestyrelsens møder, eller findes der ingen forretningsorden, skal afdelingsbestyrelsen sørge for, at dagsordenen for afdelingsbestyrelsens møder gøres tilgængelige for afdelingens beboere samtidig med, at der indkaldes til mødet eller kort tid derefter.
Afdelingsbestyrelsen skal ligeledes sørge for, at der udarbejdes referat af møderne, og at disse referater gøres tilgængelige for afdelingens beboere senest 4 uger efter mødets afholdelse.
 Stk. 5. Organisationens ledelse skal yde afdelingsbestyrelsen nødvendig bistand i forbindelse med udøvelsen af dennes funktioner.
 Stk. 6. Organisationens ledelse skal orientere afdelingsbestyrelsen om ledelsens ansættelse og afskedigelse af ejendomsfunktionærer.
Stk. 7. Afdelingsbestyrelsen påser, at der er god orden i afdelingen.
Eventuel påtale sker til organisationens ledelse.
Stk. 8. Afdelingen afholder rimelige udgifter i forbindelse med afdelingsbestyrelsens arbejde.
Hvervet som medlem af afdelingsbestyrelsen er ulønnet.
Kapitel 5 Valg af revisor § 24. Boligorganisationens og dens afdelingers regnskaber revideres af en godkendt revisor, der vælges på repræsentantskabsmødet.
Revisor afgår hvert år, medmindre vedkommende genvælges.
Kapitel 6 Årsregnskab § 25. Regnskabsåret for boligorganisationen og dens afdelinger er Stk. 2. Årsregnskabet består af særskilte regnskaber for organisationen og dens enkelte afdelinger.
 § 26. Hvis der er ansat en forretningsfører eller direktør, forelægger denne udkast til årsregnskabet for bestyrelsen.
Stk. 2. Det godkendte regnskab underskrives af bestyrelsen og påtegnes af revisor.
Hvis der er ansat en forretningsfører eller direktør, underskriver denne også regnskabet.
§ 27. Det godkendte årsregnskab skal sammen med bestyrelsens årsberetning, revisors beretning og udskrift af revisionsprotokol senest 6 måneder efter regnskabsårets afslutning indsendes til kommunalbestyrelsen til gennemgang.
Regnskabsmaterialet skal ligeledes indsendes til Landsbyggefonden.
Kapitel 7 Likvidation § 28. Likvidation af boligorganisationen eller dens afdelinger finder sted efter de regler, der er fastsat herom for almene boligorganisationer.
****** Disse vedtægter suppleres med reglerne i lov om almene boliger m.v. og de bestemmelser, der er fastsat i medfør heraf.
Bilag 2 Normalvedtægter for en almen garantiorganisation, der har en generalforsamling som øverste myndighed Vedtægter for Kapitel 1 Navn, hjemsted og formål § 1. Boligorganisationens navn er Stk. 2. Organisationen har hjemsted i  Kommune.
 § 2. Boligorganisationen er organiseret med indbetalt garantikapital (garantiorganisation).
 § 3. Boligorganisationens kerneaktivitet er at opføre, udleje, administrere, vedligeholde og modernisere støttet boligbyggeri i overensstemmelse med reglerne i lov om almene boliger m.v.
 Stk. 2. Organisationen kan udover den virksomhed, der er nævnt i stk. 1, udføre aktiviteter, som har en naturlig tilknytning til boligerne og administrationen af disse, eller som er baseret på den viden, som organisationen har oparbejdet.
Kapitel 2 Medlemskab og kapitalforhold § 4. Som medlemmer af boligorganisationen anses dennes lejere og enhver, der er opnoteret på organisationens venteliste.
 Stk. 2. Senest ved indgåelse af lejekontrakt skal organisationen udlevere et eksemplar af organisationens vedtægter til det pågældende medlem.
§ 5. Boligorganisationens garantikapital er ... kr., fordelt i garantibeviser på ... kr.
Garantikapitalen er fuldt indbetalt.
 Stk. 2. Garantibeviserne skal lyde på navn.
 Stk. 3. Garanterne hæfter ikke personligt for boligorganisationens eller dens afdelingers forpligtelser.
Stk. 4. Ingen garantibeviser har særlige rettigheder.
Ingen garant er forpligtet til at lade sine garantibeviser indløse, så længe boligorganisationen er organiseret som garantiorganisation.
 Stk. 5. Uden kommunalbestyrelsens samtykke må et garantibevis hverken overdrages eller pantsættes.
 Stk. 6. Enhver garant kan forlange, at boligorganisationen overtager den pågældendes garantibeviser til disses pålydende værdi.
Kapitel 3 Boligorganisationens ledelse Generalforsamlingen § 6. Medlemmerne er boligorganisationens øverste myndighed og udøver denne myndighed gennem generalforsamlingen.
 Stk. 2. Generalforsamlingen træffer beslutning om følgende forhold:
 1) Hvorvidt organisationen helt eller delvist skal administreres af en forretningsfører, herunder af en almen administrationsorganisation.
 2) Valg af revisor.
 3) Organisationens byggepolitik.
 4) Grundkøb.
 5) Iværksættelse af nyt byggeri.
 6) Erhvervelse eller salg af organisationens ejendomme.
 7) Væsentlig forandring af organisationens ejendomme.
 8) Ændring af vedtægterne.
 Stk. 3. Generalforsamlingen godkender organisationens vedtægter, årsregnskab og beretning.
 Stk. 4. Generalforsamlingen godkender afdelingernes regnskaber og træffer beslutning om følgende forhold vedrørende afdelingerne:
 1) Erhvervelse eller salg af afdelingernes ejendomme.
 2) Væsentlig forandring af afdelingernes ejendomme.
 3) Grundkøb.
 4) Iværksættelse af nyt byggeri.
 5) Nedlæggelse af en afdeling.
 6) Fælles afdelingsmøde og fælles afdelingsbestyrelse for flere afdelinger, jf. § 22, stk. 2.
 Stk. 5. Generalforsamlingen kan beslutte at delegere kompetencen på et eller flere af de områder, der er nævnt i stk. 4, til organisationens bestyrelse.
 Stk. 6. Generalforsamlingen kan til enhver tid beslutte, at en kompetence, som udøves af organisationens bestyrelse, skal udøves af generalforsamlingen.
§ 7. Ordinær generalforsamling afholdes hvert år inden 6 måneder efter regnskabsårets afslutning.
Dagsordenen for generalforsamlingen skal omfatte følgende punkter:
 1) Valg af dirigent.
 2) Aflæggelse af bestyrelsens årsberetning, herunder om forretningsførelsen for det senest forløbne år.
 3) Endelig godkendelse af boligorganisationens og afdelingernes årsregnskab med tilhørende revisionsberetning og forelæggelse af budget.
 4) Behandling af eventuelt indkomne forslag.
 5) Valg af bestyrelsesmedlemmer og suppleanter for disse.
 6) Valg af revisor.
 7) Eventuelt.
 Stk. 2. Den ordinære generalforsamling træffer beslutning om, hvorvidt generalforsamlingen eller bestyrelsen vælger formand og næstformand for bestyrelsen.
§ 8. Den ordinære generalforsamling afholdes i  og indkaldes af bestyrelsen med mindst 4 ugers varsel ved opslag på passende sted, ved bekendtgørelse i  eller ved brev til alle boligorganisationens medlemmer og garanter.
Indkaldelsen skal angive tid og sted for generalforsamlingen samt dagsorden.
Stk. 2. Ekstraordinær generalforsamling afholdes, når bestyrelsen finder anledning til det, når en tidligere generalforsamling har besluttet det, eller når mindst  af organisationens boliglejere skriftligt anmoder om at få et angivet emne behandlet.
I sidstnævnte tilfælde afholdes generalforsamlingen senest 3 uger efter, at anmodningen er modtaget.
Indkaldelse til ekstraordinær generalforsamling skal ske med mindst 2 ugers varsel.
Indkaldelsen skal angive tid og sted for generalforsamlingen samt dagsorden.
Når ekstraordinær generalforsamling har været afholdt, kan ny ekstraordinær generalforsamling om samme emne først finde sted efter afholdelse af ordinær generalforsamling, jf. dog § 11, stk. 4, 5. pkt.
§ 9. Adgang til generalforsamlingen har medlemmer af boligorganisationen og disses myndige husstandsmedlemmer.
Garanterne og medlemmer af organisationsbestyrelsen har ligeledes adgang til generalforsamlingen.
I indkaldelsen kan adgangen for medlemmer og garanter betinges af, at der løses adgangskort på boligorganisationens kontor senest ... dage før generalforsamlingen.
Stk. 2. Enhver, der efter stk. 1 har adgang til generalforsamlingen, har ret til at tage ordet.
Enhver, der efter stk. 1, 1. pkt., har adgang til generalforsamlingen, har ret til at få et angivet emne behandlet af generalforsamlingen.
Forslag, der ønskes optaget på dagsordenen for den ordinære generalforsamling, skal være indsendt til bestyrelsen senest 2 uger før generalforsamlingen.
Forslag skal gøres tilgængelige for alle organisationens lejere senest 1 uge før generalforsamlingen.
Stk. 3. Stemmeret har kun boligorganisationens boliglejere og disses myndige husstandsmedlemmer.
Hver husstand har 2 stemmer uanset husstandens størrelse.
§ 10. Beslutning træffes af de tilstedeværende stemmeberettigede ved almindeligt stemmeflertal.
Når 1/3 af de tilstedeværende stemmeberettigede forlanger det, skal afstemningen være skriftlig.
Forslag om ændring af vedtægterne eller opløsning af boligorganisationen kan kun vedtages, hvis halvdelen af de stemmeberettigede er mødt, og 2/3 af de afgivne stemmer er for forslaget.
Er mindre end halvdelen mødt, men mindst 2/3 af de afgivne stemmer er for forslaget, afholdes ny generalforsamling inden 2 uger efter den første generalforsamling.
På denne kan forslaget - uanset antallet af fremmødte stemmeberettigede - vedtages, hvis 2/3 af de afgivne stemmer er for forslaget.
Stk. 2. I en protokol optages et kort referat af forhandlingerne.
Referatet underskrives af dirigenten og formanden for organisationens bestyrelse.
En udskrift af protokollen skal gøres tilgængelig for organisationens lejere senest 6 uger efter generalforsamlingens afholdelse.
Bestyrelsen § 11. Bestyrelsen består af  medlemmer inklusive formanden.
Generalforsamlingen vælger  medlemmer til bestyrelsen blandt boligorganisationens boliglejere og disses myndige husstandsmedlemmer.
Garantforsamlingen vælger  medlemmer.
Herudover vælges eller udpeges  medlemmer af  Samtidig med valg og udpegning af medlemmer vælges og udpeges suppleanter for disse.
Stk. 2. Bestyrelsen skal bestå af et ulige antal medlemmer.
Mindst halvdelen af bestyrelsens medlemmer skal være beboere i organisationen.
Formanden eller næstformanden skal være beboer i organisationen.
 Stk. 3. Medlem af bestyrelsen kan ikke være:
 1) Borgmesteren i den tilsynsførende kommune.
 2) Rådmanden, i Københavns Kommune borgmesteren, for den magistratsafdeling hvortil tilsynet med de almene boligorganisationer er henlagt.
 3) Formanden for det udvalg, hvortil tilsynet med almene boligorganisationer i kommunen er henlagt.
 4) Ansatte i den del af den kommunale forvaltning, der udøver tilsynet med de almene boligorganisationer i kommunen.
Stk. 4. Hvert andet år afgår formanden.
Af bestyrelsens øvrige medlemmer afgår halvdelen hvert år.
Afgangsordenen bestemmes for samtidig valgte eller udpegede medlemmer ved lodtrækning og ellers ved den rækkefølge, som medlemmerne er valgt eller udpeget i.
Genvalg og genudpegning kan finde sted.
Et bestyrelsesmedlem kan til enhver tid afsættes af den, der har valgt eller udpeget den pågældende.
For eventuelt kommunalbestyrelsesudpegede medlemmer finder reglerne i lov om kommunernes styrelse anvendelse.
Stk. 5. Afgår et bestyrelsesmedlem valgt af generalforsamlingen, indtræder en af de valgte suppleanter.
Findes der ingen suppleanter, indkalder bestyrelsen til ekstraordinær generalforsamling til valg af bestyrelsesmedlem og suppleanter.
Afgår et bestyrelsesmedlem valgt af garantforsamlingen, indtræder en af de valgte suppleanter.
Findes der ingen suppleanter, indkalder bestyrelsen til ekstraordinær garantforsamling til valg af bestyrelsesmedlem og suppleanter.
Afgår et bestyrelsesmedlem valgt eller udpeget af andre, indtræder den pågældendes suppleant.
Findes ingen suppleant, retter bestyrelsen henvendelse til den, der har valgt eller udpeget det pågældende bestyrelsesmedlem, med henblik på valg eller udpegning af et nyt bestyrelsesmedlem og suppleant.
Stk. 6. Suppleanter indkaldes, når Stk. 7. Ved en forretningsorden træffer bestyrelsen nærmere bestemmelser om udførelsen af sit hverv.
§ 12. Bestyrelsen har den overordnede ledelse af boligorganisationen og dens afdelinger.
Bestyrelsen er ansvarlig for driften, herunder for at udlejning, budgetlægning, regnskabsaflæggelse, lejefastsættelse og den daglige administration sker i overensstemmelse med de gældende regler.
Bestyrelsen er desuden ansvarlig for at udarbejde og indsende dokumentationsmateriale til brug for styringsdialogen med kommunalbestyrelsen til kommunalbestyrelsen.
 Stk. 2. Hvert år godkender bestyrelsen årsregnskaber for organisationen og for dens enkelte afdelinger efter forudgående godkendelse af afdelingsbestyrelsen og eventuelt afdelingsmødet, jf. § 18, stk. 4. Herudover foretager bestyrelsen inden regnskabsårets udløb den endelige godkendelse af afdelingernes budgetter for det følgende regnskabsår efter forudgående godkendelse på de ordinære afdelingsmøder, jf. § 18, stk. 1. Endelig vedtager bestyrelsen hvert år inden regnskabsårets udløb budget for organisationen.
Stk. 3. Som leder af den daglige drift kan bestyrelsen ansætte en forretningsfører eller en direktør.
Det bestemmes ved forretningsordenen, hvorvidt nødvendig medhjælp for forretningsføreren eller direktøren kan antages af denne eller skal ansættes af bestyrelsen.
Stk. 4. Organisationen og dens afdelinger forpligtes ved underskrift enten af den samlede bestyrelse eller af to bestyrelsesmedlemmer, hvoraf den ene skal være bestyrelsens formand eller næstformand, i forening med forretningsføreren eller direktøren, hvis en sådan er ansat.
Organisationens bestyrelse kan meddele en forretningsfører, herunder en almen administrationsorganisation, fuldmagt til at forpligte organisationen og de enkelte afdelinger.
§ 13. Bestyrelsesmøde indkaldes af formanden, eller i dennes fravær af næstformanden, når der skønnes at være behov herfor, samt når 2 medlemmer af bestyrelsen anmoder herom.
Udover bestyrelsesmedlemmerne har  adgang til bestyrelsens møder, dog uden stemmeret.
Dagsordenen for bestyrelsesmødet gøres tilgængelig for boligorganisationens lejere samtidig med, at der indkaldes til mødet eller kort tid derefter.
 Stk. 2. Bestyrelsen er beslutningsdygtig, når formanden eller næstformanden og yderligere mindst  medlemmer er til stede.
Stk. 3. Beslutning træffes af de tilstedeværende bestyrelsesmedlemmer ved almindeligt stemmeflertal.
Står stemmerne lige, gør formandens eller i dennes fravær næstformandens stemme udslaget.
Stk. 4. I en protokol optages et kort referat af forhandlingerne.
Referatet underskrives af formanden eller i dennes fravær næstformanden.
En udskrift af protokollen skal gøres tilgængelig for organisationens lejere senest 4 uger efter mødets afholdelse.
Garantforsamlingen § 14. Hvert år afholdes inden 6 måneder efter regnskabsårets slutning ordinær garantforsamling.
Dagsordenen for denne skal omfatte følgende punkter:
 1) Valg af dirigent.
 2) Orientering om boligorganisationens virksomhed.
 3) Beslutning om udbetaling af udbytte.
 4) Behandling af eventuelt indkomne forslag.
 5) Valg af bestyrelsesmedlemmer og suppleanter.
 6) Eventuelt.
§ 15. Den ordinære garantforsamling afholdes i ... og indkaldes af boligorganisationens bestyrelse med mindst 4 ugers varsel ved brev til samtlige garanter.
Indkaldelsen skal angive tid og sted for garantforsamlingen samt dagsorden.
Stk. 2. Ekstraordinær garantforsamling afholdes, når boligorganisationens bestyrelse finder anledning til det, når en tidligere garantforsamling har besluttet det, eller når garanter, der ejer mindst 1/5 af garantikapitalen, skriftligt anmoder om at få et givet emne behandlet.
I sidstnævnte tilfælde afholdes garantforsamlingen senest 3 uger efter, at anmodning herom er modtaget.
Indkaldelse til ekstraordinær garantforsamling skal ske med mindst 2 ugers varsel.
Indkaldelsen skal angive tid og sted for garantforsamlingen samt dagsorden.
Når ekstraordinær garantforsamling har været afholdt, kan ny ekstraordinær garantforsamling om samme emne først finde sted efter afholdelse af ordinær garantforsamling, jf. dog § 11, stk. 4, 5. pkt.
§ 16. Til garantforsamlingen har enhver garant adgang.
I indkaldelsen kan adgangen betinges af, at der løses adgangskort på selskabets kontor senest ... dage før garantforsamlingen.
 Stk. 2. Adgang til garantforsamlingen har tillige boligorganisationens bestyrelse.
Stk. 3. Enhver, der efter stk. 1 og 2 har adgang til garantforsamlingen, har ret til at tage ordet.
Enhver garant har ret til at få et angivet emne behandlet af garantforsamlingen.
Forslag, der ønskes optaget på dagsordenen, må være indsendt til boligorganisationens bestyrelse senest 2 uger før den ordinære garantforsamling.
Indsendte forslag skal udsendes til garanterne senest 1 uge før garantforsamlingen, jf. § 15.
Stk. 4. Hvert garantibeløb på ... kr. giver en stemme.
Stemmeret kan udøves i henhold til fuldmagt.
 § 17. Et medlem af boligorganisationens bestyrelse indkaldes til garantforsamlingen for at orientere garanterne om boligorganisationens virksomhed.
 Stk. 2. Garantforsamlingen træffer beslutning om udbetaling af udbytte.
 Stk. 3. Garantforsamlingen vælger ... medlemmer til boligorganisationens bestyrelse.
Stk. 4. Beslutning træffes af de stemmeberettigede ved almindeligt stemmeflertal.
Når 1/3 af de fremmødte stemmeberettigede forlanger det, skal afstemningen være skriftlig.
Stk. 5. I en protokol optages et kort referat af forhandlingerne.
Referatet underskrives af dirigenten og det bestyrelsesmedlem, der er nævnt i stk. 1.
Kapitel 4 Afdelingernes ledelse § 18. Hvert år afholdes inden 3 måneder før næste regnskabsårs begyndelse ordinært, obligatorisk afdelingsmøde i hver afdeling.
I en ny afdeling afholdes afdelingsmøde første gang inden 6 måneder efter, at indflytning har fundet sted.
Det påhviler boligorganisationens bestyrelse at indkalde til det første afdelingsmøde.
De følgende afdelingsmøder indkaldes af afdelingens bestyrelse.
Indkaldelse skal ske med mindst 4 ugers varsel ved brev til samtlige husstande i afdelingen.
Indkaldelsen skal angive tid og sted for afdelingsmødet samt dagsorden.
 Stk. 2. Dagsordenen for afdelingsmødet skal, jf. dog stk. 4, omfatte følgende punkter:
 1) Valg af dirigent.
 2) Fremlæggelse af beretning for perioden siden sidste møde samt godkendelse af afdelingens driftsbudget for det kommende år.
 3) Behandling af eventuelt indkomne forslag.
 4) Valg af afdelingsbestyrelsesmedlemmer og suppleanter.
 5) Eventuelt.
 Stk. 3. Fremsætter mindst  pct. af afdelingsmødets stemmeberettigede deltagere krav herom, skal godkendelse af afdelingens driftsbudget ske ved urafstemning blandt afdelingens boliglejere efter reglerne i § 20, stk. 4.
Stk. 4. Afdelingsmødet kan beslutte, at årsregnskab skal forelægges afdelingsmødet til godkendelse.
Er dette besluttet, skal der inden 5 måneder efter regnskabsårets slutning afholdes yderligere et ordinært afdelingsmøde i den pågældende afdeling (regnskabsmødet). Afdelingsmødet træffer i sådanne tilfælde tillige beslutning om, på hvilket af de to ordinære afdelingsmøder valg af afdelingsbestyrelse skal finde sted (valgmødet). Afholdes der to ordinære afdelingsmøder, sker fremlæggelse af årsberetning på regnskabsmødet.
Stk. 5. Afdelingsmødet træffer beslutning om afdelingsbestyrelsens størrelse.
Afdelingsbestyrelsen skal bestå af et ulige antal medlemmer.
Valgbare som medlemmer til afdelingsbestyrelsen er boliglejere i afdelingen og disses myndige husstandsmedlemmer.
 Stk. 6. Det afdelingsmøde, hvor der vælges bestyrelsesmedlemmer, beslutter, om afdelingsmødet eller afdelingsbestyrelsen vælger formand for afdelingsbestyrelsen.
Stk. 7. Ekstraordinært afdelingsmøde afholdes, når afdelingsbestyrelsen finder anledning til det, når mindst  pct. af husstandene i afdelingen ønsker et angivet emne behandlet, når afdelingsmødet på et tidligere tidspunkt har truffet beslutning herom, eller når organisationens bestyrelse anmoder afdelingsbestyrelsen herom.
Indkaldelse til ekstraordinært afdelingsmøde skal ske med mindst 2 ugers varsel.
Indkaldelsen skal angive tid og sted for afdelingsmødet samt dagsorden.
Efterkommer afdelingsbestyrelsen ikke inden 2 uger en anmodning om indkaldelse til ekstraordinært afdelingsmøde, foretages indkaldelsen af organisationens bestyrelse.
Når ekstraordinært afdelingsmøde har været afholdt, kan nyt ekstraordinært afdelingsmøde om samme emne først finde sted efter afholdelse af ordinært, obligatorisk afdelingsmøde, jf. dog § 22, stk. 3, 5. pkt.
§ 19. Budget for det kommende år for vedkommende afdeling udsendes til samtlige husstande i afdelingen senest 1 uge før det ordinære, obligatoriske afdelingsmøde.
Afholdes der ikke regnskabsmøde, jf. § 18, stk. 4, udsendes desuden det sidst godkendte årsregnskab.
 Stk. 2. Har afdelingsmødet besluttet, jf. § 18, stk. 4, at afdelingens regnskab skal forelægges afdelingsmødet til godkendelse, udsendes regnskabet for vedkommende afdeling til samtlige husstande i afdelingen senest 1 uge før det ordinære afdelingsmøde, hvor regnskabet skal godkendes.
 Stk. 3. Er der udarbejdet skriftlig årsberetning, skal denne ligeledes udsendes til samtlige husstande i afdelingen senest 1 uge før afdelingsmødet.
§ 20. Adgang til afdelingsmødet og stemmeret på dette har afdelingens boliglejere og disses myndige husstandsmedlemmer.
Hver husstand har 2 stemmer uanset husstandens størrelse.
Stk. 2. Adgang har tillige boligorganisationens ledelse og repræsentanter for denne.
Afdelingsmødet kan beslutte, at andre kan deltage i mødet.
Organisationens ledelse kan ligeledes beslutte, at andre kan deltage i mødet.
De personer, der er nævnt i 1.-3. pkt., har ikke stemmeret.
Stk. 3. Enhver, der ifølge stk. 1 og 2 har adgang til afdelingsmødet, har ret til at tage ordet.
Enhver, der ifølge stk. 1 eller stk. 2, 1. pkt., har adgang til afdelingsmødet, har ret til få et angivet emne behandlet på mødet.
Forslag, der ønskes behandlet på det ordinære afdelingsmøde, skal være afdelingsbestyrelsen i hænde senest 2 uger før mødet.
Forslag bekendtgøres for afdelingens boliglejere senest 1 uge før mødet.
Stk. 4. Afdelingsmødets beslutninger træffes på grundlag af almindeligt stemmeflertal blandt de tilstedeværende stemmeberettigede.
Afdelingsmødet kan beslutte, at den endelige afgørelse af emner, der er til behandling på afdelingsmødet, skal træffes ved efterfølgende urafstemning blandt afdelingens boliglejere, hvor hver husstand ligeledes har 2 stemmer uanset størrelse.
Når et forslag har været undergivet urafstemning, kan ny urafstemning om samme forslag først finde sted efter afholdelse af ordinært, obligatorisk afdelingsmøde.
Stk. 5. I en protokol optages et kort referat af forhandlingerne.
Referatet underskrives af dirigenten og formanden for afdelingsbestyrelsen.
En udskrift af protokollen skal gøres tilgængelig for afdelingens lejere senest 4 uger efter mødets afholdelse.
§ 21. Afdelingsbestyrelsen godkender driftsbudget og årsregnskab for afdelingen.
Afdelingsbestyrelsen har til brug herfor ret til at se ethvert bilag vedrørende afdelingens budget og regnskab.
 Stk. 2. Afdelingsbestyrelsen forelægger driftsbudget for afdelingsmødet til godkendelse.
Stk. 3. Afdelingsbestyrelsen forelægger de overordnede rammer for iværksættelse af arbejder og aktiviteter i afdelingen for afdelingsmødet til godkendelse, forinden disse iværksættes.
Afdelingsmødet kan herunder træffe beslutning om iværksættelse af forebyggende arbejder rettet mod boligområdet og de enkelte beboere med henblik på at styrke det sociale liv og netværk i boligområdet, hvis afdelingsmødet samtidig tiltræder den nødvendige lejeforhøjelse.
 Stk. 4. Medfører et arbejde eller en aktivitet en lejeforhøjelse, der overstiger 15 pct. af den gældende årsleje, skal godkendelse ske ved urafstemning blandt afdelingens boliglejere, hvis mindst  pct. af afdelingsmødets stemmeberettigede deltagere fremsætter krav herom.
 Stk. 5. Udførelsen af kollektive anlæg, som bliver fælles for flere afdelinger, kan gennemføres efter forudgående godkendelse på afdelingsmøder i de respektive afdelinger.
 Stk. 6. Afdelingsmødet fastsætter en husorden og vælger vedligeholdelsesordning for afdelingen.
 Stk. 7. Afdelingsmødet kan beslutte at uddelegere afdelingsbestyrelsens og afdelingsmødets kompetence på en række områder til en eller flere beboergrupper.
§ 22. Er der i en afdeling ikke valgt afdelingsbestyrelse, eller har en afdelingsbestyrelse nedlagt sit hverv, uden at ny afdelingsbestyrelse er valgt, varetager boligorganisationens bestyrelse de funktioner, der er henlagt til afdelingsbestyrelsen.
Består afdelingen udelukkende af ældreboliger, der bebos af svage og plejekrævende ældre, kan kommunalbestyrelsen dog beslutte, at afdelingsbestyrelsen udpeges af kommunalbestyrelsen blandt beboere, pårørende eller andre, der vil kunne varetage beboernes interesse.
 Stk. 2. Generalforsamlingen kan efter forudgående godkendelse på afdelingsmøder i de respektive afdelinger bestemme, at 2 eller flere afdelinger, som udgør en samlet bebyggelse med fælles varmeforsyning, kollektive anlæg eller lignende, skal anses som én afdeling med hensyn til beboernes beføjelser, således at afdelingerne skal have fælles afdelingsmøder og fælles afdelingsbestyrelse.
Stk. 3. Hvert andet år afgår afdelingsbestyrelsens formand.
Af afdelingsbestyrelsens øvrige medlemmer afgår halvdelen hvert år.
Afgangsordenen bestemmes for samtidig valgte medlemmer ved lodtrækning og ellers ved den rækkefølge, som medlemmerne er valgt i.
Genvalg kan finde sted.
Et afdelingsbestyrelsesmedlem kan til enhver tid afsættes af afdelingsmødet.
Stk. 4. Afdelingsbestyrelsen kan i en forretningsorden træffe nærmere bestemmelser om udførelsen af sit hverv.
Indeholder forretningsordenen ikke bestemmelser om beboernes ret til at gøre sig bekendt med dagsordenen for og referat af afdelingsbestyrelsens møder, eller findes der ingen forretningsorden, skal afdelingsbestyrelsen sørge for, at dagsordenen for afdelingsbestyrelsens møder gøres tilgængelige for afdelingens beboere samtidig med, at der indkaldes til mødet eller kort tid derefter.
Afdelingsbestyrelsen skal ligeledes sørge for, at der udarbejdes referat af møderne, og at disse referater gøres tilgængelige for afdelingens beboere senest 4 uger efter mødets afholdelse.
 Stk. 5. Organisationens ledelse skal yde afdelingsbestyrelsen nødvendig bistand i forbindelse med udøvelsen af dennes funktioner.
 Stk. 6. Organisationens ledelse skal orientere afdelingsbestyrelsen om ledelsens ansættelse og afskedigelse af ejendomsfunktionærer.
Stk. 7. Afdelingsbestyrelsen påser, at der er god orden i afdelingen.
Eventuel påtale sker til organisationens ledelse.
Stk. 8. Afdelingen afholder rimelige udgifter i forbindelse med afdelingsbestyrelsens arbejde.
Hvervet som medlem af afdelingsbestyrelsen er ulønnet.
Kapitel 5 Valg af revisor § 23. Boligorganisationens og dens afdelingers regnskaber revideres af en godkendt revisor, der vælges af generalforsamlingen.
Revisor afgår hvert år, medmindre vedkommende genvælges.
Kapitel 6 Årsregnskab § 24. Regnskabsåret for boligorganisationen og dens afdelinger er Stk. 2. Årsregnskabet består af særskilte regnskaber for organisationen og dens enkelte afdelinger.
 § 25. Hvis der er ansat en forretningsfører eller direktør, forelægger denne udkast til årsregnskabet for bestyrelsen.
Stk. 2. Det godkendte regnskab underskrives af bestyrelsen og påtegnes af revisor.
Hvis der er ansat en forretningsfører eller direktør, underskriver denne også regnskabet.
§ 26. Det godkendte årsregnskab skal sammen med bestyrelsens årsberetning, revisors beretning og udskrift af revisionsprotokol senest 6 måneder efter regnskabsårets afslutning indsendes til kommunalbestyrelsen til gennemgang.
Regnskabsmaterialet skal ligeledes indsendes til Landsbyggefonden.
Kapitel 7 Likvidation § 27. Likvidation af boligorganisationen eller dens afdelinger finder sted efter de regler, der er fastsat herom for almene boligorganisationer.
****** Disse vedtægter suppleres med reglerne i lov om almene boliger m.v. og de bestemmelser, der er fastsat i medfør heraf.
