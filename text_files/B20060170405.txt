Bekendtgørelse  

 om tilskud til regioner og kommuner, der  

  

 indgår elevkontrakt med voksne i henhold til lov om  

  

 grundlæggende social- og sundhedsuddannelser I medfør af § 68, stk. 2, i lov om en aktiv  

 beskæftigelsesindsats, jf. lovbekendtgørelse nr. 685 af 29. juni 2005, som  

 ændret ved § 1 i lov nr. 523 af 24. juni 2005, fastsættes:
 § 1.  

  

 Staten i jobcenteret  

 kan udbetale tilskud til regioner og  

 kommuner, der indgår elevkontrakt med voksne i henhold til lov om  

 grundlæggende  

 social- og sundhedsuddannelser, hvis der efter beskæftigelsesregionens  

 vurdering inden for områderne, som uddannelserne kvalificerer til er eller  

 forventes mangel på arbejdskraft eller er gode beskæftigelsesmuligheder.
 § 2.  

  

 Arbejdsmarkedsstyrelsen fastsætter retningslinier for vurderingen af, om der  

 er  

 eller forventes mangel på arbejdskraft, eller er gode  

 beskæftigelsesmuligheder  

 inden for områderne, som uddannelserne kvalificerer til.
 Stk. 2.  

  

 Regionsdirektøren udarbejder ud fra retningslinierne efter stk. 1  

 en liste over,  

 om der i det følgende år er eller forventes mangel på  

 arbejdskraft, eller er gode beskæftigelsesmuligheder inden for de områder,  

 som  

 uddannelserne kvalificerer til.
 Stk. 3.  

  

 Beskæftigelsesregionen  

 offentliggør hvert år senest den 31. december listen efter stk. 2, der i  

 det følgende år berettiger til tilskud efter § 1.
 § 3.  

  

 Tilskudsordningen omfatter  

 elevkontrakter med personer, der ved kontraktens indgåelse er mindst 25 år.
Stk. 2.  

  

 Regionen henholdsvis  

 kommunen skal under praktikophold udbetale  

 en ved kollektiv overenskomst fastsat løn, der mindst svarer til den laveste  

 løn, en ikke-faglært lønmodtager er berettiget til inden for det pågældende  

 område.
På ikke-overenskomstdækkede områder skal lønnen mindst svare til,  

 hvad  

 der er gældende inden for beslægtede overenskomstområder.
 § 4.  

  

 Det  

 er en betingelse, at regionsrådet og kommunalbestyrelserne i regionen gennem  

 dimensionering har stillet praktikpladser til rådighed for de institutioner,  

 der er godkendt til at udbyde grundlæggende social- og sundhedsuddannelser i  

 regionen, således at antallet af praktikpladser modsvarer behovet for  

 færdiguddannede i regionen, jf. § 22 b i lov om grundlæggende social- og  

 sundhedsuddannelser.
 Stk. 2.  

  

 Tilskud kan  

 kun bevilges for det antal elever i den enkelte region henholdsvis kommune,  

 der  

 ligger ud over det gennemsnitlige antal dimensionerede uddannelsespladser i  

 de  

 to foregående år.
 § 5.  

  

 Tilskuddet udgør 35 kr. pr. time  

 under praktikopholdet hos regionen henholdsvis kommunen.
 Stk. 2.  

  

 Tilskud efter stk. 1 gives  

 i de første 1 ½ år af elevkontraktperioden.
 § 6.  

  

 Regionens henholdsvis kommunens  

 ret  

 til tilskud i forbindelse med aftale om uddannelse med en person, der er i  

 beskæftigelse er betinget af, at udgiften til tilskuddet på  

 ansøgningstidspunktet  

 kan afholdes inden for den bevilling, der på finansloven er afsat til at yde  

 tilskud til personer, der er beskæftiget.
§ 7.  

  

 Ansøgning om tilskud indgives af  

 regionen henholdsvis kommunen til staten i jobcenteret, hvor det pågældende  

 praktiksted for eleven er beliggende.
Staten i jobcenteret træffer afgørelse  

 om, hvorvidt tilskud kan bevilges, jf. §§ 1-4 og 6.
 Stk. 2.  

  

 Ansøgningen kan indgives inden  

 elevkontraktens påbegyndelse og skal indgives senest 1 måned efter  

 elevkontraktens påbegyndelse.
 Stk. 3.  

  

 Ansøgningen indgives på en  

 blanket, der kan hentes i jobcenteret eller elektronisk på www.jobnet.dk, og  

 skal indeholde en erklæring fra ansøgeren om, at betingelserne i § 3 og  

 § 4 er opfyldt.
§ 8.  

  

 Staten i jobcenteret  

 udbetaler tilskuddet månedsvis bagud på  

 grundlag af anmodning om udbetaling af tilskuddet.
Tilskud kan udbetales for  

 fuld overenskomstmæssig arbejdstid, sædvanligvis 37 timer.
Der kan ikke  

 udbetales tilskud for overarbejde.
 Stk. 2.  

  

 Anmodningen om udbetaling af  

 tilskud skal indeholde oplysning om regionens henholdsvis kommunens navn,  

 cvr-nummer, adresse på praktikstedet og telefonnummer, gironummer eller  

 kontonummer  

 i et pengeinstitut, praktikantens navn og cpr-nummer, det antal arbejdstimer  

 for hvilke, der er udbetalt løn m.v.
 Stk. 3.  

  

 Regionen henholdsvis  

 kommunen skal erklære, at regionen henholdsvis  

 kommunen til samme praktikpladsophold ikke har modtaget eller vil modtage  

 offentlig støtte efter andre regler.
 Stk. 4.  

  

 Hvis  

 anmodningen er modtaget af staten i jobcenteret senest den 15. i en måned,  

 udbetales tilskuddet til regionen henholdsvis kommunen inden den 15. i den  

 følgende måned.
 § 9.  

  

 Klage over staten i jobcenterets  

 afgørelser efter denne bekendtgørelse, kan af regionen henholdsvis kommunen  

 indbringes for beskæftigelsesankenævnet inden 4 uger.  

 Beskæftigelsesankenævnets  

 afgørelse kan ikke indbringes for anden administrativ myndighed.
Overgangsbestemmelse § 10.  

  

 Ved opgørelsen efter § 4,  

 stk. 2, skal ansøgeren i 2007 og 2008 anvende det gennemsnitlige antal  

 påbegyndte elever uden tilskud i de pågældende år, som var ansat i  

 institutioner i amtskommunen henholdsvis kommunen, og som nu henhører under  

 regionen henholdsvis kommunen.
 § 11.  

  

 Bekendtgørelsen træder i kraft  

 den 1. januar 2007 og gælder for elevkontrakter, hvor uddannelsen påbegyndes  

 fra denne dato.
Stk. 2.  

  

 Bekendtgørelse nr. 794 af 18.  

 september 2003 om tilskud til (amts)kommuner, der indgår elevkontrakt med  

 voksne, ophæves.
Amtskommuner og kommuner, som har ansøgt om eller har fået  

 bevilget tilskud inden den 1. januar  

 2007, kan få tilskud efter de hidtil gældende regler.
