 Adoptionsnævnet har besvaret et spørgsmål fra et adoptionssamråd om de  

 vejledende retningslinier for godkendelse efter kræftoperation m.v. i  

 overensstemmelse med følgende udtalelse fra nævnets specialist i intern  

 medicin:
»Adoptionssamrådet har sendt adoptionsnævnet nogle spørgsmål om  

 godkendelse til adoption af ansøgere, som er opereret for cancer.
I brevet  

 henvises til »Betænkning III fra justitsministeriets  

 adoptionsudvalg« p. 37, pkt. 13. Under dette pkt. står i betænkningen:
 13. Kræft og leukæmi.
Ondartede sygdomme som disse bør i reglen medføre afslag.
Ved visse  

 svulstformer vil godkendelse dog kunne meddeles efter en observationstid, som  

 i reglen vil være 5 år.' Samrådet spørger nu, om denne observationstid regnes fra  

 operationstidspunktet eller fra det tidspunkt, hvor eventuel strålebehandling  

 eller kemoterapi i tilskutning til operation er afsluttet.
Ved besvarelsen af disse spørgsmål må det understreges, at hovedreglen ved  

 ondartede sygdomme (egentlig kræft, leukæmi, ondartede sygdomme i  

 lymfesystemet og tilsvarende sygdomme) er afslag uden tidsbegrænsning.
Det er  

 nævnets indtryk, at undtagelsesreglen i pkt. 13 andet punktum med en 5-års  

 observationstid ofte i praksis tolkes som vejledende hovedregel og ikke som  

 undtagelsen.
 Hvis der i et samråd i en konkret sag er tvivl om, hvorvidt en ondartet  

 sygdom bør medføre »ubetinget afslag« eller 5 års observationstid,  

 bør samrådet efter nævnets opfattelse meddele afslag og give vejledning om  

 anke.
Det skal bemærkes, at det ikke er muligt at præstere en oversigt over de  

 ondartede sygdomme, der kan forekomme i adoptionssammenhæng og hvilke, der  

 tillader godkendelse uden observation. Årsagen hertil er, at der er tale om  

 et overordentligt stort antal sygdomme, og erfaringsmæssigt møder man blandt  

 adoptionsansøgere relativt hyppigt ansøgere, der er behandlet for meget  

 sjældent forekommende kræft- og leukæmisygdomme, idet disse sygdomme eller  

 behandlingen af dem ofte er årsag til barnløshed.
Yderligere forekommer en  

 del af disse sygdomme i meget forskellige kliniske varianter med forskellige  

 stadie- eller gruppeinddelinger og med meget forskellig prognose.
Afgørelsen  

 må derfor i hvert tilfælde blive individuel.
I det store flertal af tilfælde af ondartede sygdomme behandlede med  

 stråler, kemoterapi eller en kombination heraf (evt. efter operativ  

 behandling), må ubetinget afslag være hovedreglen.
Tidlige stadier af kræft  

 på livmoderhalsen og det tidligste stadium af Hodgkin's sygdom udgør de  

 fleste undtagelser.
Hvis en 5-års observationstid skønnes forsvarlig, bør den regnes fra  

 tidspunktet for afsluttet behandling, hvad enten denne har være kemoterapi,  

 kirurgi eller en kombination heraf.' P.N.V.
Hornslet Samtlige adoptionssamråd og socialcentre.
