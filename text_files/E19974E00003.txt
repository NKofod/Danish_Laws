 B.C.1 Uskiftede boer mv.
B.C.2 Skifte af førstafdødes særbo B.C.3 Skifte af uskiftet bo i den efterlevende  

 ægtefælles levende live B.C.1 Uskiftede boer mv.
B.C.1.1 Indledning Ved en efterlevende ægtefælles overtagelse af boet til uskiftet bo  

 foretages der altid afsluttende skatteansættelse af afdødes mellemperiode.  

 Skatten opkræves hos ægtefællen, der samtidig får modregnet forskudsskatten.
Der foretages dels en skatteansættelse af afdødes indkomst og dels en  

 skatteansættelse af den efterlevende ægtefælles indkomst.
Der beregnes  

 indkomstskat på grundlag af hver af de to ansættelser, og den efterlevende  

 ægtefælle svarer skat med summen af de beregnede skattebeløb.
 I DBSL's kapitel 10 (§§ 58-66) findes reglerne om beskatning af den  

 efterlevende ægtefælle, der overtager hele boet efter førstafdøde eller dog  

 den altovervejende del deraf.
 Der indledes med en bestemmelse i § 58, der afgrænser anvendelsesområdet  

 over for anvendelsesområdet for lovens afsnit II (§§ 2-57). Kapitlet omfatter  

 derudover regler om beskatningen af den efterlevende ægtefælle i førstafdødes  

 dødsår og i de efterfølgende indkomstår, herunder regler om ægtefællens  

 indtræden i afdødes skattemæssige stilling, skatteberegningsregler og regler  

 om indtræden i afdødes henstandsordninger.
 Endelig findes der en bestemmelse om den skattemæssige behandling dels hos  

 den efterlevende ægtefælle, dels hos modtageren af udlodning fra et uskiftet  

 bo.
 Det bemærkes, at kapitlet omfatter boer, der skifteretligt er anset som  

 skiftede boer, men som anses for uskiftede i skatteretlig forstand, således  

 boer hvor den efterlevende ægtefælle er den eneste legale arving.
 Omvendt omfatter kapitlet ikke alle uskiftede boer, idet boer, der  

 udleveres til uskiftet bo efter der er skiftet med en eller flere  

 livsarvinger, i skatteretlig forstand anses for skiftede boer.
B.C.1.2 Betingelser for anvendelse af reglerne om uskiftede boer mv. - §  

 58 Ikke separeret ved dødsfaldet § 58, stk. 1, indeholder en afgrænsning af, i hvilke tilfælde reglerne i  

 kapitel 10 (§§ 59-66) om uskiftede boer i modsætning til reglerne i lovens  

 afsnit II (§§ 2-57) om skiftede boer (selvstændige skattesubjekter) finder  

 anvendelse.
En grundlæggende betingelse er, at afdøde efterlader sig en ægtefælle, som  

 afdøde ikke var separeret fra ved dødsfaldet.
Boets skiftemæssige status og  

 eventuelle arvingers identitet fremgår af skifteretsattesten.
Uskiftet bo ved dødsfaldet § 58, stk. 1, nr. 1, angår tilfælde, hvor den efterlevende ægtefælle i  

 umiddelbar forbindelse med dødsfaldet får boet udleveret til uskiftet bo.
 Etablering af uskiftet bo forudsætter, at der forud for dødsfaldet forelå  

 fælleseje eller skilsmissesæreje hos mindst én af ægtefællerne.
Skilsmissesæreje bliver ved dødsfaldet fælleseje efter bestemmelsen i §  

 28, stk. 1, nr. 1, i lov om ægteskabets retsvirkninger.
Skilsmissesæreje  

 indgår derfor også i det uskiftede bo.
 Den efterlevende ægtefælles fuldstændige særeje og rettigheder, der er  

 udtaget i medfør af § 15, stk. 2, i lov om ægteskabets retsvirkninger, indgår  

 ikke i det uskiftede bo, men skattepligtigt afkast vil dog blive berørt af  

 beregningsreglerne for indkomstskat i dødsåret i § 63, ligesom det er uden  

 betydning for anvendelsen af underskudsfremførselsreglen i § 59, stk. 5,  

 hvordan den efterlevende ægtefælles indkomst er sammensat.
Det er tillige en forudsætning for uskiftet bo, at den førstafdøde  

 ægtefælle efterlader sig livsarvinger.
Efterlader førstafdøde sig ikke  

 livsarvinger, eller giver alle livsarvinger arveafkald, kan § 58, stk.1, nr.  

 1, ikke finde anvendelse, men udlevering til den efterlevende ægtefælle som  

 enearving har samme skattemæssige konsekvenser for ægtefællen, jf. § 58, stk.  

 1, nr. 3 og 4.
 Endelig forudsætter udlevering til uskiftet bo, at der fremsættes  

 anmodning derom, jf. arvelovens § 12. Skifteretten foretager således ikke  

 udleveringen automatisk.
Arveafkald Der er ikke skiftet med personer, der har givet rettidigt arveafkald.  

 Dette gælder, uanset om der ydes vederlag for afkaldet.
Boet udleveret efter DSL § 22, jf. arvelovens § 7a og b § 58, stk. 1, nr. 2, angår tilfælde, hvor den efterlevende ægtefælle i  

 umiddelbar forbindelse med dødsfaldet får udleveret boet efter førstafdøde  

 efter reglen i DSL § 22.
 DSL § 22, stk. 1, omhandler tilfælde, hvor skifteretten skønner, at der  

 under hensyn til de særligt begunstigende arveregler i arvelovens §§ 7 a og 7  

 b samt eventuelle vederlagskrav, jf. § 23 i lov om ægteskabets  

 retsvirkninger, ikke vil blive noget til udlodning til andre arvinger -  

 eventuelt legatarer - efter førstafdøde.
Efter arvelovens § 7 a har den efterlevende ægtefælle ret til forlods at  

 udtage genstande, som udelukkende tjener til den pågældendes personlige brug,  

 for så vidt deres værdi ikke står i misforhold til ægtefællernes  

 formueforhold.
Den efterlevende ægtefælle har endvidere ret til forlods at  

 udtage genstande, der er erhvervet til børnenes brug.
 Efter arvelovens § 7 b, stk. 1, kan den efterlevende ægtefælle, hvis boet  

 er af ringe værdi, udtage bohave mv. i det omfang det skønnes nødvendigt, for  

 at den efterlevende kan opretholde hjemmet eller sit erhverv, selv om der  

 derved vil tilfalde den efterlevende mere end dennes bos- og arvelod.
 Efter arvelovens § 7 b, stk. 2, har den efterlevende ægtefælle altid ret  

 til af boet at udtage så meget, at værdien heraf sammenlagt med den  

 efterlevendes bos- og arvelod samt fuldstændige særeje udgør indtil 150.000  

 kr.
Efterlevende ægtefælles vederlagskrav Efter § 23 i lov om ægteskabets retsvirkninger kan en ægtefælle forlange  

 vederlag, bl.a. hvis den anden ægtefælle ved misbrug af sin rådighed over  

 fælleseje el.lign. i væsentlig grad har formindsket den del af fællesboet,  

 som den pågældende råder over.
 Efter DSL § 22, stk. 2, kan skifteretten i særlige tilfælde bestemme, at  

 udlevering efter § 22, stk. 1, ikke må ske, selv om betingelserne herfor i  

 øvrigt er opfyldt.
Udlevering til forenklet privat skifte - DSL § 34 § 58, stk. 1, nr. 3, i DBSL angår tilfælde, hvor den efterlevende  

 ægtefælle som enearving får udleveret hele boet efter førstafdøde efter  

 bestemmelsen i DSL § 34 om forenklet privat skifte.
Der gælder en række  

 betingelser for denne udlevering til forenklet privat skifte:
1) betingelserne for privat skifte skal være opfyldt, 2) der må ikke i boet være legatarer, 3) afdøde og den efterlevende ægtefælle må ikke være separeret, og 4) den efterlevende ægtefælle skal indtræde i afdødes skattemæssige  

 stilling.
 Hvis den efterlevende ægtefælle benytter adgangen efter § 59, stk. 2 og 3,  

 til ikke at indtræde i afdødes skattemæssige stilling med hensyn til  

 forskudsafskrivninger, investeringsfondshenlæggelser og  

 etableringskontoindskud, vil betingelserne for udlevering efter DSL § 34  

 imidlertid ikke være opfyldt.
 Udlevering efter DSL § 34 kan omfatte såvel afdødes fælleseje og  

 skilsmissesæreje som afdødes fuldstændige særeje.
Efterlevende ægtefælle er eneste legale arving § 58, stk. 1, nr. 4, omfatter alle tilfælde, hvor den efterlevende  

 ægtefælle er eneste legale arving, dvs. alle tilfælde, hvor førstafdøde ikke  

 efterlader sig livsarvinger.
Dødsbobeskatning kan således ikke opnås gennem  

 indsættelse af testamentariske arvinger eller legatarer.
Uskiftet bo efter skifte med andre end førstafdødes livsarvinger Efter § 58, stk. 2, 1. og 2. pkt., gælder reglerne i kapitel 10, hvad  

 enten et uskiftet bo etableres umiddelbart i forbindelse med dødsfaldet,  

 eller der i første omgang påbegyndes et skifte.
Hvis der forud for  

 udleveringen af boet til den efterlevende ægtefælle er skiftet med en eller  

 flere livsarvinger efter førstafdøde, kan reglerne dog ikke finde anvendelse.  

 Sådanne kombinationer af skifte og uskiftet bo omfattes i stedet af reglerne  

 i lovens afsnit II, §§ 3-57, jf. § 2, stk. 1, nr. 2, således at det uskiftede  

 bo skatteretligt udgør en udlodning til den efterlevende ægtefælle.
 Kapitel 10 (§§ 58-66) gælder tilsvarende i situationer, hvor et påbegyndt  

 egentligt skifte munder ud i udlodning af hele boet til den efterlevende  

 ægtefælle efter bestemmelserne i arvelovens §§ 7 a og 7 b, dvs. tilfælde,  

 hvor DSL § 22 kunne have været anvendt, hvis man umiddelbart havde haft  

 overblik over boets størrelse.
I henhold til § 58, stk. 2, 3. pkt., ophæves en eventuel  

 mellemperiodebeskatning af afdøde.
Har dødsboet således indbetalt beløb, skal  

 disse godskrives ægtefællen.
Har dødsboet modtaget beløb, som nu skal  

 tilbagebetales, opkræves disse i forbindelse med den efterlevende ægtefælles  

 skat for det indkomstår, hvori boet sluttes.
Førstafdøde efterlader sig både fælles eje og fuldstændigt sær eje Bestemmelsen i § 58, stk. 3, omhandler tilfælde, hvor førstafdøde  

 efterlader sig både fælleseje og/eller skilsmissesæreje og fuldstændigt  

 særeje.
Ved afgørelsen af, hvilke beskatningsregler der skal finde anvendelse ved  

 sådanne blandede formueordninger, tages udgangspunkt i, hvad der sker med  

 fællesboet.
Hvis såvel fællesboet som særboet overtages af den efterlevende  

 ægtefælle efter en af reglerne i § 58, stk. 1 eller stk. 2, 1. pkt., (-ikke  

 nødvendigvis den samme regel for henholdsvis fællesboet og særboet), skal  

 beskatningen af den efterlevende ægtefælle fuldt ud ske efter reglerne i  

 nærværende kapitel.
 Hvis et af boerne overtages af den efterlevende ægtefælle efter § 58, stk.  

 1, eller stk. 2, 1. pkt., mens det andet bo sluttes ved boudlæg uden  

 skiftebehandling i medfør af § 18 i DSL (boudlæg) gælder reglerne i §§ 58-66,  

 se dog § 80 og B.D.1.5. Hvis fællesboet overtages af den efterlevende  

 ægtefælle efter § 58, stk. 1, eller stk. 2, 1. pkt., mens særboet skiftes,  

 gælder reglerne i §§ 58-66 dog med de ændringer, der følger af §§ 67-70.
 Som det fremgår af teksten ovenfor, finder reglerne i §§ 58-66 i visse  

 tilfælde anvendelse på førstafdødes fuldstændige særeje.
 Det fremgår af § 58, stk. 4, at i tilfælde, hvor udlevering til uskiftet  

 bo efter stk. 1 omfatter aktiver og passiver fra førstafdødes fuldstændige  

 særeje, anses disse som hidrørende fra førstafdødes andel af ægtefællernes  

 hidtidige fælleseje.
B.C.1.3 Den efterlevende ægtefælles indtræden i afdødes skattemæssige  

 stilling-§ 59 Ægtefællesuccession § 59, stk. 1, fastlægger omfanget af den efterlevende ægtefælles  

 succession i afdødes skattemæssige stilling.
Bestemmelsen svarer til reglerne  

 om dødsboets succession i afdødes stilling, jf. § 20, stk. 1. Den  

 efterlevende ægtefælle indtræder herefter i afdødes skattemæssige stilling.  

 Aktiverne anses for erhvervet af den efterlevende ægtefælle på de  

 tidspunkter, til de beløb og under de omstændigheder, som de i sin tid er  

 erhvervet af afdøde på.
Konto for opsparet overskud og indskudskonto Den efterlevende ægtefælle kan indtræde i afdødes stilling vedrørende  

 indestående på konto for opsparet overskud og indskudskonto i alle de  

 tilfælde, der er opregnet i § 58, stk. 1, og stk. 2, 1. pkt.
Dette gælder  

 også fuldstændigt særeje.
Flere virksomheder Reglerne i VSL § 2, stk. 3, om, at flere virksomheder i relation til  

 virksomhedsordningen anses som én virksomhed, indebærer, at  

 ægtefællen, hvis denne forud for dødsfaldet drev sin egen virksomhed og ikke  

 anvendte virksomhedsordningen på denne virksomhed, men derimod  

 kapitalafkastordningen, må vælge enten at gå over til at anvende  

 virksomhedsordningen eller at gå over til at anvende kapitalafkastordningen  

 på begge (alle) virksomheder.
Ønsker den efterlevende ægtefælle ikke at indtræde i afdødes stilling  

 vedrørende indeståendet på konto for opsparet overskud og indskudskonto,  

 gælder de almindelige regler om beskatning af opsparet overskud ved ophør,  

 jf.
VSL § 15 b.
Konjunkturudligningskontoen Reglen i § 59 indebærer, at den efterlevende ægtefælle kan indtræde i  

 afdødes stilling vedrørende indestående på konjunkturudligningskontoen i alle  

 de tilfælde, hvor reglerne om uskiftet bo mv. finder anvendelse, jf. § 58,  

 stk. 1, og stk. 2, 1. pkt.
Flere virksomheder Det gælder også i relation til anvendelsen af reglerne i  

 kapitalafkastordningen, at flere virksomheder anses som én virksomhed.
 Dette indebærer, at ægtefællen, hvis denne forud for dødsfaldet drev sin  

 egen virksomhed og ikke anvendte kapitalafkastordningen, må vælge enten at gå  

 over til at anvende kapitalafkastordningen eller at gå over til at anvende  

 virksomhedsordningen på begge (alle) virksomheder.
Ønsker den efterlevende ægtefælle ikke at indtræde i afdødes stilling  

 vedrørende indestående på konjunkturudligningskontoen, gælder de almindelige  

 regler om beskatning af henlæggelse til konjunkturudligning ved ophør, jf.  

 VSL § 22 b, stk. 7, 1. pkt.
Hvis den efterlevende ægtefælle i forbindelse med  

 ophøret med at anvende kapitalafkastordningen går over til at anvende  

 virksomhedsordningen, anses indestående på konjunkturudligningskontoen som  

 indestående på konto for opsparet overskud, jf.
VSL § 22 b, stk. 7, 4. pkt.
Erklæring om fravalg af succession i relation til visse dispositioner Det gælder efter § 59, stk. 2, at den efterlevende ægtefælle uanset stk. 1  

 skal kunne vælge ikke at succedere med hensyn til afdødes  

 forskudsafskrivninger, investeringsfondshenlæggelser og  

 etableringskontoindskud.
 Udgangspunktet er, at der sker overtagelse i overensstemmelse med  

 successionsreglen i § 59, stk. 1, og at ægtefællen således, jf. § 59, stk. 3,  

 må afgive en erklæring derom, hvis overtagelse ikke ønskes.
Frist senest ved indgivelse af åbningsstatus Erklæringen efter § 59, stk. 3, skal afgives samtidig med indgivelsen af  

 en opgørelse over afdødes eller det uskiftede bos åbningsstatus.
Baggrunden  

 herfor er, at den kommunale skattemyndighed i så fald kan iværksætte  

 efterbeskatning af afdøde straks ved modtagelsen af åbningsstatus, jf. herved  

 § 87, stk. 4. Hertil kommer, at erklæringen i de tilfælde, hvor den  

 efterlevende ægtefælle er enearving, betyder, at udlevering til forenklet  

 privat skifte efter DSL § 34 ikke kan ske.
Efterbeskatning Hvis den efterlevende ægtefælle ikke succederer, skal der ske  

 efterbeskatning i de indkomstår, hvori forskudsafskrivning eller  

 investeringsfondshenlæggelse er foretaget.
Det samme gælder indskud på  

 etableringskonto, der er foretaget inden 16/2-1987. Efterbeskatningen sker  

 ved genoptagelse af afdødes skatteansættelser for de pågældende indkomstår.
 Afdødes indskud på etableringskonto foretaget efter den 15. februar 1987  

 efterbeskattes i dødsåret.
Hvis den efterlevende ægtefælle overtager forskudsafskrivninger,  

 investeringsfondshenlæggelser og indskud på etableringskonto foretaget inden  

 den 16. februar 1987, og der efterfølgende skal ske efterbeskatning, sker  

 dette ligeledes ved genoptagelse af afdødes skatteansættelser i de  

 indkomstår, hvori de pågældende dispositioner er foretaget.
Overtagne indskud  

 på etablerings-konto, der er foretaget efter den 15. februar 1987,  

 efterbeskattes hos den efterlevende ægtefælle i det indkomstår, hvori  

 efterbeskatningen udløses.
Afdøde drev erhvervsvirksomhed tilhørende den efterlevende ægtefælle Obligatorisk succession fra begyndelsen af dødsåret § 59, stk. 4, omhandler den situation, hvor afdøde ved udløbet af  

 indkomståret forud for dødsåret drev en erhvervsvirksomhed, der tilhørte den  

 efterlevende ægtefælle.
Den efterlevende ægtefælle indtræder i afdødes  

 skattemæssige stilling med hensyn til virksomheden med virkning fra  

 begyndelsen af dødsåret.
Tilsvarende regler for situationen, hvor afdødes bo  

 omfattes af reglerne om skiftede boer, findes i § 45. I modsætning til § 45  

 giver nærværende bestemmelse dog ikke den efterlevende ægtefælle ret til at  

 fravælge indtræden.
 Det særegne ved situationen er, at den ikke dækkes af den almindelige  

 successionsregel i § 59, stk. 1, fordi virksomheden ikke indgår i boet efter  

 afdøde.
Hvis afdøde anvendte virksomhedsordningen, indtræder den efterlevende  

 ægtefælle med virkning fra dødsårets begyndelse i afdødes skattemæssige  

 stil-ling med hensyn til indestående på konto for opsparet overskud,  

 indskudskonto, kapitalafkastgrundlag og mellemregningskonto ved udløbet af  

 indkomståret forud for dødsåret.
Hvis afdøde anvendte kapitalafkastordningen,  

 indtræder den efterlevende ægtefælle tilsvarende i afdødes skattemæssige  

 stilling med hensyn til indestående på konjunkturudligningskonto.
Den efterlevende ægtefælles indtræden sker allerede med virkning fra  

 begyndelsen af dødsåret.
Dette er en fravigelse i forhold til den almindelige  

 successionsregel i stk. 1, der begrebsmæssigt har dødsdagen som skæringsdag.
Hvis afdøde har drevet virksomheden i mellemperioden, ville bestemmelsen i  

 § 60, stk. 2, medføre, at virksomhedsindkomst i mellemperioden skulle  

 beskattes hos afdøde.
Der er derfor i § 60, stk. 2, indsat en henvisning til  

 § 59, stk. 4, således at § 59, stk. 4, går forud.
Underskud Efter § 59, stk. 5, gælder, at underskud i førstafdødes indkomst i årene  

 forud for dødsåret kan overføres til fradrag i den efterlevende ægtefælles  

 indkomst efter de regler, der ville have været gældende for førstafdøde.
 Hvis underskuddet skal fradrages i dødsåret, fradrages det først i  

 ansættelsen, der omfatter afdødes indkomst, og derefter i ansættelsen af  

 længstlevendes øvrige indkomst i dødsåret.
B.C.1.4 Indkomstopgørelsen for den efterlevende ægtefælle - §§ 60 - 61 B.C.1.4.1 Generelle regler - § 60 Bestemmelsen angår opgørelsen af den efterlevende ægtefælles egen indkomst  

 i dødsåret og de efterfølgende indkomstår.
Almindelige regler   

 for personbeskat - ning, PSL § 60, stk. 1, fastslår, at den efterlevende ægtefælles indkomst som  

 hovedregel opgøres efter skattelovgivningens almindelige regler.
Da også  

 beskatningen foregår efter de almindelige regler for personbeskatning, gælder  

 hovedreglen for alle de indkomsttyper, der skal opgøres efter PSL.
Afdøde drev efterlevendes erhvervsvirksomhed Efter § 60, stk. 2, skal indkomst i mellemperioden, der hidrører fra  

 erhvervsvirksomhed, medregnes ved indkomstopgørelsen hos den ægtefælle, der  

 drev eller i overvejende grad drev virksomheden.
Bestemmelsen er en  

 tidsmæssig videreførelse af princippet i KSL § 25 A, stk. 1, der imidlertid,  

 jf. § 25 A, stk. 6, ikke umiddelbart finder anvendelse i dødsåret.
 Som en undtagelse gælder det dog, jf. henvisningen til § 59, stk. 4, at  

 indkomst i mellemperioden skal beskattes hos den efterlevende ægtefælle i den  

 situation, hvor afdøde i mellemperioden har drevet en virksomhed, der  

 tilhørte den efterlevende ægtefælle.
Skattemæssige afskrivninger I KSL § 26 A, stk. 1, 2. pkt., som affattet ved § 17 i lov nr. 1223 af 27.  

 december 1996, er det bestemt, at der i det indkomstår, hvori en af  

 ægtefællerne dør, foretages skattemæssige afskrivninger på aktiver, der  

 anvendes i en af ægtefællernes erhvervsvirksomhed, hos den ægtefælle, som  

 skal medregne indkomst fra virksomheden til sin skattepligtige indkomst.
 Afskrivningsretten følger således også beskatningen af virksomhedens  

 indkomst, når reglerne om uskiftet bo mv. finder anvendelse.
B.C.1.4.2 Lejeværdi - § 61, stk. 1 Bevarelse af lempelige beregningsregler Den efterlevende ægtefælle, der bliver boende i en ejendom, der tilhørte  

 en af ægtefællerne før dødsfaldet, bevarer retten til at få beregnet  

 lejeværdi efter særligt lempelige regler, hvis afdøde opfyldte betingelserne  

 herfor.
 Retten hertil ophører, hvis den efterlevende ægtefælle indgår nyt  

 ægteskab, jf. § 61, stk. 1.
Efter de gældende regler om beregning af lejeværdi af egen bolig i LL § 15  

 E og 15 F, gælder der forskellige særligt lempelige beregningsregler, hvis  

 beboeren er fyldt 67 år, er fyldt 60 år og førtidspensionist, eller er  

 efterlønsmodtager.
Hvis ejendommen er beboet af et ægtepar, er det uden  

 betydning, om det er ejerægtefællen eller den anden ægtefælle, der opfylder  

 en af de særlige betingelser.
B.C.1.4.3 Kursgevinst ved overtagelse af fast ejendom - § 61, stk. 2 § 61, stk. 2, rummer en henvisning til reglerne om beskatning af gevinst  

 ved ekstraordinær indfrielse af kontantlån, jf.
KGL § 22, stk. 3.
Hovedreglen er, at gevinst, som en debitor opnår ved hel eller delvis  

 ekstraordinær indfrielse af et kontantlån, skal medregnes ved opgørelsen af  

 den skattepligtige indkomst.
En række situationer er dog under visse  

 betingelser undtaget fra beskatningen.
Dette gælder bl.a. ægtefællens  

 indfrielse i forbindelse med ejerskifte, der skyldes den tidligere ejers død.
Ekstraordinær indfrielse af kontantlån Gevinst ved hel eller delvis ekstraordinær indfrielse af kontantlån, som  

 sker i forbindelse med en efterlevende ægtefælles overtagelse af en fast  

 ejendom i forbindelse med dødsboets udlevering til ægtefællen til uskiftet  

 bo, skal således ikke medregnes ved indkomstopgørelsen, såfremt den afdøde  

 ægtefælle på tidspunktet for dødsfaldet var ejer af den faste ejendom og  

 indfrielsen sker inden for en periode fra 6 måneder før til 6 måneder efter  

 tidspunktet for udlevering.
B.C.1.5 Afdødes indkomst i mellemperioden - § 62 Bestemmelsen angår afdødes indkomst i mellemperioden, jf. herved  

 definitionen i § 96, stk. 3.
Det fastslås ved § 62, stk. 1, 1. pkt., at den efterlevende ægtefælle er  

 skattepligtig af afdødes indkomst i mellemperioden.
Dog skal den efterlevende  

 ægtefælle efter 2. pkt. ikke beskattes af afdødes indkomst, der er beskattet  

 efter KSL § 48 E.
 Afdødes indkomst skal efter § 62, stk. 2, opgøres efter de almindelige  

 regler for personer med de undtagelser, der følger af § 59, stk. 4, og § 60,  

 stk. 2.
 Om skatteberegningen for dødsåret gælder der særlige regler, jf. § 63 og  

 B.C.1.6.
B.C.1.6 Skatteberegning i dødsåret - § 63 Bestemmelsen indeholder særregler for skatteberegningen for den  

 efterlevende ægtefælle i dødsåret under hensyn til, at den efterlevende  

 ægtefælle i dette år ud over skat af egen indkomst også skal svare skat af  

 afdødes indkomst i mellemperioden.
Én skatteansættelse for hver ægtefælle Det fastslås i § 63, stk. 1, at beskatningen foregår ved, at der foretages  

 én skatteansættelse af afdødes mellemperiode og én  

 skatteansættelse af den efterlevende ægtefælle for hele dødsåret, hvorefter  

 den efterlevende ægtefælles skat udgør summen af de to beregnede beløb.
Begge  

 skatteberegninger foretages ud fra de almindelige regler for personer, og for  

 afdødes vedkommende sker der omregning til helårsindkomst efter PSL § 14.
 Efter § 63, stk. 2, nedsættes hver af skatteansættelserne med  

 skatteværdien af ét personfradrag.
Samlevende ved døds faldet Efter § 63, stk. 6, gælder, at overførselsretten efter stk. 3-5 dels  

 forudsætter, at ægtefællerne var samlevende (i henhold til reglerne i KSL §  

 4) ved dødsfaldet, og dels, at den efterlevende ægtefælle ikke samlever (i  

 henhold til reglerne i KSL § 4) med en ny ægtefælle ved udgangen af dødsåret.
 Efter § 63, stk. 3, gælder det, at uudnyttet personfradrag i én af  

 de to ansættelser, der skal foretages efter stk. 1, kan overføres til den  

 anden ansættelse.
 For så vidt angår beregningen af mellemskat fortolkes reglerne således, at  

 der tilkommer hver af ægtefællerne et fuldt fradrag efter PSL § 36 a, stk. 1.
 Efter § 63, stk. 4, gælder det, at uudnyttet fradrag ved beregning af  

 mellemskatten hos én af ægtefællerne kan overføres til den anden  

 ægtefælle.
 Der gælder ikke særlige regler for beregning af topskat eller for  

 overførsel af uudnyttede fradrag m.v. ved topskatteberegningen.
Aktieindkomst I § 63, stk. 5, er endvidere fastsat en regel for opgørelsen af  

 aktieindkomsten i dødsåret.
Beskatningen af aktieindkomsten afhænger af,  

 hvorvidt aktieindkomsten ligger over eller under det i PSL § 8 a, stk. 1 og  

 2, nævnte grundbeløb, der i 1997 udgør *34.100 kr.
Hvis aktieindkomst for en  

 af ægtefællerne i dødsåret ligger under grænsen, forhøjes den anden  

 ægtefælles grundbeløb tilsvarende.
Den anden ægtefælle kan dog højst få et  

 grundbeløb svarende til det dobbelte af det normale.
Ikke samlevende Hvis ægtefællerne ikke var samlevende i skattemæssig henseende ved  

 dødsfaldet, kan overførsel af mellemskattebundfradrag, personfradrag og  

 grundbeløbet vedr. aktieindkomst ( PSL § 8 a) ikke ske.
Afdødes  

 mellemskattebundfradrag og personfradrag gives i den efter PSL § 14 omregnede  

 helårsindkomst.
B.C.1.7 Modregning af afdødes skatter - § 64 Resterende virksomhedsskat/konjunkturudligningsskat I henhold til § 64, stk. 1, kan resterende virksomhedsskat og resterende  

 konjunkturudligningsskat overføres til ægtefællen efter henholdsvis § 10,  

 stk. 3, og § 22 b, stk. 5, i VSL, jf. lovbek. nr. 659 af 28. juli 1995 som  

 ændret ved § 3 i lov nr. 488 af 12. juli 1996.
Negativ aktieindkomst Efter § 64, stk. 2, kan afdødes beregnede negative skat af aktieindkomst  

 efter PSL § 8 a, stk. 5, fremføres til modregning i den efterlevende ægtefælles  

 skat.
I § 64, stk. 3, 1. pkt., er det bestemt, at foreløbige indkomstskattebeløb  

 fra mellemperioden godskrives den efterlevende ægtefælle.
Dette gælder uanset  

 hvilken af ægtefællerne, der har foretaget indbetalingen.
KSL § 48 E - endelig beskatning Det fremgår dog af § 64, stk, 3, 2. pkt., at skatten af indkomst, som  

 afdøde har oppebåret i mellemperioden, og som er blevet beskattet efter  

 reglerne i KSL § 48 E, bliver endelig ved dødsfaldet.
*150.000 kr.'s reglen - overskydende skat Endelig gælder det i henhold til § 64, stk. 4, at når den efterlevende  

 ægtefælle har fået boet efter førstafdøde udleveret efter DSL § 22  

 ("*150.000 kr.sreglen" mv.), tilfalder eventuel overskydende skat  

 ægtefællen uden om dødsboet.
Det gælder såvel overskydende skat for  

 mellemperioden som overskydende skat for tidligere indkomstår.
Det er  

 ligeledes uden betydning, om den overskydende skat vedrører afdøde eller den  

 efterlevende ægtefælle selv.
 Også overskydende skat for år, der ligger længere tilbage end det seneste  

 afsluttede indkomstår forud for dødsfaldet, er omfattet.
B.C.1.8 Henstandsordninger - § 65 § 65 omfatter tilfælde, hvor skattemyndighederne har givet afdøde henstand  

 med betaling af visse skatter og afgifter efter regler herom.
Den  

 efterlevende ægtefælle har mulighed for at indtræde i sådanne  

 henstandsordninger.
 Bestemmelsen er parallel med bestemmelsen i § 51, og der henvises til  

 B.B.5.12.
B.C.1.9 Udlodning til andre arvinger eller legatarer - § 66 Som det fremgår ovenfor i § 58, stk. 2, jf.
B.C.1.2., er det hensigten, at  

 reglerne i DBSL's kapitel 10 om beskatningen af den efterlevende ægtefælle  

 også skal finde anvendelse, hvis der, før den efterlevende ægtefælle  

 overtager boet til uskiftet bo, er skiftet med legatarer og/eller med  

 arvinger, der ikke er livsarvinger efter førstafdøde.
I disse tilfælde er der  

 i skifteretlig henseende tale om et skifte, det vil bl.a. sige, at der skal  

 udarbejdes en boopgørelse.
 Reglerne i kapitel 10 finder også anvendelse, hvis den efterlevende  

 ægtefælle er afdødes eneste legale arving, selv om der eventuelt er skiftet  

 ved førstafdødes død med testamentariske arvinger eller legatarer, jf. § 58,  

 stk. 1, nr. 4.
§ 66 regulerer de indkomstskattemæssige forhold dels for den efterlevende  

 ægtefælle og dels for udlodningsmodtagerne i tilfælde, hvor en sådan  

 udlodning er sket.
Bestemmelsen svarer i vidt omfang til de tilsvarende  

 regler for de skiftede boer, jf. § 5 og § 55.
Efterlevende ægte fælles skattepligt op hører ved udlod ning/ skæringsdag Det gælder efter § 66, stk. 1, at den efterlevende ægtefælles skattepligt  

 vedrørende udloddede aktiver som hovedregel skal ophøre på skæringsdagen i  

 boopgørelsen.
Den efterlevende ægtefælle skal skattemæssigt behandles på  

 tilsvarende måde som et dødsbo, der var omfattet af lovens afsnit II  

 (selvstændigt skattesubjekt), ville have været.
Renteperiodisering Dette indebærer for det første, jf. § 66, stk. 1, 2. pkt., at renter skal  

 periodiseres på samme måde, som hvis der havde foreligget et skattemæssigt  

 dødsbo, sml. § 9, stk. 1, nr. 5, og § 22, stk. 1, nr. 5 Succession/ikkesuccession Det medfører dernæst, at udlodningen kan ske enten uden succession eller  

 med succession, forudsat at de øvrige betingelser herfor er opfyldt, herunder  

 kravene i § 37 til den familiemæssige tilknytning mellem den førstafdøde  

 ægtefælle og udlodningsmodtageren.
Ved udlodning uden succession stilles ægtefællen, som om aktivet var solgt  

 på skæringsdagen til den værdi, hvortil aktivet er optaget i boopgørelsen,  

 jf. herved §§ 28 og 29. Adgangen til udlodning med succession er efter § 36,  

 stk. 1, betinget af, at dødsboet ikke er fritaget for beskatning.
Ved  

 afgørelsen af, om det uskiftede bo ville have været fritaget for beskatning,  

 skal der, jf. § 66, stk. 1, 3. pkt., tages udgangspunkt i værdierne i  

 boopgørelsen.
Disse sammenholdes med beløbsgrænserne i § 6, stk. 1, om  

 skattefritagelse.
Acontoudlodning § 66, stk. 2-4, vedrører a conto-udlodninger.
Den efterlevende ægtefælles  

 skattepligt skal kunne bringes til ophør ved a conto-udlodninger på  

 tilsvarende måde, som dødsboets skattepligt kan bringes til ophør efter § 5,  

 stk. 2-3.
Indberetning om Ácontoudlodning Det vil sige, at den efterlevende ægtefælles indkomstskattepligt ophører  

 vedrørende det udloddede, hvis ægtefællen inden 4 uger fra udlodningen til  

 den kommunale skattemyndighed oplyser: 1) udlodningsdagen, 2) hvilke aktiver  

 og passiver a conto-udlodningen omfatter, 3) hvem der har modtaget a  

 conto-udlodning og 4) værdien af de udloddede aktiver og passiver på  

 udlodningsdagen.
Den efterlevende ægtefælle skal i øvrigt stilles på  

 tilsvarende måde som ved udlodning efter § 66, stk. 1.
Tillægsopgørelsen § 66, stk. 5, omhandler tilfælde, hvor der ud over boopgørelsen også  

 udarbejdes tillægsopgørelse vedrørende enkelte aktiver og passiver efter  

 skifterettens nærmere bestemmelse.
Den efterlevende ægtefælles  

 indkomstskattepligt i disse tilfælde ophører først på den i tillægsopgørelsen  

 valgte skæringsdag, når udlodning sker til andre end ægtefællen.
Udlodningsmodtagerens skattemæssige situation § 66, stk. 6, omhandler udlodningsmodtagerens skattemæssige situation.
Denne påvirkes ikke af, at der er tale om udlodning fra et bo, der ikke er  

 et selvstændigt skattesubjekt.
Modtagerens indkomstskattepligt begynder  

 samtidig med, at indkomstskattepligten for den efterlevende ægtefælle ophører  

 efter § 66, stk. 1-5. Herved opnås kontinuitet i beskatningen ligesom i  

 skiftesituationen, smh. § 35, stk. 1.
Det gælder endvidere, at reglerne i kapitel 6 (§§ 34-40) om udlodning  

 henholdsvis med og uden succession finder tilsvarende anvendelse.
Der  

 henvises til B.B.4. om §§ 34-40.
B.C.2 Skifte af førstafdødes særbo B.C.2.1 Anvendelsesområdet for lovens kapitel 11 - § 67 Samtidigt fællesbo og særbo Lovens kapitel 11 indeholder de fornødne særregler for situationer, hvor  

 der er tale om skifte af afdødes særbo efter reglerne i lovens afsnit II (§§  

 2-57), samtidig med at fællesboet overtages af den efterlevende ægtefælle  

 efter reglerne i kapitel 10 (§§ 58-66).
Særboet følger således de almindelige regler i lovens afsnit II, hvilket  

 betyder, at afkast af afdødes fuldstændige særeje i mellemperioden beskattes  

 i særboet og ikke hos den efterlevende ægtefælle.
Efter § 67, stk. 1, er  

 anvendelsesområdet for kapitel 11, §§ 67-70, afgrænset til tilfælde, hvor  

 fællesboet overtages af den efterlevende ægtefælle efter en af reglerne i §  

 58, stk. 1, eller stk. 2, 1. pkt., mens særboet skiftes uden overtagelse.
 Reglerne i dette kapitel gælder kun for så vidt angår særboet, mens  

 fællesboet i enhver henseende henføres til beskatning efter reglerne i lovens  

 kapitel 10 (§§ 59-66) jf. herved § 58, stk. 3, sidste pkt.
 Det fastslås i § 67, stk. 2, at reglerne i §§ 3-6 finder anvendelse på  

 særboet.
Skattefritaget særbo Efter § 67, stk. 3, finder §§ 7-18 anvendelse for boer, der er  

 skattefritaget efter § 6, med de ændringer der følger af § 68.
Ikke skattefritaget særbo Hvis boet ikke er fritaget for beskatning efter § 6, finder §§ 19-33  

 anvendelse med de ændringer, der følger af § 69, jf. § 67, stk. 4.
Særboets udlodningsmodtagere For modtagere af udlodning fra et bo, der er omfattet af § 67, stk. 1 (dvs  

 stammer fra afdødes særbo) gælder §§ 34-40, jf. § 67, stk. 5.
 For så vidt angår den efterlevende ægtefælle skal denne beskattes efter §§  

 59-65 på grund af fællesboet med de ændringer, der følger af § 70, jf. § 67,  

 stk. 6, 1. pkt.
Udlodning til ægtefællen § 67, stk. 6, 2. pkt., indeholder den regel, at i det omfang den  

 efterlevende ægtefælle modtager udlodning fra et bo, der er omfattet af stk.  

 1, gælder dog i stedet §§ 41-48 samt § 51. Det vil sige, at ved udlodning,  

 som den efterlevende ægtefælle modtager fra særboet, er det reglerne i  

 kapitel 7, der finder anvendelse.
I § 70 findes enkelte særregler om  

 anvendelsen af §§ 59-65 som følge af særboet.
Begrænset skattepligtigt særbo For så vidt der måtte forekomme tilfælde, hvor særboet er begrænset  

 skattepligtigt, vil reglerne i lovens kapitel 9 (§§ 53-57) kunne anvendes  

 analogt.
 Begrænset skattepligt for særboet indebærer typisk, at afdøde var  

 hjemmehørende i udlandet, og overtagelse af fællesboet til uskiftet bo  

 forudsætter almindeligvis, at ægtefællerne var hjemmehørende her ved  

 dødsfaldet.
B.C.2.2 Skattefritagne boer - § 68 Bestemmelsen omhandler tilfælde, hvor særboet er fritaget for beskatning  

 efter § 6. Se B.B.1.5. om § 6.
Mellemperiodebe skatning § 68, stk. 1, fastslår, at reglerne i kapitel 4 (§§ 8-18) om  

 mellemperiodebeskatning ved skattefritagne dødsboer finder anvendelse, men  

 kun på afkast af fuldstændigt særeje.
Dette indebærer, at der kan foretages  

 afsluttende skatteansættelse, men kun af særejeindkomst.
Afdødes øvrige  

 indkomst, herunder ikke formuerelaterede indtægter som løn, pension og lign.,  

 skal beskattes hos den efterlevende ægtefælle, jf. § 62, stk. 1.
 Reglen i § 68, stk. 1, om fordeling af afdødes mellemperiodeindkomst  

 mellem særboet og den efterlevende ægtefælle fordrer, at der tillige  

 foretages en fordeling af afdødes forudbetalte skatter for mellemperioden.
Fordeling af afdødes forudbetalte skatter Det fastslås i § 68, stk. 2, at fordelingen af de forudbetalte skatter  

 tager udgangspunkt i afdødes samlede mellemperiodeindkomst.
Heraf udskilles  

 den del af mellemperiodeindkomsten, der vedrører særboet.
Særboet godskrives  

 så stor en del af de forudbetalte skatter, som svarer til den andel,  

 særejeindkomsten udgør af den samlede mellemperiodeindkomst.
B.C.2.3 Ikke-skattefritagne boer - § 69 Bestemmelsen angår de tilfælde, hvor særboet ikke er fritaget for  

 beskatning efter § 6.
Det gælder efter § 69 i stk. 1, at reglerne i DBSL's kapitel 5 (§§ 19-33)  

 finder anvendelse, men kun for så vidt angår særejet.
Se herom B.B.3.
Fordeling af afdødes forudbetalte skatter På samme måde som i de skattefritagne boer, jf. § 68, stk. 2, kræves der  

 en fordeling af afdødes forudbetalte skatter i mellemperioden mellem særboet  

 og den efterlevende ægtefælle.
Efter § 69, stk. 2, gælder, at fordelingen  

 foretages på samme måde som efter § 68, stk. 2, jf.
B.C.2.2. Det vil sige, at  

 det i disse tilfælde (men kun disse) er nødvendigt at opdele  

 bobeskatningsindkomsten i indkomst, der er erhvervet før og efter dødsdagen.
B.C.2.4 Den efterlevende ægtefælle - § 70 § 70 angår den efterlevende ægtefælle, der som udgangspunkt skal beskattes  

 efter reglerne i kapitel 10, jf. herom § 67, stk. 6.
Fordeling af mellemlemperiodeindkomst på særbo/fællesbo Der fastslås i § 70, stk. 1, en begrænsning i anvendelsen af § 62, stk. 1.  

 Efter denne regel skal den efterlevende ægtefælle beskattes af afdødes  

 indkomst i mellemperioden, men det gælder efter nærværende bestemmelses stk.  

 1 ikke i det omfang, afdødes indkomst i mellemperioden i stedet henregnes til  

 særboet, jf. herved § 68, stk. 1, og § 69, stk. 1.
 I § 70, stk. 2, fastslås det endvidere, at den efterlevende ægtefælle i  

 disse tilfælde ikke godskrives hele afdødes forudbetalte skat i  

 mellemperioden, jf. herved § 64, stk. 3, men kun den del, der ikke efter §  

 68, stk. 2, eller § 69, stk. 2, skal henføres til særboet.
B.C.3 Skifte af uskiftet bo i den efterlevende ægtefælles levende live B.C.3.1 Indledning I DBSL's kapitel 12 findes reglerne om beskatning i forbindelse med skifte  

 af et uskiftet bo i den efterlevende ægtefælles levende live.
Kapitlet regulerer kun forholdene i forbindelse med skifte i den  

 efterlevende ægtefælles levende live.
Hvis et uskiftet bo afsluttes ved, at  

 den længstlevende af ægtefællerne dør, behandles dødsboet efter længstlevende  

 efter de almindelige regler i DBSL's afsnit II (eller i tilfælde af boudlæg  

 afsnit IV).
Ved skifte af uskiftet bo i den efterlevende ægtefælles levende live er  

 der i skiftemæssig henseende tale om et skifte eller i hvert fald om, at  

 egentligt skifte er indledt.
Den skattemæssige regulering af denne situation  

 fremgår af reglerne i dette afsnit.
Almindelige regler for skiftede boer Et uskiftet bo, der skiftes fuldstændigt i den efterlevende ægtefælles  

 levende live, er omfattet af de almindelige regler for skiftede boer i DBSL's  

 afsnit II, dvs. §§ 3-6 og §§ 19-52, jf. § 71, stk. 3. Efter DBSL beskattes  

 den efterlevende ægtefælle efter de almindelige personskatteregler af hele  

 sin formue under et skifte af førstafdødes formue, jf. § 42, stk. 2. Der  

 gælder alene den undtagelse, at eventuel beskatning af gevinst og tab ved  

 udlodning af den efterlevende ægtefælles aktiver til andre arvinger og  

 legatarer efter førstafdøde vedrører boet og ikke den efterlevende ægtefælle,  

 jf. § 4, stk. 2, og § 42, stk. 2.
For så vidt angår de uskiftede boer kan der ikke i forbindelse med et  

 skifte i den efterlevende ægtefælles levende live foretages en opdeling i  

 henholdsvis førstafdødes og den efterlevendes formue.
Som følge heraf anses  

 hele det uskiftede bos formue under skiftet for den efterlevende ægtefælles  

 formue og beskattes hos denne, jf. princippet i § 42, stk. 2. Det uskiftede  

 bo beskattes i konsekvens heraf alene af eventuel gevinst og tab ved  

 udlodning af boets aktiver til andre arvinger og legatarer efter førstafdøde,  

 jf. § 72, stk. 1.
Overtagelse til fri rådighed efter alle livsarvingers død Det er en forudsætning for uskiftet bo, at der er livsarvinger efter  

 førstafdøde.
Det vil sige, at det uskiftede bo ophører, hvis alle  

 førstafdødes livsarvinger afgår ved døden før den efterlevende ægtefælle.  

 Efter arvelovens § 24 overtager den efterlevende ægtefælle i denne situation  

 uden skifte det hidtidige uskiftede bo til fri rådighed.
Reglerne i DBSL's  

 kapitel 10 om uskiftet bo mv. finder også anvendelse i denne situation.
B.C.3.2 Oversigt over anvendelsesområdet for lovens kapitel 12 og  

 samspillet med lovens øvrige regler - § 71 § 71 indeholder en oversigt over kapitlets anvendelsesområde og samspil  

 med lovens øvrige regler.
 Udgangspunktet i § 71, stk. 1, er, at anvendelsesområdet afgrænses til  

 skifte af uskiftet bo i den efterlevende ægtefælles levende live.
Imødekommelsesdag En forudsætning for, at lovens øvrige bestemmelser kan finde anvendelse på  

 disse boer, er, at det fastslås, hvilken dag der skal træde i stedet for  

 dødsdagen.
Efter § 71, stk. 2, træder datoen for skifterettens imødekommelse  

 af skifteanmodningen generelt i stedet for dødsdagen.
Samtidig defineres  

 denne dato som imødekommelsesdagen.
Fastlæggelsen af imødekommelsesdagen har ingen indflydelse på, hvilke  

 aktiver og passiver der er inddraget under skiftet.
Dette reguleres af de  

 arve- og skifteretlige regler, hvilket indebærer, at skiftet omfatter de  

 aktiver og passiver, som tilhørte det uskiftede bo på det tidspunkt, hvor  

 skiftet blev begæret enten af den efterlevende ægtefælle eller af en  

 livsarving.
Et skifte af uskiftet bo i den efterlevende ægtefælles levende live kan  

 afsluttes på en række forskellige måder.
Skattemæssigt kan de opdeles i tre  

 tilfældegrupper:
Fuldstændigt skifte For det første kan skiftet afsluttes ved, at hele det uskiftede bo deles  

 mellem den efterlevende ægtefælle og førstafdødes øvrige arvinger  

 (fuldstændigt skifte).
Partielt skifte For det andet kan skiftet afsluttes ved, at den efterlevende ægtefælle på  

 ny får det uskiftede bo udleveret til uskiftet bo, efter at der er skiftet  

 med enkelte arvinger efter førstafdøde, men således, at mindst én  

 livsarving efter førstafdøde ikke har fået sin arv efter førstafdøde udbetalt  

 (partielt skifte).
Udlevering til efterlevende ægtefælle For det tredje kan skiftet afsluttes ved, at den efterlevende ægtefælle  

 får hele det uskiftede bo udleveret.
Det kan enten være til fornyet uskiftet  

 bo, (det vil sige, at skiftebegæringen tilbagekaldes eller afvises), eller  

 hele boet kan overtages af den efterlevende ægtefælle, fordi der efter  

 reglerne i arvelovens §§ 7 a og 7 b intet bliver at udlodde til andre  

 arvinger og legatarer.
§ 71, stk. 3 Efter § 71, stk. 3, omfattes de fuldstændige skifter som udgangspunkt af  

 reglerne i lovens afsnit II om dødsboer, der er selvstændige skattesubjekter  

 (§§ 3-6 og §§ 19-52), men der gælder dog enkelte særregler, jf. § 72 om boet,  

 §§ 73 og 74 om den efterlevende ægtefælle og § 75 om underskud.
 Lovens kapitel 4 om beskatningen af mellemperioden finder ikke anvendelse.
 § 71, stk 4.
Partielle skifter behandles efter DBSL kap. 10 Efter § 71, stk. 4, skal de partielle skifter ikke skattemæssigt behandles  

 efter reglerne i lovens afsnit II om dødsboer.
I stedet skal den efterlevende  

 ægtefælle både under og efter skiftet beskattes efter reglerne i kapitel 10  

 om uskiftet bo mv., se ovenfor B.C.3.1. Det samme gælder ved de skifter, der  

 afsluttes helt uden udlodning til andre.
Udlodning - succession Efter § 71, stk. 4, finder § 66 om udlodning fra de umiddelbart etablerede  

 uskiftede boer tilsvarende anvendelse ved senere partielt skifte af et  

 uskiftet bo.
Dette betyder bl.a., at der er adgang for de udskiftede arvinger  

 efter førstafdøde til at overtage aktiver med succession.
Oprindeligt skifte med en eller flere livsarvinger Oprindeligt partielt skifte § 71, stk. 5, indeholder en særregel for tilfælde, hvor det uskiftede bo  

 er etableret, efter at der umiddelbart i forbindelse med dødsfaldet er  

 skiftet med en eller flere livsarvinger efter førstafdøde (oprindeligt  

 partielt skifte), jf. § 58, stk. 2, 2. pkt.
I disse tilfælde er beskatningen  

 fra starten sket efter lovens afsnit II, jf. § 2, stk. 1, nr. 2. Reglerne i  

 afsnit II, §§ 41-51, finder anvendelse på den efterlevende ægtefælle og  

 reglerne i afsnit II, §§ 34-40, på eventuelle udlodningsmodtagere, hvis et  

 sådant partielt skiftet bo skiftes i den efterlevende ægtefælles levende  

 live.
Dette gælder både, når det nye skifte er fuldstændigt, og når det er  

 partielt, jf. henvisningen i § 71, stk. 4.
B.C.3.3 Fuldstændigt skifte af uskiftet bo i den efterlevendes ægtefælles  

 levende live - § 72 § 72 indeholder de særlige regler, der gælder ved anvendelsen af reglerne  

 i DBSL kapitel 3 ( §§ 3-6) og kapitel 5 (§§ 19-33) på de uskiftede boer, der  

 skiftes fuldstændigt i den efterlevende ægtefælles levende live.
Boets indkomst Efter § 72, stk. 1, består boets indkomst alene af gevinst og tab ved  

 udlodning af boets aktiver til andre end den efterlevende ægtefælle.
Reglen  

 har sammenhæng med reglen om, at den efterlevende ægtefælle også ved skifte  

 umiddelbart ved dødsfaldet skal beskattes efter de almindelige regler også  

 for så vidt angår formuen, jf. ovenfor B.B.5.3. om § 42, stk. 2. Ifølge § 72,  

 stk. 2, gælder der som udgangspunkt samme skattefritagelsesregel for de  

 uskiftede boer som for dødsboer, der umiddelbart omfattes af lovens afsnit  

 II, jf. herved § 6.
Flere boer Hvis den førstafdøde ægtefælle efterlod sig et fuldstændigt særeje, skal  

 såvel det uskiftede bo som særboet kunne rummes inden for beløbsgrænserne i §  

 6, stk. 1. For begge boers vedkommende regnes der med værdierne i  

 boopgørelsen eventuelt med tillæg af værdierne i en tillægsopgørelse, jf. §  

 6, stk. 3.
Efterlevende ægtefælles arv af førstafdødes særeje Det bestemmes i § 72, stk. 2, 4. pkt., at i det omfang det uskiftede bo  

 omfatter arv, som den efterlevende ægtefælle har modtaget af førstafdødes  

 fuldstændige særeje, skal sådan arv ikke medregnes til beholdningen i det  

 uskiftede bo ved afgørelsen af, hvorvidt beløbsgrænserne er overholdt.
Ingen skattemæssig mellemperiode i ikke skattefritagne boer I § 72, stk. 3, er det bestemt, at et bo, der ikke er skattefritaget efter  

 § 6, kun skal beskattes af indkomst som nævnt i § 72, stk. 1, dvs. gevinst og  

 tab ved udlodning til andre arvinger eller legatarer efter førstafdøde end  

 den efterlevende ægtefælle, jf. i øvrigt nedenfor B.C.3.4. om beskatning af  

 den efterlevende ægtefælle.
Bestemmelsen udgør herved en fravigelse af bestemmelsen i § 19, stk. 2,  

 hvorefter boet normalt beskattes af indkomsten i hele bobeskatningsperioden,  

 som består af både mellem- og boperiode.
I disse boer er der således ingen  

 skattemæssig mellemperiode, jf. også henvisningsbestemmelsen i § 71, stk. 3,  

 hvor §§ 7-18, der omhandler beskatning af mellemperioden, når boet er  

 skattefritaget, ikke er medtaget.
Ét bofradrag § 72, stk. 4 og 5, omhandler bofradrag.
Den almindelige regel i § 30, stk.  

 2, hvorefter bofradragets størrelse afhænger af boperiodens længde, gælder  

 ikke, idet der i stedet tildeles ét fradrag med et grundbeløb på  

 42.850 kr.
 Beløbet, der er i 1987-niveau, reguleres efter PSL § 20, jf. § 72, stk. 5.
 Herved bliver bofradraget i 1997 *55.200 kr. (svarende til 12 gange det  

 månedligt påløbende bofradrag i § 30, stk. 2, på *4.600 kr.).
B.C.3.4 Beskatning af den efterlevende ægtefælle under skiftet - § 73 § 73 fastlægger omfanget af den efterlevende ægtefælles  

 indkomstskattepligt under skiftet.
I overensstemmelse med reglen om, at kun  

 gevinst og tab ved udlodning til andre arvinger og legatarer skal henføres  

 til boet, jf. § 72, stk. 1, er det bestemt, at den efterlevende ægtefælle i  

 boperioden skal beskattes uden hensyntagen til skiftet.
Den efterlevende  

 ægtefælle skal således i boperioden beskattes af indtægter og udgifter  

 vedrørende den formue, der er inddraget under skiftet.
Den efterlevende  

 ægtefælle skal dog ikke beskattes af de nævnte gevinster og tab ved udlodning  

 til andre arvinger og legatarer.
B.C.3.4.1 Virksomhedsordningen og kapitalafkastordningen - § 74 § 74 omhandler tilfælde, hvor den efterlevende ægtefælle har anvendt  

 virksomhedsordningen eller kapitalafkastordningen på en erhvervsvirksomhed,  

 der tilhørte det uskiftede bo.
I § 74, stk. 1, er det bestemt, at VSL'ens regler om virksomhedsordningen  

 henholdsvis kapitalafkastordningen finder anvendelse med de ændringer, der  

 findes i § 74, stk. 2 og 3, jf. nedenfor.
I forbindelse med skiftet skal der  

 i visse tilfælde ske efterbeskatning af indestående på konto for opsparet  

 overskud henholdsvis konjunkturudligningskonto.
Virksomhedseordningen Det bestemmes i § 74, stk. 2, at hvis der udloddes en erhvervsvirksomhed,  

 en del af en erhvervsvirksomhed eller én af flere virksomheder  

 tilhørende det uskiftede bo, skal indestående på konto for opsparet overskud,  

 eventuelt en forholdsmæssig del heraf, ved udløbet af indkomståret forud for  

 imødekommelsesdagen med tillæg af hertil svarende virksomhedsskat og med  

 fradrag af et grundbeløb på *107.300 kr. (1997) medregnes ved opgørelsen af  

 den efterlevende ægtefælles personlige indkomst for imødekommelsesåret.
Der  

 skal dog ikke ske beskatning i det omfang indestående på konto for opsparet  

 overskud overtages af den, til hvem virksomheden udloddes.
Reglerne i § 39  

 finder tilsvarende anvendelse.
Det fremgår af disse regler, at der også kan  

 ske overtagelse af indestående på konto for opsparet overskud, når boet er  

 fritaget for beskatning efter § 6.
VSL § 15 b Reglerne gælder kun, hvis virksomheden udloddes til andre arvinger eller  

 legatarer efter førstafdøde.
Hvis den efterlevende ægtefælle skal beholde  

 virksomheden, men vælger ikke at fortsætte med at anvende  

 virksomhedsordningen, skal der ske beskatning af indestående på konto for  

 opsparet overskud hos ægtefællen efter reglerne i VSL § 15 b.
Kapitalafkastordningen Efter § 74, stk. 3, gælder tilsvarende regler for kapitalafkastordningen.
 § 74, stk. 4, indeholder en bestemmelse om fradrag i den efterlevende  

 ægtefælles slutskat mv. for virksomhedsskat og konjunkturudligningsskat  

 vedrørende opsparet overskud henholdsvis henlæggelse til konjunkturudligning,  

 der beskattes efter § 74, stk. 2 eller 3.
Efter § 74, stk. 4, 2. pkt., finder VSL § 10, stk. 3, 3. pkt., henholdsvis  

 § 22 b, stk. 5, 2. pkt., tilsvarende anvendelse.
Der henvises til B.K.1.3.4.  

 for så vidt angår ikrafttrædelsen af § 74, stk. 4, 2. pkt.
 Efter § 74, stk. 5, skal grundbeløbene i § 74, stk. 2 og 3, reguleres  

 efter PSL § 20. Grundbeløbene, der svarer til grundbeløbene i §§ 10 og 11, er  

 i 1987-niveau og svarer til *107.300 kr. i 1997-niveau.
B.C.3.5 Underskud - § 75 § 75 indeholder en række regler om underskud dels i den efterlevende  

 ægtefælles skattepligtige indkomst og dels i boets skattepligtige indkomst.
 Bestemmelsen betyder, at de almindelige regler om underskud i § 20, stk.  

 3, og § 49 ikke finder anvendelse.
Overførsel af efterlevendes ægtefælles underskud til boet § 75, stk. 1, omhandler den efterlevende ægtefælles underskud i  

 skattepligtig indkomst.
Herefter kan underskud, som den efterlevende  

 ægtefælle kunne have fremført til fradrag i sin skattepligtige indkomst i  

 imødekommelsesåret og i de indkomstår, der helt eller delvis omfattes af  

 boperioden, fradrages i boets skattepligtige indkomst.
Fradraget forudsætter  

 dog, at underskuddet ikke kan udnyttes hos den efterlevende ægtefælle selv.  

 Et underskud, der er udnyttet i boet, kan ikke overføres til den efterlevende  

 ægtefælles skattepligtige indkomst.
 § 75, stk. 1, omfatter tidsmæssigt underskud i den efterlevende ægtefælles  

 skattepligtige indkomst i de fem indkomstår forud for imødekommelsesåret, i  

 imødekommelsesåret og i indkomstår, der fuldt ud dækkes af boperioden.  

 Underskud i den efterlevende ægtefælles skattepligtige indkomst i det  

 indkomstår, hvor boet afsluttes, omfattes derimod af § 75, stk. 2.
 § 75, stk. 2 omhandler underskud i den efterlevende ægtefælles  

 skattepligtige indkomst i det indkomstår, hvori boet sluttes.
 Som hovedregel er der ikke adgang til at overføre den efterlevende  

 ægtefælles underskud til boet.
 Hvis boets skæringsdag imidlertid er placeret således, at den er  

 sammenfaldende med udløbet af et indkomstår hos den efterlevende ægtefælle,  

 er der i disse tilfælde adgang til at overføre underskud fra den efterlevende  

 ægtefælle til boet også i det sidste indkomstår.
Overførsel af boets underskud til efterlevende ægtefælle Efter § 75, stk. 3, skal underskud i boets skattepligtige indkomst kunne  

 overføres til fradrag i den efterlevende ægtefælles skattepligtige indkomst i  

 det seneste indkomstår forud for boets slutning.
Hvis skæringsdagen er  

 sammenfaldende med udløbet af den efterlevendes ægtefælles indkomstår,  

 foretages fradraget dog i det pågældende indkomstår.
Carry back Ifølge § 75, stk. 4, kan et underskud i boets skattepligtige indkomst, der  

 ikke kan udnyttes ved overførsel til den efterlevende ægtefælle efter § 75,  

 stk. 3, kræves udbetalt med et beløb svarende til 30 pct. af underskuddet.
Bestemmelsen udgør en modifikation til § 31, 1. pkt., idet modregning hos  

 den efterlevende ægtefælle skal være forsøgt, før der bliver tale om  

 udbetaling.
Begrænsningen i § 31, 2. pkt., der gælder i tilfælde, hvor  

 dødsboets skattefritagelse er bortfaldet i medfør af § 6, stk. 2, finder  

 derimod anvendelse.
