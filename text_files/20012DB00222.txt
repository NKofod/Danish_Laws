Betænkning afgivet af Europaudvalget den  

 1. marts 2002 Betænkning over Forslag til folketingsbeslutning om  

 tiltrædelse af Stabiliserings- og Associeringsaftale mellem De  

 Europæiske Fællesskaber og deres medlemsstater på den ene  

 side og Den Tidligere Jugoslaviske Republik Makedonien på den anden  

 side [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 23. januar 2002 og  

 var til 1. behandling den 30. januar 2002. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 2  

 møder.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller beslutningsforslaget til vedtagelse
uændret.
Socialistisk Folkepartis medlem af udvalget støtter  

 indgåelse af aftalen som et led i EU s overordnede strategi for Syd- og  

 Østeuropa.
Samtidig beklager SF, at EU ikke fuldt ud har udnyttet sit  

 økonomiske, politiske og diplomatiske potentiale til også at  

 handle over for de alvorlige modsætningsforhold i Makedonien.
Den  

 aftale, som blev indgået den 9. april 2001 nævner ganske vist  

 hensyn til etniske mindretal og behovet for at udjævne regionale  

 skævheder.
Men der er hverken nogen konkret eller præcis  

 beskrivelse af indhold eller strukturer, som kan medvirke til at finde svar  

 eller penge til at finansiere løsningerne.
Man har ikke engang fundet  

 behov for at hyre så meget som en eneste yderligere EU-ansat til at  

 følge op på aftalen.
På andre punkter er aftalen bedre.  

 Det gælder blandt andet, hvad angår fokus på samarbejde og  

 udvikling i hele regionen.
Men hvad angår mindretal, er aftalen  

 forbløffende svag, ikke mindst set i lyset af erfaringerne siden  

 Jugoslaviens sammenbrud.
Som udgangspunkt burde EU være i stand til  

 mere konkret at formulere, hvilke rettigheder et etnisk mindretal som minimum  

 har, og  medvirke til at finde strukturer og penge, som kan finansiere nogle  

 af de ønsker og krav, som et fattigt land som Makedonien har  

 svært ved at betale.
 Et mindretal i udvalget (EL) indstiller  

 beslutningsforslaget til forkastelse.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Charlotte Antonsen (V) nfmd.  

  Eva Kjer Hansen (V)  Jens Kirk (V)  

  Lars Christian Lilleholt (V)  Tina Nedergaard (V)  

  Kristian Thulesen Dahl (DF)  Jesper Langballe (DF)  

  Lars Barfoed (KF)  Helle Sjelle (KF)  

  Claus Larsen-Jensen (S) fmd.  

  Henrik Dam Kristensen (S)  Jacob Buksti (S)  

  Ritt Bjerregaard (S) Mogens Lykketoft (S)  

  Villy Søvndal (SF)  Morten Helveg Petersen (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 58 Bilagsnr.
