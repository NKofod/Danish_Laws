(Til alle amtsråd, Københavns og  

 Frederiksberg kommunalbestyrelser samt forberedelseskursus i henhold til  

 lov om fritidsundervisning) I medfør af § 41 i undervisningsministeriets bekendtgørelse nr. 88 af 8.  

 marts 1977 om folkeskolens afsluttende prøver m.v. bestemmer direktoratet  

 herved, at folkeskolens afgangsprøve i latin - uanset bestemmelserne i den  

 nævnte bekendtgørelses § 2 - kan afholdes i august måned for de elever, som i  

 sommerferien har gennemført kursus med henblik på prøve i latin i henhold til  

 reglerne om prøveforberedende enkeltfagsundervisning for voksne eller om  

 forberedelseskursus efter lov om fritidsundervisning.
Anmeldelse til prøven af elever, som har fulgt disse kurser, skal på  

 dertil indrettet skema indsendes til direktoratet senest 3 uger før prøven  

 ønskes aflagt.
Sammen med anmeldeldesskema indsendes skema til tekstopgivelse  

 og plan for afholdelse af prøve med forslag til censor.
I øvrigt henvises til  

 undervisningsministeriets bekendtgørelse nr. 88 af 8. marts 1977 om  

 folkeskolens afsluttende prøver.
