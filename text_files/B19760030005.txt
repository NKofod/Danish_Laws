 Bekendtgørelse om sejlads gennem Guldborgbroen.
 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 390 af 3. august 1965, fastsættes efter samråd med  

 forsvarsministeriet:
§ 1.  Guldborgbroen, der fører over Guldborg Sund ved  

 Guldborg, er en fast bro hvilende på 4 piller med en dobbeltfløjet klapbro  

 mellem de to strømpiller.
Klapfaget har en fri gennemsejlingsbredde på 30 m.  

 Ved daglig vande er den fri højde under broklapperne 4,0 m og under den faste  

 bro 2,5 m.
Om natten holdes broen belyst.
Den østlige side af broåbningen er  

 afmærket med en rød lanterne og den vestlige med en grøn lanterne.
 § 2.  Skibe og fartøjer kan, jfr. dog § 3, med de  

 nedenfor anførte begrænsninger forlange vederlagsfri gennemsejling alle dage  

 fra solopgang (i tidsrummet fra 1. november til 1. marts dog fra 1/2 time før  

 solopgang) til 1/2 time efter solnedgang.
Stk. 2.  Gennemsejling vil undtagelsesvis kunne  

 forventes tilladt uden for ovennævnte tidsrum, såfremt der inden for normal  

 åbningstid er truffet aftale herom med brovagten.
For sådan gennemsejling  

 betales en af Storstrøms amtsråd fastsat og af handelsministeriet godkendt  

 afgift.
 Stk. 3.  Brovagten er berettiget til at nægte  

 gennemsejling, når det efter hans skøn vil medføre fare for broens sikkerhed.  

 I tvivlstilfælde skal brovagten, når forholdene tillader det, forhandle med  

 Guldborg Sund lodseri.
 Stk. 4.  Såfremt gennemsejling skønnes kun at burde ske  

 under iagttagelse af særlige forholdsregler, skal skibet efterkomme de  

 anvisninger, der måtte blive givet af brovagten.
 Stk. 5.  Brovagten er berettiget til, når hensynet til  

 landevejstrafikken kræver det, at tilbageholde lystfartøjer i indtil 30  

 minutter, eller indtil broen åbnes for anden gennemsejling.
 § 3.  Skibe, der kan passere broen ved at lægge  

 masten, eller hvis mast er af en sådan højde, at de kan passere under broen,  

 kan ikke fordre broen åbnet.
 Stk. 2.  Alle skibe, der ønsker broen åbnet for  

 gennemsejling, skal tilkendegive dette ved i en afstand af mindst 1/2 sømil  

 fra broen at afgive følgende signal:
 Om dagen:
 Det internationale signalsflag N. (eller i mangel heraf nationalflaget)  

 hejst på halv fortop samt en lang og en kort tone (-.) afgivet med fløjte  

 eller tågehorn.
 Om natten:
 Et hvidt lys for boven samt en lang og en kort tone med fløjte eller  

 tågehorn.
 § 4.  Når et skib viser eller har givet signal for at  

 tilkendegive, at broen ønskes åbnet, vil der fra broen blive afgivet et eller  

 flere af følgende signaler:
 Stk. 2.  De under 1) til 5) nævnte signaler afgives fra  

 den på broen anbragte signalmast.
 Stk. 3.  Såfremt et af de under 2) til 5) nævnte  

 signaler ændres til det under 1) nævnte signal samtidig med, at der afgives  

 en lang tone (-) med sirene fra broen, skal dette tilkendegive, at broen  

 trods det afgivne signal ikke kan åbnes.
 Stk. 4.  Indtil gennemsejlingssignal afgives, skal skibe  

 så vidt muligt holde sig i en afstand af mindst 100 m fra broen.
 § 5.  Broåbningen må kun passeres af eet skib ad  

 gangen.
Stk. 2.  Ethvert skib, der skal passere broen, skal have  

 et anker klar til at falde.
Med hensyn til ankre, rigning, udenbordsfartøjer,  

 davider m.v. skal der være truffet fornødne foranstaltninger til undgåelse af  

 kollision med broen.
 Stk. 3.  Alle lystfartøjer, der er udstyret med brugbar  

 motor, skal benytte denne under passage af broen.
§ 6.  Inden for en afstand af 100 m på hver side af  

 broen må maskindrevne skibe kun gå md den for bevarelse af skibets  

 manøvreevne fornødne fart.
Sådanne skibe må kun passere broen med  

 hovedmaskineriet klar til øjeblikkelig brug eller med behørig  

 brugserassistance.
§ 7.  Fortøjning ved broen eller afviserværkerne er  

 forbudt.
Ligeledes er det forbudt fra både og fartøjer at bestige broen.
§ 8.  Inden for en afstand af 200 m fra broen må der  

 kun ankres, når det er bydende nødvendigt, f.eks. for at afværge påsejling af  

 broen.
Ved opankring uden for dette område må det påses, at skibet ikke  

 kommer til at ligge ud for gennemsejlingsåbningen eller således, at det under  

 svajning kan befrygtes, at det kunne blive til hinder for passagen gennem  

 broen.
 Stk. 2.  Kommer et skib i drift, således at der er fare  

 for, at det vil tørne mod broen eller afviserværket, skal skibet så vidt  

 muligt efterkomme de anvisninger, der måtte blive givet af brovagten for at  

 afværge beskadigelse af broen.
§ 9.  Skibe og fartøjer, der med gennemsejling for øje  

 befinder sig inden for en afstand af 200 m fra broen, skal efterkomme de af  

 brovagten givne ordrer.
Brovagten bærer under tjenesten uniform eller  

 uniformskasket.
 § 10.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 11.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 408 af 18. august 1969  

 angående sejlads gennem Guldborgbroen ophæves.
 Handeslministeriet, den 8. juni 1976.
 Erling Jensen.
/Sv.
Rasmussen.
