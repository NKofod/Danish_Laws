Fundet, at presenningoverdækninger, der er opspændt over en rørramme  

 var faste konstruktioner af »ikke midlertidig art«, som var  

 genstand for bygningsmæssig udnyttelse, jfr.
Byggelovens § 2.
Man henviser til amtsrådets j.nr.
FATF 84-8-70-2(210)-1.
Byggelovsklage vedrørende matr.nr. 42 t Hillerød Overdrev, Birkehaven 18 I skrivelse af 23. oktober 1984 meddelte byggestyrelsen, at Deres klage af  

 10. oktober 1984, modtaget i byggestyrelsen den 18. oktober 1984, over  

 Frederiksborg amtsråds afgørelse blev sendt til Frederiksborg amtsråd til  

 udtalelse.
 Amtsrådet har nu i skrivelse af 31. oktober 1984 udtalt, at amtsrådet ikke  

 har fundet grundlag for at ændre afgørelsen af 18. september 1984.
 Til Deres orientering vedlægges en kopi af amtsrådets svar:
 Det fremgår af sagen, at De i september-oktober 1983 har opstillet to  

 overdækninger på ejendommen matr.nr. 42 t i Hillerød Overdrev.
Overdækningerne er udført af rørstel og fastgjort til en støttemur i skel  

 ved nedstikning af rør i denne samt til husets gavl.
Taget består af en  

 pressenning, der er opspændt over en rørramme.
 Det fremgår endvidere, at den samlede længde af de to overdækninger er ca.  

 10,5 m, og den samlede længde af bygninger på grunden nærmere skel end 2,5 m  

 er ca. 18 m.
Højden er målt fra et skønnet naturligt terræn til at være 2,4 m ved skel  

 til 2,9 m ved gavlen 3,5 m fra skel.
Der er endvidere opsat et aqvadræn til  

 at lede vandet væk fra skellet mod nabogrunden.
Overdækningerne anvendes som  

 carport.
Hillerød kommunalbestyrelse har senest ved skrivelse af 6. juli 1984  

 pålagt Dem at fjerne de omhandlede overdækninger, idet den samlede  

 bygningslængde overstiger 8,00 m, jf. bygningsreglementets kap. 3.2.3., stk.  

 4 a.
Kommunalbestyrelsen ønsker ikke, at lovliggørelse sker ved dispensation  

 fra bestemmelsen.
 Frederiksborg amtsråd har ved afgørelsen af 18. september 1984 anset  

 overdækningerne for at være omfattet af byggelovens § 2, idet de ikke kan  

 karakteriseres som værende midlertidige, og amtsrådet har endvidere ikke  

 fundet grundlag for at ændre kommunalbestyrelsens afgørelse om fjernelse.
 Ved skrivelse af 10. oktober 1984 har De påklaget amtsrådets afgørelse,  

 idet De anfører, at de omhandlede overdækninger ikke anses som faste  

 konstruktioner, der er omfattet af bygningsreglement-82, kap. 3.2.3., stk. 4.
 De anmoder i samme skrivelse om byggestyrelsens vurdering af forskellen på  

 den udførte overdækning, contra en knækarmsmarkise af samme areal.
 I byggestyrelsens skrivelse af 29. oktober 1984 tog man forbehold med  

 hensyn til, om Deres klage kunne tages op til behandling, idet amtsrådets  

 afgørelser efter byggelovens § 23 kun kan påklages til byggestyrelsen, hvis  

 afgørelsen omfatter spørgsmål om forståelse af byggeloven eller af en  

 bestemmelse fastsat i medfør af denne lov.
I den anledning skal man meddele, at det er byggestyrelsens opfattelse, at  

 byggelovens § 2 finder anvendelse på de omhandlede konstruktioner.
Man har  

 ved denne afgørelse lagt vægt på, at de opstillede overdækninger anses for  

 faste konstruktioner af »ikke midlertidig« karakter, som er  

 genstand for bygningsmæssig udnyttelse.
 Byggestyrelsen er således af den opfattelse, at kommunalbestyrelsen har  

 haft hjemmel for afgørelsen af 6. juli 1984, og man er enig med amtsrådet i,  

 at der ikke er grundlag for at ændre kommunalbestyrelsens afgørelse  

 vedrørende påbud om fjernelse af overdækningerne.
 Hvad angår spørgsmålet om sagen ville stille sig anderledes, hvis  

 konstruktionen var en knækarmsmarkise, kan man vejledende udtale, at det  

 bl.a. vil være afgørende, om konstruktionen gøres til genstand for  

 bygningsmæssig anvendelse.
 De indsendte bilag vedlægges.
