Foruden de i udenrigsministeriets bekendtgørelse nr. 26 af 26. juli 1951  

 og efterfølgende bekendtgørelser, senest nr. 38 af 14. april 1969, Lovtidende  

 C, angivne lande har nedennævnte stater tiltrådt de på den diplomatisk  

 konference i Geneve den 12. august 1949 undertegnede fire konventioner  

 henholdsvis til forbedring af sårede og syges vilkår i de væbnede styrker i  

 felten, til forbedring af såredes, syges og skibbrudnes vilkår i de væbnede  

 styrker på søen, om behandling af krigsfanger og om beskyttelse af civile  

 personer i krigstid.
Konventionerne træder i kraft for hver enkelt stat på de  

 ud for disse anførte datoer:
 Endvidere har Mauritius erklæret, at det fortsat anser sig for bundet af  

 konventionerne fra datoen for opnåelse af uafhængighed den 12. marts 1968.
 Uruguay har for så vidt angår anvendelse og fuldbyrdelse af dødsstraf  

 taget forbehold over for artiklerne 87, 100 og 101 i konventionen vedrørende  

 behandling af krigsfanger og over for artikel 68 i konventionen om  

 beskyttelse af civile personer i krigstid.
 Med ikrafttrædelsen af konventionerne for Costa Rica den 15. april 1970 er  

 samtlige kontraherende parter i konventionen af 6. juli 1906 om forbedring af  

 såredes og syges vilkår ved hærene i krig, jfr. bekendtgørelse nr. 174 af 24.  

 juli 1907,bundet af konventionerne af 12. august 1949, hvorfor konventionen  

 af 6. juli 1906 er ophørt med at være i kraft fra 15. april 1970.
Udenrigsministeriet, den 4. januar  

 1971.sf F.M.
 Paul Fischer.
