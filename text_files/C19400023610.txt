I Skrivelse af 13. December 1939 har Hr.
Dommeren forespurgt, hvilken  

 Betaling der vil være at erlægge til vedkommende Læge for Udtagelse af  

 Blodprøver i Faderskabssager.
 Det fremgaar af Sagen, at Amtslæge N.N. i en foreliggende Sag har beregnet  

 sig et Honorar af 10 Kr., medens De under Henvisning til § 16 i Lov Nr. 87 af  

 21. April 1914 om Embedslægevæsenets Ordning kun anser Dem berettiget til at  

 udbetale 6 Kr.
Foranlediget heraf skal man efter stedfunden Brevveksling med  

 Indenrigsministeriet meddele, at de paagældende Forretninger ikke er  

 Embedsforretninger, jfr.
Sundhedsstyrelsens Cirkulære af 26. Februar 1930 til  

 Embedslægerne, og at Sundhedsstyrelsen i en over Sagen indhentet Erklæring,  

 hvortil Justitsministeriet kan henholde sig, har udtalt, at Forretningerne  

 følgelig kan udføres af en hvilken som helst praktiserende Læge, hvorfor  

 Taksten maa beregnes paa samme Maade som Taksten for almindelige  

 Lægeforretninger.
