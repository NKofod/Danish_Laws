Nr BSF 30 Forslag til folketingsbeslutning om afholdelse af vejledende  

 folkeafstemning om det danske oplæg til regeringskonferencen i 1996 Fremsat af Kristian Thulesen Dahl (DF) Ole Donner (DF) Pia Kjærsgaard (DF)  

 Poul Nødgaard (DF) den 25. oktober 1995 Folketinget opfordrer regeringen til at tage det nødvendige initiativ, der  

 sikrer, at der afholdes vejledende folkeafstemning om det danske oplæg til  

 EU-regeringskonferencen i 1996, inden oplægget afleveres til de øvrige  

 EU-lande.
Bemærkninger til forslaget I 1991-92 oplevede vi den helt uholdbare situation, at den danske regering  

 tiltrådte Maastricht-Traktaten, hvorefter danskerne den 2. juni 1992  

 tilkendegav, at vi ikke stod bag traktaten.
 Det var et uværdigt forløb for Danmark som helhed og for Folketinget i  

 særdeleshed, der uden nogen fornemmelse for befolkningens ønsker udarbejdede  

 et memorandum og forsøgte at opnå indflydelse med nogle ønsker, som  

 befolkningen slet ikke stod bag.
 For at undgå en lignende situation i 1996-97, hvor traktatændringer igen  

 er på dagsordenen ved EU-regeringskonferencen, er det helt afgørende, at  

 danskerne får mulighed for at tage stilling til det danske oplæg via en  

 vejledende folkeafstemning, inden den danske regering går til  

 forhandlingsbordet med de øvrige EU-lande.
 Ud over en vejledende folkeafstemning om det danske oplæg skal der  

 naturligvis senere holdes en folkeafstemning om resultatet af  

 konferencen.
 Det vil være halsløs gerning for regeringen og Folketinget, hvis man  

 tillader, at den danske regering ved den kommende regeringskonference møder  

 frem og opnår indflydelse med et oplæg, som der overhovedet ikke er dækning  

 for i befolkningen.
Modernisering af folkestyret Efter forslagsstillernes mening vil en vejledende folkeafstemning om det  

 danske EU-oplæg betyde en afgørende styrkelse af folkestyret og rumme en  

 tiltrængt modernisering af den politiske beslutningsproces her i landet.
Den tid er for længst forbi, hvor politikerne kunne påberåbe sig særlig  

 viden eller større indsigt end den øvrige del af befolkningen.
Folkestyret  

 har her i landet fungeret på godt og ondt i henved 150 år, og det er udtryk  

 for manglende demokratisk sindelag, hvis nogen vil hævde, at Folketinget er i  

 stand til at bedømme samfundsspørgsmål mere sagligt eller kvalificeret end  

 befolkningen.
 Erfaringerne fra USA og Schweiz har for længst leveret dokumentation for,  

 at det direkte demokrati, folkeafstemninger er udtryk for, ikke har  

 erstattet, men på en meget positiv måde suppleret det repræsentative  

 demokrati.
Større interesse for EU En folkeafstemning på dette område vil føre til, at der opbygges en større  

 interesse og ansvarsfølelse for EU.
Vælgerne opnår en direkte deltagelse i  

 den politiske beslutning og har al mulig grund til at engagere sig, diskutere  

 på arbejdspladser, i hjemmene og i nærmiljøet i øvrigt fremfor blot passivt  

 at skulle affinde sig med, at politikerne tiltager sig hele  

 beslutningsretten.
Tillige vil oplysningskampagnen forud for folkeafstemningen virke som en  

 politisk debat- og læreproces.
Det, der før blev betragtet som et  

 »internt anliggende« for politikere og embedsmænd, vil blive til  

 reelle debatemner, hvor sagernes indhold, argumenter og konsekvenser bringes  

 frem i åben diskussion i medier, ved informationsmøder og på andre måder.
Svigtende interesse for partipolitik Den svigtende vælgerinteresse for at deltage aktivt i partipolitisk  

 arbejde er et yderligere vigtigt argument for folkeafstemningen.
Omkring  

 1945-50 var op imod en fjerdedel af vælgerne her i landet medlemmer af en  

 vælgerforening og deltog derigennem i den politiske beslutningsproces.
I dag  

 er kun omkring 7 pct. af vælgerne medlemmer af vælgerforeninger.
Denne  

 udvikling fører gradvis til, at kun en meget lille politisk »elite«  

 deltager i politisk beslutningstagning, hvilket yderligere forøger afstanden  

 imellem politikerne og befolkningen.
Folkeafstemning - eneste mulighed for at inddrage danskerne i  

 beslutningsprocessen Den eneste mulighed for reelt at inddrage befolkningen i EU-debatten er  

 ved at afholde folkeafstemninger.
Det har vist sig hver eneste gang, det er  

 prøvet, og det vil gøre det igen.
 Folkeafstemninger gør danskerne ansvarsbevidste, så vi helt anderledes går  

 i dybden med problemstillingerne.
 Folketinget har simpelt hen ikke råd til at lade denne chance for reelt at  

 inddrage alle i beslutningsprocessen op til regeringskonferencen gå fra sig.
