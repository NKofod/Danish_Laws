Afgørelse om, hvorvidt et medlem af en kommunalbestyrelse, der har vedtaget en dom for overtrædelse af straffelovens § 244 og § 119, stk. 1, er valgbar (Valgbarhedsnævnets afgørelse af 8. oktober 2012 til en kommunalbestyrelse) Ved brev af 31. maj 2012 har kommunalbestyrelsen i X Kommune i henhold til § 101, stk. 4, i lov om kommunale og regionale valg, indberettet til Valgbarhedsnævnet, at kommunalbestyrelsesmedlem N.
N. ved dom er idømt 4 måneders betinget fængsel for overtrædelse af straffelovens § 244 og 119, stk. 1.
Det fremgår af sagen, at pågældende gentagende gange i en periode har udøvet vold på Y.
Endvidere har pågældende den  fremsat trusler om vold mod Z under udførelse af dennes hverv i offentlig tjeneste Forseelserne er straffet med 4 måneders betinget fængsel.
 I den anledning skal det meddeles, at Valgbarhedsnævnet har fundet, at den begåede handling gør den pågældende uværdig til at være medlem af kommunale råd, jf. den kommunale og regionale valglovs § 4.
 Den pågældende må derfor anses for ikke valgbar.
