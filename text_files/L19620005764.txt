 Ved noteveksling af 7. og 23. september 1961 er der i  

 København afsluttet følgende aftale mellem Danmark og Folkerepublikken Kina  

 om gensidig skattefritagelse for personer bosat i den ene stat, som  

 midlertidigt opholder sig i den anden stat i uddannelsesøjemed:
UDENRIGSMINISTERIET København, den 7. september 1961 Verbalnote.
Udenrigsministeriet anerkender modtagelsen af Folkerepublikken Kinas  

 ambassades note Pun.
No. 19055 af 4. august 1961, som bekræfter, at en  

 aftale, i henhold til hvilken Danmark og Folkerepublikken Kina gensidigt  

 tilstår skattefritagelse for personer bosat i den ene stat, som midlertidigt  

 opholder sig i den anden stat i uddannelsesøjemed, bør have følgende ordlyd:
 1. Danske statsborgere, der er bosat i  

 Folkerepublikken Kina i uddannelsesøjemed, er i Folkerepublikken Kina  

 fritaget for beskatning af indtægter, som de modtager fra deres hjemland til  

 bestridelse af udgifter i forbindelse med deres ophold og uddannelse eller  

 studium.
 2. Statsborgere i Folkerepublikken Kina, der er bosat  

 i Danmark i uddannelsesøjemed, er i Danmark fritaget for beskatning af  

 indtægter, som de modtager fra deres hjemland til bestridelse af udgifter i  

 forbindelse med deres ophold og uddannelse eller studium.
 3. Nærværende aftale skal have virkning i begge lande  

 for så vidt angår indtægter opstået efter den 31. december 1959.
 4. Nærværende aftale kan af hver af de to regeringer  

 opsiges med 12 måneders varsel.
 Såfremt ambassaden venligst vil bekræfte Folkerepublikken Kinas  

 indforståelse med ovenstående, vil nærværende note og ambassadens svar herpå  

 blive betragtet som udgørende den forudsete aftale.
Folkerepublikken Kinas ambassade anerkender modtagelsen af Kongeriget  

 Danmarks udenrigsministeriums note Ø.
P.
III. j.nr. 30. Dan. 3. af 7.  

 september 1961 og har den ære at meddele udenrigsministeriet, at  

 Folkerepublikken Kinas ambassade bekræfter, at en aftale, i henhold til  

 hvilken Folkerepublikken Kinas og Kongeriget Danmarks regeringer gensidigt  

 tilstår skattefritagelse for personer bosat i den ene stat, som midlertidigt  

 opholder sig i den anden stat i uddannelsesøjemed, bør have følgende ordlyd:
 1. Statsborgere i Folkerepublikken Kina, der er bosat  

 i Danmark i uddannelsesøjemed, er i Danmark fritaget for beskatning af  

 indtægter, som de modtager fra deres hjemland til bestridelse af udgifter i  

 forbindelse med deres ophold og uddannelse eller studium.
 2. Danske statsborgere, der er bosat i  

 Folkerepublikken Kina i uddannelsesøjemed, er i Folkerepublikken Kina  

 fritaget for beskatning af indtægter, som de modtager fra deres hjemland til  

 bestridelse af udgifter i forbindelse med deres ophold og uddannelse eller  

 studium.
 3. Nærværende aftale skal have virkning i begge lande  

 for så vidt angår indtægter opstået efter den 31. december 1959.
 4. Nærværende aftale kan af hver af de to regeringer  

 opsiges med 12 måneders varsel.
 Folkerepublikken Kina's ambassade bekræfter, at udenrigsministeriets note  

 af 7. september 1961 og nærværende svarnote på ovenstående vil blive  

 betragtet som udgørende den forudsete aftale.
