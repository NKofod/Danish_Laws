 I medfør af § 10, stk. 3, § 14, stk. 4, og § 16, stk. 2, i lov om  

 statsautoriserede revisorer, jf. lovbekendtgørelse nr. 56 af 19. januar 1989,  

 fastsættes:
Anvendelsesområde § 1.  Statsautoriserede revisorers hovedopgave er at  

 revidere årsregnskaber og andre regnskaber samt herudover at yde  

 regnskabsmæssig assistance og rådgivning i forbindelse med opstilling og  

 opgørelse af regnskaber m.v.
 Stk. 2.  Statsautoriserede revisorer kan endvidere  

 rådgive og yde assistance inden for tilgrænsende områder, såsom  

 regnskabsvæsen, administrative systemer, budgetlægning, prospekter,  

 finansiering, beskatning og økonomisk styring.
 § 2.  Statsautoriserede revisorer må ikke drive  

 bankvirksomhed, børsmæglervirksomhed, forsikringsvirksomhed,  

 forlagsvirksomhed, entreprenørvirksomhed, rederivirksomhed, skibsbefragtning,  

 toldklarering, forlystelses- eller teatervirksomhed, udlejningsvirksomhed,  

 eller nogen virksomhed, der kan sidestilles hermed.
 Stk. 2.  Erhvervs- og Selskabsstyrelsen kan undtage fra  

 bestemmelsen stk. 1.
Revision § 3.  Er føring af revisionsprotokol foreskrevet i  

 lovgivningen eller en virksomheds vedtægter, eller ønskes dette af en  

 virksomheds bestyrelse, ledelse eller ejer (ledelsen), skal revisor under  

 behørigt hensyn til vedkommende bestemmelser eller ønsker i  

 revisionsprotokollen Stk. 2.  Har revisor i forbindelse med revisionen af  

 regnskabet fået forelagt interne specifikationer, rapporter eller lignende,  

 som efter revisors opfattelse er nødvendige for ledelsens stillingtagen til  

 regnskabet og en eventuel årsberetning, herunder om forudseelige  

 likviditetsvanskeligheder, skal revisor henvise hertil i  

 revisionsprotokollen.
Hvis de pågældende oplysninger er mangelfulde, skal  

 revisor gøre opmærksom herpå i revisionsprotokollen.
 Stk. 3.  Er der mellem en virksomheds ledelse og revisor  

 truffet særlige aftaler om udførelse af detaljeret kontrol, afgivelse af  

 særlige beretninger eller lignende, skal sådanne aftaler indføres i  

 revisionsprotokollen.
Stk. 4.  Er der mellem en virksomheds ledelse og revisor  

 truffet aftaler om, at revisor skal rådgive eller assistere i forbindelse med  

 opstilling og opgørelse af regnskaber m.v., skal oplysning om opgavernes art  

 og udførelse indføres i revisionsprotokollen.
Det samme gælder rådgivning  

 eller assistance inden for andre områder.
 § 4.  Selvstændigt praktiserende revisorer og  

 revisionsvirksomheder skal føre en efter forholdene afpasset oversigt over  

 revisionsarbejdernes art og udførelse og opbevare denne oversigt samt  

 genparter af de afgivne erklæringer, beretninger og regnskaber i mindst 5 år.
Stk. 2.  På forlangende skal oversigten forelægges  

 Erhvervs- og Selskabsstyrelsen.
Finder revisor, at oversigter, der forlanges  

 forelagt, indeholder oplysninger, om hvilke der påhviler revisor  

 tavshedspligt, kan spørgsmålet om, hvorvidt oversigterne skal forelægges, af  

 revisor begæres indbragt for retten.
Retten kan bestemme, at oversigter, med  

 hensyn til hvilke der påhviler revisor tavshedspligt, ikke skal forelægges,  

 hvis hemmeligholdelse har væsentlig betydning for klienten.
 § 5.  Har revisor benyttet medarbejdere til  

 gennemførelse af revisionen eller dele heraf, har den pågældende revisor det  

 fulde ansvar for tilsynet med det udførte arbejde.
Rådgivning og assistance § 6.  Revisors rådgivning er alene et bidrag til, at  

 ledelsen kan træffe beslutninger.
Revisor må ikke deltage i eller tage  

 medansvar for beslutninger, hvorved vedkommendes stilling som uafhængig  

 revisor vil kunne bringes i fare.
§ 7.  Ved afgivelse af erklæringer og rapporter i  

 forbindelse med assistance eller rådgivning skal revisor redegøre for  

 arbejdernes art og udførelse.
Revisor skal i denne redegørelse beskrive inden  

 for hvilke områder, vedkommende har modtaget oplysninger fra virksomhedens  

 ledelse eller fra tredjemand.
 Stk. 2.  §§ 4 og 5 finder tilsvarende anvendelse.
 Stk. 3.  Bliver revisor gennem sit arbejde opmærksom på,  

 at oplysninger af den art, der er nævnt i stk. 1, er behæftet med væsentlige  

 fejl, mangler eller usikkerheder, skal revisor tage forbehold i afgivne  

 erklæringer eller rapporter herom.
Straffe- og ikrafttrædelsesbestemmelser § 8.  Overtrædelse af bestemmelserne i § 2, stk. 1,  

 samt §§ 3, 4, 6 og 7 straffes med bøde.
 § 9.  Denne bekendtgørelse træder i kraft den 1. april  

 1989.
 Stk. 2.  Bekendtgørelse nr. 102 af 22. marts 1985 om  

 statsautoriserede revisorers virksomhed ophæves.
