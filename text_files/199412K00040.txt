Nr LSF 40 Forslag til Lov om ændring af lov om mægling i arbejdsstridigheder Fremsat af Aage Frandsen (SF) Tommy Dinesen (SF) Steen Gade (SF) den 2. november 1994 § 1 I lov om mægling i arbejdsstridigheder, jf. lovbekendtgørelse nr. 559 af  

 21. december 1971, foretages følgende ændringer:
 1. I § 11, stk. 1, 2. pkt., udgår », dog mindst 35  

 pct. af samtlige stemmeberettigede,».
 2. § 12 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Socialistisk Folkeparti har tidligere fremsat forslag om at fjerne 35  

 pct.-reglen og ophæve sammenkædningsreglerne.
Dette forslag er en uændret  

 genfremsættelse af lovforslag nr.
L 194 fra folketingsåret 1992-93. (Se  

 Folketingstidende 1992-93, Folketingets forhandlinger sp. 5526, till.
A sp.  

 6481, sp. 6987, till.
B 1871, sp. 11169 og sp. 12020). Ved behandlingen af  

 dette lovforslag i Folketinget blev forslaget bl.a. afvist med, at  

 overenskomstforhandlingerne på dette tidspunkt var langt fremskredne, og at  

 forslaget også af den grund burde afvises.
 Når lovforslaget fremsættes nu, vil der være god mulighed for, at  

 forslaget kan vedtages i god tid, inden overenskomsterne skal vedtages.
 Baggrunden for lovforslaget er et ønske om at fremme et levende demokrati.
 Et levende demokrati forudsætter et politisk engagement.
 Et politisk engagement forudsætter, at folk kan se, at der er mulighed for  

 at øve indflydelse, ikke mindst indflydelse på egne forhold, indflydelse, der  

 bl.a. kan opnås gennem deltagelse i politiske debatter og ved deltagelse i  

 valg.
Med 35 pct.-reglen i lov om mægling i arbejdsstridigheder er der mange  

 lønmodtagere, der på forhånd har opgivet at øve indflydelse.
Er man som  

 lønmodtager imod et mæglingsforslag, synes man ikke, det nytter noget at  

 stemme.
Forslaget bliver alligevel vedtaget på grund af 35 pct.-reglen.
Er  

 man som lønmodtager for et mæglingsforslag, vil man ofte heller ikke synes,  

 at det er nødvendigt at stemme, fordi forslaget alligevel bliver vedtaget på  

 grund af 35 pct.-reglen.
Det resulterer altid i en meget lav stemmedeltagelse.
Det giver klare  

 legitimitetsproblemer, og det er til skade for det politiske engagement og  

 dermed for demokratiet.
 Uanset om man mener, at det er bedst, at et mæglingsforslag bliver  

 vedtaget eller forkastet, er det vigtigt, at afgørelsen træffes med så stor  

 stemmedeltagelse som muligt, så alle føler sig forpligtet af  

 afstemningsresultatet.
 Det demokratiske problem med 35 pct.-reglen skærpes af, at der i lov om  

 mægling i arbejdsstridigheder også findes en sammenkædningsregel, som  

 indebærer, at faggrupper på arbejdsmarkedet får deres overenskomster vedtaget  

 med stemmer fra andre faggrupper, selv om de selv har et flertal imod.
Det bliver ikke mindst grotesk af, at faggrupper, der overhovedet ikke har  

 noget med hinanden at gøre, kan blive kædet sammen.
F.eks. var sømænd i 1993  

 kædet sammen med arbejdere, der var ansat af arbejdsgivere under beklædnings-  

 og tekstilindustrien, Skrædderlauget i Kjøbenhavn, Dansk Skomagerlaug, Danske  

 Sejlmagermesterforening og Fabrikantforeningen for Hue og Kasket, selv om det  

 havde været langt mere rimeligt, hvis sømændene havde været i en  

 transportgruppe.
Bemærkninger til lovforslagets bestemmelser Til nr. 1 Det foreslås, at 35 pct.-reglen udgår.
Til nr. 2 Det foreslås, at forligsmandens mulighed for at sammenkæde mæglingsforslag  

 helt eller delvis afskaffes.
