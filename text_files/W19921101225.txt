 Udtalt, at det ikke kunne anses for at være et naturligt led i den  

 normale drift af en faglig forening at videregive oplysninger om medlemmerne  

 til et offentligt register, jf. § 4, stk. 2.
 Videregivelsen af de pågældende oplysninger kunne således kun finde  

 sted med de registreredes samtykke.
 I forbindelse med oprettelsen af et register over autoriserede  

 sygeplejersker ønskede Sundhedsstyrelsen at samkøre registeret med  

 medlemsregisteret for en faglig organisation for sygeplejersker.
Formålet med sygeplejerskeregisteret var at effektivisere og lette  

 administrationen af den kontrol med autoriserede sygeplejersker, som ifølge  

 lovgivningen påhviler sundhedsmyndighederne.
Registeret skulle endvidere  

 danne grundlag for personaleplanlægning for sygeplejerskeområdet.
Sundhedsstyrelsen anførte i den forbindelse, at man manuelt var i  

 besiddelse af de pågældende oplysninger, men at organisationen opbevarede de  

 pågældende oplysninger på edb.
Det ville derfor være administrativt lettere,  

 hvis oplysningerne kunne overføres fra de pågældende registre.
 Registertilsynet udtalte, at man på det foreliggende grundlag var af den  

 opfattelse, at videregivelse af oplysninger fra en fagorganisations  

 medlemsregister til Sundhedsstyrelsens  Sygeplejerskeregister ikke kunne  

 anses for at være et naturligt led i den normale drift af en faglig forening,  

 jf. § 4, stk. 2.
 Der skulle derfor indhentes et konkret samtykke fra det enkelte medlem til  

 videregivelsen af oplysninger fra medlemsregisteret i organisationen  

 til Sundhedsstyrelsen.
 (* 1) Registertilsynets Årsberetning 1992 side 89.
