Betænkning afgivet af Social-, Indenrigs- og Børneudvalget den 25. januar 2018 Betænkning over Forslag til lov om ændring af lov om kommunernes styrelse og forskellige andre love (Ophævelse af godkendelseskravet for små kommunale fællesskaber) [af økonomi- og indenrigsministeren (Simon Emil Ammitzbøll-Bille)]:
1. Udvalgsarbejdet Lovforslaget blev fremsat den 8. november 2017 og var til 1. behandling den 23. november 2017. Lovforslaget blev efter 1. behandling henvist til behandling i Social-, Indenrigs- og Børneudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 12. september 2017 dette udkast til udvalget, jf. (folketingsåret 2016-17) SOU alm. del  bilag 355. Den 8. november 2017 sendte økonomi- og indenrigsministeren de indkomne høringssvar og et notat herom til udvalget.
Spørgsmål Udvalget har stillet 4 spørgsmål til økonomi- og indenrigsministeren til skriftlig besvarelse, som denne har besvaret.
2. Indstilling og politiske bemærkninger Udvalget indstiller lovforslaget til vedtagelse uændret.
For Dansk Folkepartis medlemmer af udvalget har det været vigtigt, at dette lovforslag ikke åbner for yderligere kommunale aktiviteter eller unfair konkurrence med private virksomheder, men har til formål at ophæve godkendelseskravet for små kommunale fællesskaber.
Derudover har det været vigtigt for DF, at Ankestyrelsen også efter lovens ikrafttrædelse vil være tilsynsmyndighed over for alle kommunale fællesskaber.
Lovforslaget lægger op til, at Ankestyrelsen ikke længere skal have kompetence til at ophæve de mindre kommunale fællesskaber, men at det er de deltagende kommuner, der træffer denne beslutning ved en flertalsbeslutning.
DF kan have en bekymring i forhold til den situation, hvor en enkelt kommune ønsker at udtræde, og hvor der ikke kan findes flertal blandt fællesskabets medlemmer herom.
Dette kan dog indskrives i de kommunale fællesskabers vedtægter og i yderste konsekvens afgøres ved en domstol.
 DF er glad for, at der med lovforslaget lægges op til, at der kun kan ydes mødediæter eller erstatning for tabt arbejdsfortjeneste til medlemmer af de styrende organer i de små kommunale fællesskaber.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Pernille Bendixen (DF) Morten Marinus (DF) Mads Fuglede (V) Carl Holst (V) Jane Heitmann (V) Hans Andersen (V) Marianne Bredal (V) Anni Matthiesen (V) Henrik Dahl (LA) Laura Lindahl (LA) Orla Østerby (KF) Karen J.
Klint (S) Magnus Heunicke (S) Orla Hav (S) Pernille Rosenkrantz-Theil (S) Troels Ravn (S) fmd.
Julie Skovsby (S) Yildiz Akdogan (S) Finn Sørensen (EL) Jesper Kiel (EL) Torsten Gejl (ALT) Marianne Jelved (RV) Marlene Borst Hansen (RV) Trine Torp (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
