Cirkulære  

 om indberetningspligt for danske statsskibe Efter aftale mellem Forsvarsministeriet,  

 Kulturministeriet, Miljøministeriet, Ministeriet for Familie- og  

 Forbrugeranliggender,  

 Ministeriet for Fødevarer, Landbrug og Fiskeri, Skatteministeriet,  

 Trafikministeriet  

 og Økonomi- og Erhvervsministeriet fastsættes:
 § 1.  

  

 Danske statsskibe skal, når de observerer andre skibe i de i § 2  

 omhandlede farvandsområder, der er til fare for sejladssikkerheden eller  

 udgør  

 fare for forurening af havmiljøet, indberette dette til Søværnets Operative  

 Kommando.
 Stk. 2.  

  

 Indberetningspligten omfatter tillige, hvis de pågældende skibe ikke følger  

 de  

 i IMO (International Maritime Organization) vedtagne  

 trafiksepareringssystemer,  

 De Internationale Søvejsregler eller ikke overholder regler om forbud mod  

 udledning  

 af olie i de omhandlede områder.
 § 2.  

  

 Indberetningspligten gælder dansk søterritorium og Danmarks eksklusive  

 økonomiske  

 zone (EEZ).
 § 3.  

  

 Indberetning foretages kun, når dette ikke er til gene for statsskibets  

 almindelige opgaver eller statsskibets sikre sejlads.
 § 4.  

  

 Cirkulæret  

 træder i kraft den 20. oktober 2004.
