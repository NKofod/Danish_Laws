 I medfør af § 1, stk. 1 og 2, § 6, § 7 og § 16 i lov nr. 595 af 22.  

 december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m.v. fastsættes:
 § 1.  Bestemmelserne i denne bekendtgørelse vedrører  

 ydelse af produktionsrestitution for de olivenolier, der benyttes til  

 fremstilling af fiskekonserves i henhold til Det europæiske økonomiske  

 Fællesskabs bestemmelser herom, jfr. forordningerne nr. 136/66 af 22.  

 september 1966, nr. 155/71 af 26. januar 1971 og nr. 615/71 af 24. marts 1971  

 med senere ændringer.
 Stk. 2.  Direktoratet for Markedsordninger udsender  

 vejledning om gældende bestemmelser for ydelse af produktionsrestitution.  

 Fiskeriministeriets Industritilsyn foretager kontrol med overholdelse af  

 ordningens bestemmelser.
 § 2.  Ansøgere om produktionsrestitution skal forholde  

 sig i overensstemmelse med de bestemmelser, som Direktoratet for  

 Markedsordninger fastsætter i den i § 1, stk. 2, nævnte vejledning.
 § 3.  Fiskeriministeriets Industritilsyn eller  

 fiskerikontrollen på industritilsynets vegne er som led i kontrollen med, at  

 grundlaget for udbetaling af produktionsrestitutionen er til stede,  

 berettiget til uden erstatning at udtage prøver af varerne samt til at  

 efterse virksomhedens varebeholdning, forretningsbøger, øvrige  

 regnskabsmateriale, optegnelser og bilag samt korrespondance.
 Stk. 2.  Det påhviler virksomheden at yde den bistand,  

 der er nødvendig for foretagelse af eftersyn og kontrol efter stk. 1.
 § 4.  Produktionsrestitutionen udbetales af  

 Direktoratet for Markedsordningerne, når Fiskeriministeriets Industritilsyn  

 har kontrolleret overensstemmelsen mellem den i ansøgningen angivne mængde  

 olie og den, der faktisk er benyttet.
 § 5.  bekendtgørelsen træder i kraft ved  

 bekendtgørelsen i Lovtidende.
 Landbrugsministeriet, den 6. september  

 1976.
P.
Dalsager.
/N.
Bork.
