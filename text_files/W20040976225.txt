Personer  

 med insulinkrævende diabetes - omfattet af persongruppen for merudgifter - af  

 fuldmægtig Helle Østergaard Stisen (Nyt fra Ankestyrelsen nr. 4, november 2004) Servicelovens nugældende § 84 om hjælp til dækning af  

 nødvendige merudgifter ved den daglige livsførelse trådte som led i  

 førtidspensionsreformen i kraft den 1. januar 2003.
 Det fremgår af lovbemærkningerne til førtidspensionsreformen, at  

 Ankestyrelsen som led i sin praksiskoordinerende virksomhed skal være særligt  

 opmærksom på at følge praksis på reformens område.
 Ankestyrelsen har herefter indtil videre offentliggjort 4  

 principielle afgørelser om hjælp efter servicelovens § 84. Det drejer  

 sig  

 om SM C-55-03 om hjælp til dækning af tabt arbejdsfortjeneste og udgifter til  

 tegnsprogskursus, SM C-57-03 om hjælp til dækning af udgifter til advokat, SM  

 C-59-03 om cøliaki og senest SM C-29-04 om hjælp til dækning af merudgifter  

 som  

 følge af diabetes.
SM C-29-04 SM C-29-04 drejede sig om en ansøger, som havde diabetes og  

 hjerteproblemer.
Diabeteslidelsen blev behandlet med insulin og tabletter  

 samt  

 diætkost.
Hjertelidelsen blev behandlet medicinsk.
Det var oplyst, at ansøger  

 var bevilget kronikertilskud i henhold til sygesikringsloven.
 Ansøger havde herefter søgt om hjælp til dækning af  

 egenbetalingen for medicin til såvel sukkersygen som hjertelidelsen og hjælp  

 til dækning af merudgifter til diætkost som følge af sukkersygen.
 Ankestyrelsen fandt, at ansøger som følge af sin insulinkrævende  

 diabetes var omfattet af personkredsen i servicelovens § 84.
 Begrundelsen var, at ansøger som følge af sin insulinkrævende  

 diabetes var omfattet af personkredsen i servicelovens § 84, stk. 1,  

 hvorefter der skal være tale om en varigt nedsat fysisk eller psykisk  

 funktionsevne.
 Begrundelsen var videre, at insulinkrævende diabetes er en  

 langvarig lidelse, hvis konsekvenser for den enkelte er af indgribende  

 karakter  

 i den daglige tilværelse og som medfører, at der må sættes ind med betydelige  

 hjælpeforanstaltninger, jf. § 1, stk. 2 i Socialministeriets  

 bekendtgørelse om hjælp efter servicelovens § 84.
 Ankestyrelsen lagde ved afgørelsen vægt på, at vurderingen af om  

 betingelserne i servicelovens § 84 og den tilhørende bekendtgørelse er  

 opfyldt skulle foretages uafhængigt af den løbende eller varige behandling,  

 herunder medicinske behandling, som ansøgeren modtog som følge af sin  

 diabetes.
 Ankestyrelsen lagde herved vægt på en naturlig sproglig  

 forståelse af servicelovens § 84, stk. 1. Videre blev der lagt vægt på  

 formålet med bestemmelsen i Socialministeriets vejledning vedrørende  

 servicelovens § 84.
 Det indgik videre i Ankestyrelsens vurdering, at  

 Socialministeriet vejledende havde udtalt, at det ikke efter ministeriets  

 opfattelse var udelukket, at personer med insulinkrævende diabetes kunne være  

 omfattet af servicelovens § 84.
 Ved vurderingen af, om ansøger var omfattet af personkredsen i  

 servicelovens § 84 lagde Ankestyrelsen vægt på, at ansøger havde en  

 insulinkrævende diabetes, som uden relevant behandling i form af insulin mv.  

 og  

 diætkost ville være livstruende for ansøger.
 Ankestyrelsen tilbagesendte spørgsmålet om hvorvidt ansøger  

 herefter ville være berettiget til at få hjælp til egenbetalingen til insulin  

 og diætkost til kommunen.
 Ankestyrelsen anmodede samtidig kommunen om at indhente  

 yderligere oplysninger om ansøgerens hjerteproblemer med henblik på at  

 foretage  

 en vurdering af om hjertelidelsen også kunne begrunde hjælp til dækning af  

 merudgifter efter servicelovens § 84.
Bemærkninger til SM C-29-04 Det skal indledningsvis bemærkes, at Ankestyrelsen ikke i den  

 konkrete sag tog stilling til i hvilket omfang ansøger herefter reelt kunne  

 få  

 dækket de ansøgte udgifter til medicin og diætkost.
 En sådan vurdering ville afhænge af, hvorvidt de samlede  

 merudgifter oversteg bagatelgrænsen i servicelovens § 84, stk. 3.
 Det skal videre bemærkes, at Ankestyrelsen ikke ved afgørelsen  

 refereret i SM C-29-04 direkte har forholdt sig til, i hvilket omfang  

 diabetespatienter eventuelt vil kunne få hjælp til dækning af andre  

 merudgifter  

 som følge af deres lidelse  udover egenbetaling til medicin og  

 diætkost.
 I det omfang behandling med medicin og diætkost indebærer, at  

 ansøgeren bliver velfungerende i dagligdagen er det spørgsmålet om ansøgeren  

 vil kunne anses for omfattet af personkredsen i servicelovens § 84 i  

 forhold til andre ansøgninger om hjælp til merudgifter som følge af sin  

 diabetes.
 Der henvises i den forbindelse til § 1, stk. 2 i  

 Socialministeriets bekendtgørelse om hjælp efter servicelovens § 84,  

 hvorefter forudsætningen for at få hjælp er, at der skal være tale om en  

 langvarig  

 lidelse, hvis konsekvenser for den enkelte er af indgribende karakter i den  

 daglige tilværelse og som medfører, at der må sættes ind med betydelige  

 hjælpeforanstaltninger.
 Ankestyrelsen har umiddelbart ikke forholdt sig hertil.
 Det skal afslutningsvis bemærkes, at der i princippet skal  

 foretages en ny samlet vurdering af ansøgerens funktionsniveau hvis en  

 ansøger,  

 som er velbehandlet med medicin og diætkost, tillige har merudgifter som er  

 opstået som følge af en anden/andre lidelser.
 Det skal i sådanne tilfælde vurderes hvorvidt disse øvrige  

 lidelser og de deraf følgende begrænsninger i funktionsevnen indebærer, at  

 pågældende herefter vil være omfattet af personkredsen i servicelovens  

 § 84  

 i forhold til de merudgifter der er opstået som følge heraf.
 Som eksempel herpå kan nævnes ansøgningen om dækning af udgifter  

 til medicin som følge af hjertelidelsen i SM C-29-04.
