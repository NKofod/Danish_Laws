Fem måneder senere konstaterede lægen, at patienten havde  

 udviklet sår på begge ben som en følge af  

 indsprøjtningerne med Ketogan, hvorfor lægen besluttede at  

 indstille denne behandling.
I stedet ordinerede lægen en højere  

 dosis Contalgin og Ketogan i tabletform, dog højst tyve tabletter om  

 ugen.
Patienten blev senere henvist til smerteklinik og trappet ud af  

 behandlingen med Ketogan tabletter.
Klage over ændring af ordination af  

 smertestillende medicin ved kroniske smerter Patientklagenævnet fandt ikke grundlag for kritik af, at den  

 praktiserende læge ændrede medicineringen.
Nævnet lagde  

 vægt på, at lægen rådførte sig med  

 embedslægeinstitutionen, som gav udtryk for, at det normalt ikke var  

 hensigtsmæssigt at behandle med to typer morfika.
Endvidere lagde  

 nævnet vægt på, at patienten som en følge af  

 indsprøjtningerne havde udviklet sår på begge ben.  

 Nævnet lagde endelig vægt på, at patienten  

 efterfølgende blev henvist til smerteklinik.
 Nævnet oplyste, at en læge ifølge Sundhedsstyrelsens  

 retningslinier bør være tilbageholdende med at behandle kroniske  

 smerter med opioide analgetika (eksempelvis Ketogan), og at der ifølge  

 samme retningslinier almindeligvis ikke bør behandles med indgift af  

 medicin udenfor tarmsystemet i langtidsterapi.
