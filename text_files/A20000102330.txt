Lov om ændring af lov om visse  

 arbejdsforhold i landbruget m.v. og lov om udstationering af  

 lønmodtagere (Ændringer i forbindelse med ferielovens  

 ikrafttræden) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 415 af 1. juni 1994 om visse arbejdsforhold i landbruget m.v.  

 foretages følgende ændring:
 1. § 9, stk. 3, affattes således:
»Stk. 3. Optjeningsperioden er lig med ferieperioden.
En  

 lønmodtager, der arbejder 5 dage om ugen, har krav på ferie i 25  

 dage årligt, det vil sige 2,08 dage for hver måneds  

 ansættelse.
En lønmodtager, der arbejder 6 dage om ugen, har  

 krav på ferie i 30 dage årligt, det vil sige 2½ dag for hver  

 måneds ansættelse.
Lønmodtageren kan kræve, at  

 mindst 2/5 af ferien gives i sammenhæng i tiden  

 1. maj til 30. september, hvis ansættelsesperioden gør det  

 muligt.
Resterende ferie gives delt eller i sammenhæng efter  

 lønmodtagerens ønske.
Arbejdsgiveren skal i videst muligt  

 omfang tage hensyn til lønmodtagerens ønske om feriens  

 placering.« § 2 I lov nr. 933 af 15. december 1999 om udstationering af  

 lønmodtagere foretages følgende ændring:
 1. I § 6, stk. 1, ændres »§§ 6, 12 og  

 14« til: »§§ 7, 23 og 24«.
§ 3 Stk. 1. Loven træder i kraft den 1. januar 2001.
 Stk. 2. § 1 har virkning for ansættelsesforhold,  

 der påbegyndes den 1. januar 2001 eller senere.
Givet på Christiansborg Slot, den 22.  

 november 2000 Under Vor Kongelige Hånd og Segl MARGRETHE R.
