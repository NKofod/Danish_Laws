Skrivelse om, hvorvidt et medlem af en kommunalbestyrelse, der har vedtaget en bøde for overtrædelse af færdselslovens § 55 a, er valgbar (Valgbarhedsnævnets skrivelse af 6. december 2016 til en kommunalbestyrelse) Ved e-post af 17. oktober 2016 har X Kommune i henhold til § 101, stk. 4, i lov om kommunale og regionale valg, jf. lovbekendtgørelse nr. 363 af 2. april 2014, indberettet til Valgbarhedsnævnet, at kommunalbestyrelsesmedlem N.
N. har vedtaget en tilkendegivelse om en bøde for overtrædelse af færdselslovens § 55 a.
 Det fremgår af sagen, at pågældende den  som fører af en personbil har anvendt håndholdt mobiltelefon under kørsel.
 Forseelsen er straffet med en bøde på 1.500 kroner.
 I den anledning skal det meddeles, at Valgbarhedsnævnet har fundet, at den begåede handling ikke i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.
 Den pågældende må derfor anses for valgbar.
