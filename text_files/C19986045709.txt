Cirkulære  

 om organisationsaftale for marketings- og salgschefer, udviklingschefer,  

 udviklings- og salgschefer og uddannelseschefer ved AMU-centrene Generelle bemærkninger Finansministeriet og Statstjenestemændenes  

 Centralorganisation II har indgået vedlagte organisationsaftale af 6. oktober  

 1998 for marketings- og salgschefer, udviklingschefer, udviklings- og  

 salgschefer og uddannelseschefer ved AMU-centrene.
 Organisationsaftalen udgør sammen med CO  

 II-fællesoverenskomsten af 18. februar 1998 det samlede overenskomstgrundlag.
 Organisationsaftalen har virkning fra 1. april 1998 og  

 afløser Finansministeriets reglement af 16. marts 1994.
 Organisationsaftalen indeholder et permanent nyt  

 lønsystem, der omfatter alle nuværende og kommende ansatte.
Finansministeriet, den 6. oktober  

 1998 P.M.V.E.B.Torben Møller ORGANISATIONSAFTALE FOR MARKETINGS- OG  

 SALGSCHEFER, UDVIKLINGSCHEFER, UDVIKLINGS- OG SALGSCHEFER OG  

 UDDANNELSESCHEFER VED AMU-CENTRENE Nedennævnte bestemmelser supplerer og/eller fraviger  

 fællesoverenskomsten med Statstjenestemændenes Centralorganisation II.
§ 1. Organisationsaftalens område Organisationsaftalen omfatter marketings- og salgschefer,  

 udviklingschefer, udviklings- og salgschefer og uddannelseschefer ansat ved  

 AMU-centrene (i det følgende kaldet de ansatte).
§ 2. Lønsystemet Lønsystemet består af en basisløn suppleret med en  

 tillægsdel.
Tillægsdelen omfatter lokalt aftalte funktionstillæg,  

 kvalifikationstillæg samt evt. resultatløn, jf. § 4, stk. 4.
§ 3. Basisløn Basislønnen udgør 315.314 kr. årlig.
 Beløbet er angivet i grundbeløb 1. oktober 1997.
§ 4. Kvalifikations- og funktionstillæg samt  

 resultatløn Der kan lokalt aftales tillæg for særlige funktioner, der  

 varetages i stillingen eller stillingsgruppen.
 Stk. 2.  

  

 Der kan  

 ligeledes lokalt aftales tillæg for kvalifikationer mv., dvs. på grundlag af:
Den ansattes faglige og personlige kvalifikationer Kvaliteten  

 i opgavevaretagelsen Balancen i forhold til tilsvarende stillinger på det  

 øvrige arbejdsmarked Hensyn  

 til rekruttering og fastholdelse.
Stk. 3.  

  

 Tillæg efter  

 stk. 1 og 2 kan aftales i form af varige tillæg, midlertidige tillæg eller  

 engangsvederlag.
Tillæggene angives i grundbeløb (1. oktober 1997).
 Stk. 4.  

  

 Der kan lokalt  

 aftales supplerende resultatbaserede lønordninger, efter hvilke der udbetales  

 resultatløn i form af tillæg for den pågældende måleperiode, i det omfang de  

 på  

 forhånd definerede mål er opnået.
§ 5. Lønregulering Basislønnen og lokalt aftalte funktionstillæg reguleres  

 med de generelle stigninger, der aftales centralt ved aftale- og  

 overenskomstfornyelserne eller udmøntes via en generel reguleringsordning.
 Stk. 2.  

  

 Tilsvarende  

 gælder for lokalt aftalte kvalifikationstillæg, medmindre andet aftales.
§ 6. Pension Der indbetales et pensionsbidrag på 15 pct. af den enkelte  

 ansattes basisløn samt varige tillæg i henhold til § 4.
 Stk. 2.  

  

 Der indbetales  

 endvidere pensionsbidrag af midlertidige tillæg, medmindre andet er aftalt.
 Stk. 3.  

  

 Styrelsen  

 indbetaler pensionsbidragene til PFA-pension.
 § 7. Forhandlinger og indgåelse af aftaler mv.
 Forhandlinger og indgåelse af aftaler sker efter reglerne  

 i bilaget.
§ 8. Overgangsordning for ansatte før 1. april  

 1998 Indplacering sker på basislønnen i henhold til § 3.
 Stk. 2.  

  

 Hvis den samlede  

 faste løn ved indplacering på basislønnen, inkl. evt. nye varige tillæg i  

 henhold til § 4, stk. 1-2 er lavere end den hidtidige samlede faste løn ydes  

 et  

 tillæg til udligning af forskellen.
Stk. 3.  

  

 Den hidtidige  

 pulje til ydelse af individuelle tillæg bortfalder.
Evt. midlertidige tillæg  

 ydet af denne pulje fortsætter dog, indtil de udløber og indgår ikke i  

 beregningen  

 efter stk. 2.
 Stk. 4.  

  

 Udligningstillægget er pensionsgivende, jf. § 6.
Stk. 5.  

  

 Udligningstillægget bortfalder i forbindelse med stillingsskift.
Hvis  

 stillingsskiftet  

 skyldes ressortomlægning eller anden uansøgt forflytttelse opretholdes  

 udligningstillægget  

 dog.
§ 9. Midlertidig tjeneste i højere stilling Der ydes betaling mv. under midlertidig tjeneste i højere  

 stilling efter de for statens tjenestemænd gældende regler.
§ 10. Arbejdstid Den i § 3 fastsatte løn forudsætter fuldtidsbeskæftigelse,  

 hvorved forstås en arbejdstid svarende til gennemsnitlig 37 timer ugentlig.
§ 11. Merarbejde Der ydes godtgørelse for merarbejde efter de for  

 statstjenestemænd i egentlige chefstillinger gældende regler.
§ 12. Øvrige bestemmelser De ansatte er ikke omfattet af aftalen om lokal- og  

 chefløn og rammeaftalen om effektivisering og udvikling.
§ 13.  

  

 Ikrafttræden og opsigelse Denne organisationsaftale har virkning fra den 1. april  

 1998 og kan af parterne opsiges skriftligt med 3 måneders varsel til en 31.  

 marts, dog tidligst 31. marts 1999.
København, den 6. oktober 1998 Statstjenestemændenes Centralorganisation II Tommy Agerskov Thomsen Finansministeriet P.M.V.
 E.B.
Tommy Agerskov Thomsen Bilag Forhandlinger og indgåelse af aftaler mv.
 § 1.  

  

 Centrale aftaler forhandles og indgås mellem Finansministeriet og vedkommende  

 centralorganisation/overenskomstorganisation.
Stk. 2.  

  

 Lokale aftaler  

 forhandles og indgås mellem de parter, der er bemyndiget hertil.
Ved  

 forhandlinger  

 på den enkelte arbejdsplads indgås aftaler mellem den lokale ledelse og den  

 stedlige tillidsrepræsentant.
Stk. 3.  

  

 Der kan indgås  

 forhåndsaftaler/aftales retningslinier, hvori kriterierne og formen for  

 lønændringer  

 er fastlagt.
Løntillæggene udmøntes i overensstemmelse hermed, når en eller  

 flere medarbejdere opfylder de aftalte kriterier.
§ 2.  

  

 Forslag til lønændringer kan fremsættes af begge parter.
Forhandlinger skal  

 finde sted mindst én gang om året, hvis en af parterne begærer det.  

 Lønændringer  

 kan i øvrigt aftales løbende, hvis parterne er enige herom.
 Stk. 2.  

  

 Kan der ved en  

 lokal forhandling ikke opnås enighed, kan forhandlingerne, såfremt en af  

 parterne begærer det, videreføres med deltagelse af repræsentanter fra  

 vedkommende (central)organisation.
 Forhandlingen afholdes inden for en frist af 1 måned efter  

 modtagelsen af forhandlingsbegæringen, medmindre andet aftales.
Stk. 3.  

  

 Opnås der ikke  

 enighed ved denne forhandling, kan forhandlingerne, såfremt en af parterne  

 begærer det, videreføres mellem  

 organisationsaftalens/overenskomstens/aftalens  

 parter.
Forhandlingen afholdes inden for en frist af 1 måned efter  

 modtagelsen  

 af forhandlingsbegæringen, medmindre andet aftales.
 Stk. 4.  

  

 Hvis der ikke  

 kan opnås enighed ved forhandling mellem parterne, kan sagen ikke  

 videreføres.
 Stk. 5.  

  

 Brud på og fortolkning  

 af lokale aftaler behandles efter de sædvanlige fagretlige regler.
 § 3.  

  

 Lokale aftaler om funktionstillæg, kvalifikationstillæg og resultatløn kan  

 opsiges i overensstemmelse med de herom i den enkelte aftale fastsatte  

 regler.
