Omgørelse  fusion - aktieudstedelse Told- og Skattestyrelsen har i to tilfælde fra de  

 skatteansættende myndigheder modtaget anmodninger om omgørelse efter  

 skattestyrelseslovens § 37 C af fusioner, idet de skatteansættende  

 myndigheder  

 ikke har anset sig for kompetente til at behandle anmodningerne.
I begge tilfælde er fusionen søgt gennemført som  

 skattefri fusion, men der er ikke udstedt anparter i det fortsættende  

 anpartsselskab, således at fusionsskattelovens § 2, stk. 1, ikke er  

 overholdt.  

 Omgørelsen ønskes gennemført ved, at det fortsættende selskab udsteder  

 fondsanparter  

 til anpartshaverne i det ophørende selskab.
De skatteansættende myndigheder  

 har  

 ikke anset sig for kompetente til at behandle anmodningerne om omgørelse,  

 idet  

 kun Told- og Skattestyrelsen ifølge § 7 i bekendtgørelse nr. 520 af 25. juni  

 2002 om myndighedsinddeling og sagsudlægning har kompetencen til at meddele  

 afslag på en anmodning om tilladelse til skattefri fusion.
 I det ene tilfælde krævede gennemførelse af en  

 skattefri fusion ikke tilladelse efter fusionsskattelovens §§ 3-4, og den  

 manglende anpartsudstedelse i det fortsættende selskab er konstateret ved den  

 regionale told- og skattemyndigheds efterfølgende gennemgang af de endelige  

 selskabsretlige dokumenter, jf. fusionsskattelovens § 6.
 I det andet tilfælde havde selskaberne søgt og  

 opnået tilladelse til skattefri fusion i henhold til fusionsskattelovens § 4,  

 stk. 2. Den manglende anpartsudstedelse var konstateret af den  

 skatteansættende  

 myndighed ved en efterfølgende gennemgang af det fortsættende selskabs  

 regnskabsforhold.
Told- og Skattestyrelsen udtalte, at kompetencen  

 til at meddele et selskab, at betingelsen i fusionsskattelovens § 2, stk. 1,  

 ikke er overholdt, tilkommer den skatteansættende myndighed, når forholdet  

 konstateres af denne ved en efterfølgende gennemgang af det fortsættende  

 selskabs forhold.
Hvis forholdet konstateres ved regionens gennemgang af de  

 endelige  

 selskabsretlige dokumenter efter fusionsskattelovens § 6, bør regionen gøre  

 selskabet opmærksom på det.
 Sagsudlægningsbekendtgørelsens § 7 finder ikke anvendelse.  

 I henhold til denne bestemmelse skal regionen oversende en sag om skattefri  

 fusion til afgørelse i Told- og Skattestyrelsen, hvis regionen skønner, at  

 der  

 skal gives afslag på en anmodning om tilladelse efter fusionsskattelovens §§  

 3  

 eller 4 eller afslag på en anmodning om at se bort fra fristoverskridelse ved  

 indsendelse af de endelige dokumenter, jf. fusionsskattelovens § 6, stk. 6.  

 Ingen af disse situationer forelå; i den sag, hvor der var givet tilladelse  

 til  

 skattefri fusion efter fusionsskattelovens § 4, stk. 2, var det således ikke  

 forudsætningerne  

 for denne tilladelse, der var svigtet.
Told- og Skattestyrelsen fandt dernæst, at  

 berigtigelse af en fusion, der ikke opfylder betingelserne i  

 fusionsskatteloven  

 for at kunne gennemføres som en skattefri fusion, forudsætter, at der  

 tillades  

 omgørelse efter skattestyrelseslovens § 37 C.
Der er ikke hjemmel andetsteds  

 end i skattestyrelseslovens § 37 C til at foretage en berigtigelse i en sådan  

 situation.
 I begge de forelagte sager var anmodning om  

 omgørelse efter skattestyrelseslovens § 37 C korrekt indgivet til den  

 skatteansættende  

 myndighed, og Told- og Skattestyrelsen returnerede sagerne til de  

 skatteansættende myndigheder til behandling og afgørelse.
