 I landbrugsministeriets bekendtgørelse nr. 395 af 25. august 1972 om  

 forbud mod antibiotika og kemoterapeutika i kød og slagteaffald fra husdyr  

 samt i mælk og æg som ændret ved bekendtgørelse nr. 562 af 31. oktober 1973  

 foretages følgende ændringer:
§ 1 Indledningen affattes således:
 I medfør af § 7 b og § 19, stk. 3 i lov om veterinærvæsenet samt om  

 udøvelse af dyrlægegerning, jfr. lovbekendtgørelse nr. 312 af 25. juni 1980  

 og efter forhandling med miljøministeren fastsættes følgende:
§ 2 I § 9, indsættes som stk. 2 og 3:
Stk. 2.  Der kan pålægges en virksomheds ejer eller  

 bruger bødeansvar for overtrædelse af § 2, stk. 1, § 3 og 4, stk. 1, selvom  

 lovovertrædelsen ikke kan tilregnes ham som forsætlig eller uagtsom.
For  

 sådant bødeansvar fastsættes ingen forvandlingsstraf.
 Stk. 3.  Efter dyrlægelovens § 19, stk. 5 kan der for  

 overtrædelser, der begås af et aktieselskab, anpartsselskab, andelsselskab  

 e.l., pålægges selskabet som sådant bødeansvar.
