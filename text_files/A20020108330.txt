Lov om ændring af forskellige love  

 på Undervisningsministeriets område (Opfølgning på aftale om bedre uddannelser  

 m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om folkehøjskoler, efterskoler, husholdningsskoler og  

 håndarbejdsskoler (frie kostskoler), jf. lovbekendtgørelse nr.  

 749 af 3. september 2002, foretages følgende ændringer:
 1. Efter § 23 og før overskriften  

Bygningstilskud indsættes:
»Tilskud til særligt prioriterede elevgrupper § 23 a.
Staten yder i 2003 til folkehøjskoler,  

 efterskoler, husholdningsskoler og håndarbejdsskoler et særligt  

 tilskud ud fra antallet af årselever, som er opgjort efter § 23,  

 gange en tillægstakst, hvori alene indgår elever, der er  

 indvandrere fra mindre udviklede tredjelande eller efterkommere af  

 indvandrere fra sådanne lande, herunder flygtninge omfattet af lov om  

 integration af udlændinge i Danmark og disse flygtninges børn.  

 Til en efterskole kan der højst ydes tilskud efter denne bestemmelse  

 til 8 pct. af skolens årselevtal.
 Stk. 2. Staten yder i 2003 til folkehøjskoler,  

 husholdningsskoler og håndarbejdsskoler et særligt tilskud ud fra  

 antallet af årselever, som er opgjort efter § 23, gange en  

 tillægstakst, hvori alene indgår elever, der er mindst 17½  

 år ved kursets begyndelse og er uden kompetencegivende uddannelse.
 Stk. 3. Staten yder i 2003 til efterskoler et særligt  

 tilskud ud fra antal af årselever gange en tillægstakst, hvori  

 alene indgår elever, der deltager i meritgivende  

 brobygningsforløb i mindst 6 uger på landbrugs-, social- og  

 sundheds- samt erhvervsuddannelser.
Stk. 4. Tillægstaksterne fastsættes på  

 finansloven.
Undervisningsministeren fastsætter nærmere regler om  

 betingelser for og beregning af tilskud m.v. efter stk. 1-3 og om  

 skolernes indhentning af oplysninger fra eleverne om deres nationale baggrund  

 og forudgående skolegang.« 2. Efter § 25 indsættes:
»§ 25 a.
Staten yder i 2003 tilskud til efterskoler med  

 henblik på en sygdomsforebyggende og sundhedsfremmende indsats over for  

 særlige grupper af elever.
Staten yder endvidere tilskud med henblik  

 på forbedring af kvaliteten i specialundervisningen.
 Stk. 2. Undervisningsministeren kan fastsætte  

 nærmere regler om ydelse af tilskud efter stk. 1.
Stk. 3. Undervisningsministeren kan bemyndige skoleformens  

 forening til at administrere og fordele tilskud efter denne bestemmelse.  

 Undervisningsministeren fastsætter nærmere regler om foreningens  

 administration af ordningen, herunder om fastsættelse af  

 ansøgningsfrist, regnskabsaflæggelse og revision, samt om at lov  

 om offentlighed i forvaltningen og forvaltningsloven finder anvendelse  

 på foreningens administration af tilskuddene.« 3. Efter § 27 indsættes i kapitel 3:
»Tilskud til elever fra en række  

 EU-ansøgerlande § 27 a.
Staten yder i 2003 til folkehøjskoler tilskud  

 til hel eller delvis dækning af deltagerbetalingen for elever, der er  

 statsborgere og har fast bopæl i de lande, der er nævnt i  

 stk. 2, på kurser af mindst 12 ugers varighed.
Kravet til  

 egenbetalingens omfang i § 11, stk. 4, nr. 1, finder ikke  

 anvendelse for denne elevgruppes egenbetaling.
 Stk. 2. Tilskuddet ydes til elever fra følgende  

 EU-ansøgerlande: Cypern, Estland, Letland, Litauen, Malta, Polen,  

 Slovakiet, Slovenien, Tjekkiet og Ungarn.
 Stk. 3. Undervisningsministeren kan bemyndige Center for  

 Information om Rådgivning om Internationale Uddannelses- og  

 Samarbejdsaktiviteter, CIRIUS, til at fordele og administrere  

 tilskuddene.
 Stk. 4. Undervisningsministeren fastsætter nærmere  

 regler om ydelse af tilskud efter stk. 1, om regnskabsaflæggelse  

 og revision m.v. samt om administration af ordningen, herunder om udbetaling  

 af forskud og opsparing af ikke forbrugte beløb til brug i  

 følgende finansår.
Stk. 5. Afgørelser efter denne bestemmelse kan ikke  

 indbringes for anden administrativ myndighed.« § 2 I lov om produktionsskoler, jf. lovbekendtgørelse nr. 623 af 22.  

 juni 2001, som ændret ved § 72 i lov nr. 145 af 25. marts 2002 og  

 § 3 i lov nr. 275 af 8. maj 2002, foretages følgende  

 ændringer:
 1. I § 10, stk. 1, ændres »stk. 2 og 3«  

 til: »stk. 2 og 5«.
 2. I § 10 indsættes efter stk. 2 som nye  

 stykker:
»Stk. 3. Staten yder et særligt tilskud pr.  

 årselev for deltagere, der umiddelbart i forlængelse af  

 produktionsskoleopholdet går videre i kompetencegivende uddannelse  

 eller erhverv.
Tilskuddet udløses, når produktionsskolen har  

 dokumentation for, at deltageren har været i gang i 3 måneder med  

 den aktivitet, som deltageren er gået videre i efter  

 produktionsskoleopholdet.
Tilskuddet fastsættes på finansloven.  

 Undervisningsministeren fastsætter nærmere regler om betingelser  

 for og beregning af dette tilskud.
Stk. 4. Staten yder et særligt tilskud pr.  

 uddannelsesplan, når produktionsskolen igangsætter forløb  

 som led i en erhvervsgrunduddannelse, der tilrettelægges af  

 produktionsskolen.
Der kan kun ydes tilskud til én uddannelsesplan for  

 den enkelte elev.
Tilskuddet fastsættes på finansloven.« Stk. 3-5 bliver herefter stk. 5-7.
§ 3 I lov om erhvervsuddannelser, jf. lovbekendtgørelse nr. 870 af 23.  

 oktober 2002, som ændret ved § 4 i det af Folketinget den 11.  

 december 2002 vedtagne forslag til lov om ændring af lov om  

 institutioner for erhvervsrettet uddannelse, lov om Centre for  

 Videregående Uddannelse og andre selvejende institutioner for  

 videregående uddannelser m.v. og en række andre love.  

 (Momskompensation), foretages følgende ændringer:
 1. I § 19, stk. 2 og 3, ændres  

 »stk. 1« til: »denne lov«.
 2. Efter § 19 b indsættes:
»§ 19 c.
Staten yder et særligt tilskud for  

 færdiggørelse af grund- og hovedforløb efter denne lov.  

 Der ydes ikke tilskud for hovedforløb, der afsluttes i skolepraktik.  

 Taksten fastsættes på de årlige finanslove.  

 Undervisningsministeren fastsætter nærmere regler om betingelser  

 for og beregning af det særlige tilskud.« § 4 I lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 546 af 1. juli 2002, som ændret ved § 6 i det af Folketinget  

 den 11. december 2002 vedtagne forslag til lov om ændring af lov om  

 institutioner for erhvervsrettet uddannelse, lov om Centre for  

 Videregående Uddannelse og andre selvejende institutioner for  

 videregående uddannelser m.v. og en række andre love.  

 (Momskompensation), foretages følgende ændringer:
 1. I § 14, stk. 2 og 3, ændres  

 »stk. 1« til: »denne lov«.
 2. Efter § 14 indsættes:
»§ 14 a.
Staten yder et særligt tilskud for  

 færdiggørelse af uddannelse efter denne lov.
Taksten  

 fastsættes på de årlige finanslove.
Undervisningsministeren  

 fastsætter nærmere regler om betingelser for og beregning af det  

 særlige tilskud.« § 5 I lov om landbrugsuddannelser, jf. lovbekendtgørelse nr. 871 af 23.  

 oktober 2002, som ændret ved § 7 i det af Folketinget den 11.  

 december 2002 vedtagne forslag til lov om ændring af lov om  

 institutioner for erhvervsrettet uddannelse, lov om Centre for  

 Videregående Uddannelse og andre selvejende institutioner for  

 videregående uddannelser m.v. og en række andre love.  

 (Momskompensation), foretages følgende ændringer:
 1. I § 16, stk. 2 og 3, ændres  

 »stk. 1« til: »denne lov«.
 2. Efter § 16 indsættes:
»§ 16 a.
Staten yder et særligt tilskud for  

 færdiggørelse af uddannelse efter denne lov.
Taksten  

 fastsættes på de årlige finanslove.
Undervisningsministeren  

 fastsætter nærmere regler om betingelser for og beregning af det  

 særlige tilskud.« § 6 I lov nr. 1115 af 29. december 1997 om korte videregående  

 uddannelser (erhvervsakademiuddannelser), som ændret ved § 8 i det  

 af Folketinget den 11. december 2002 vedtagne forslag til lov om  

 ændring af lov om institutioner for erhvervsrettet uddannelse, lov om  

 Centre for Videregående Uddannelse og andre selvejende institutioner  

 for videregående uddannelser m.v. og en række andre love.  

 (Momskompensation), foretages følgende ændringer:
 1. I § 9, stk. 2 og 3, ændres  

 »stk. 1« til: »denne lov«.
 2. Efter § 9 indsættes:
»§ 9 a.
Staten yder et særligt tilskud for  

 færdiggørelse af uddannelse efter denne lov.
Taksten  

 fastsættes på de årlige finanslove.
Undervisningsministeren  

 fastsætter nærmere regler om betingelser for og beregning af det  

 særlige tilskud.« § 7 I lov nr. 481 af 31. maj 2000 om mellemlange videregående  

 uddannelser, som ændret ved § 9 i det af Folketinget den 11.  

 december 2002 vedtagne forslag til lov om ændring af lov om  

 institutioner for erhvervsrettet uddannelse, lov om Centre for  

 Videregående Uddannelse og andre selvejende institutioner for  

 videregående uddannelser m.v. og en række andre love.  

 (Momskompensation), foretages følgende ændringer:
 1. I § 10 indsættes som stk. 2:
»Stk. 2. Staten yder ved godkendte uddannelsesinstitutioner, jf.  

 § 6, stk. 1, et særligt tilskud ved  

 færdiggørelse af uddannelse efter denne lov.
Taksten  

 fastsættes på finansloven.
Undervisningsministeren  

 fastsætter nærmere regler om betingelser for og beregning af det  

 særlige tilskud.« 2. I § 10 a, stk. 1 og 2, ændres  

 »§ 10« til: »denne lov«.
§ 8 I lov nr. 418 af 6. juni 2002 om institutioner for erhvervsrettet  

 uddannelse foretages følgende ændring:
 1. I § 19 indsættes som stk. 4:
»Stk. 4. Staten yder et særligt tilskud ved  

 færdiggørelse af uddannelse, hvor der ikke ydes tilskud efter  

 lovgivningen om uddannelserne.
Taksten fastsættes på finansloven.  

 Undervisningsministeren fastsætter nærmere regler om betingelser  

 for og beregning af det særlige tilskud.« § 9 Loven træder i kraft den 1. januar 2003.
Givet på Christiansborg Slot, den 17.  

 december 2002 Under Vor Kongelige Hånd og Segl Margrethe R.
