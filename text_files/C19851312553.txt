 Tildeling af basisandele for mælk i forbindelse med investeringer m.v.  

 foretaget efter 1. april 1984 skal finde sted efter følgende retningslinier:
Producenter, der har gennemført eller agter at gennemføre investering i  

 mælkeproduktionen, og som har landbrug som hovederhverv, kan tildeles en  

 basisandel under forudsætning af, at investeringen anses for strukturelt  

 velbegrundet.
Der skal bestå et afbalanceret forhold mellem den tildelte  

 mængde og produktionsfaciliteterne, herunder det for mælkeproduktionen  

 disponible areal.
 Herudover gælder følgende kriterier:
I.a. 1. eller 2. gangsetablering (helt eller delvis) efter 31. marts 1984  

 på en bedrift, hvorfra der har været leveret mælk på et tidspunkt inden for  

 en periode på 5 år forud for etableringen.
Det er en forudsætning, at  

 producenten ikke er fyldt 40 år på etableringstidspunktet.
b.
Moderniseringsstøttesager vedrørende kostalde, hvor udviklingsplan er  

 indgivet efter 29. februar 1984.
c.
Ekstraordinære forhold, herunder brand, miljøsager og ekspropriation.
II.
Andre investeringer i mælkeproduktion, herunder investeringer på  

 bedrifter, hvor der ikke har været mælkeleverancer i en periode på 5 år forud  

 for overtagelsen.
 Tildelingen vil ud fra den mængde basisandele, der er til rådighed, foregå  

 således:
 - De under punkt I nævnte ansøgninger vil forlods blive tilgodeset, idet  

 de nævnte ansøgningsgrundlag er ligestillede.
 - De under punkt II anførte ansøgningsgrundlag vil derefter få tildeling i  

 det omfang, der er basisandele til rådighed.
 - Ved vurderingen af de under punkt I nævnte ansøgninger skal der dog  

 reserveres 7 mill. kg på årsbasis til de under punkt II nævnte ansøgninger,  

 såfremt der foreligger kvalificerede ansøgninger hertil.
Bilag Fordelingsgrundlag for ledige basisandele i 1985/86.
 De basisandele, der er til rådighed til genfordeling i perioden 1. april  

 1985 til 31. marts 1986, fordeles således:
 1. Ansøgning i henhold til landbrugsministeriets  

 bekendtgørelse nr. 81 af 8. marts 1985.
 Den resterende mængde fordeles efterfølgende kvartalsvis (12 og 16 uger)  

 således:
 2. Halvdelen anvendes til de formål, der er omhandlet  

 i landbrugsministeriets retningslinier af 19. april 1985 for tildeling af  

 basisandele for mælk i forbindelse med indvesteringer m.v. foretaget efter 1.  

 april 1984.
 3. Den anden halvdel stilles til rådighed for de  

 bestående producenter som frimængder.
For så vidt angår 1. kvartalsperiode, anvendes den resterende mængde i den  

 udstrækning, der er behov herfor, til de under punkt 2 nævnte formål.
I de  

 efterfølgende kvartalsperioder ændres fordelingen mellem de under punkt 2 og  

 3 nævnte formål, således at der i perioden efter 1. april 1985 er tildelt  

 hver af de under punkt 2 og 3 nævnte formål halvdelen af de resterende  

 mængder.
