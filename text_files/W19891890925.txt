 Ved beregning af ejertidsfradrag efter ejendomsavancebeskatningsloven  

 skulle beregning foretages for hver anskaffelse for sig i et tilfælde, hvor  

 den senere sælger først havde erhvervet en andel på 20% i et  

 ejendomsinteressentskab og nogle år senere de resterende 80%.
 A klagede for indkomståret 1987 over, at de stedlige skattemyndigheder  

 forhøjede den af ham selvangivne særlige indkomst fra 2.505.919 kr. til  

 3.329.232 kr.
Det fremgik af sagen, at klageren i 1982 indgik i et  

 ejendomsinteressentskab med en ideel anpart på 20%, og at dette  

 interessentskab erhvervede en fast ejendom.
I 1985 overtog klageren de  

 resterende ideelle anparter i ejendomsinteressentskabet på 80%, og i 1987  

 blev ejendommen solgt til en tredjemand.
De stedlige skattemyndigheder havde ved opgørelsen af klagerens avance ved  

 afståelsen af ejendommen i medfør af ejendomsavancebeskatningslovens § 6,  

 stk. 2, alene indrømmet et nedslag på 60% vedrørende den af klageren først  

 anskaffede anpart på 20% af ejendommen, medens der på den i 1985 anskaffede  

 anpart på 80% ikke blev givet noget nedslag med henvisning til, at ejertiden  

 havde været kortere end 3 år, jf. samme bestemmelses stk. 1. Det var i den  

 forbindelse anført, at det af cirkulære nr. 216 af 17. december 1982, pkt.  

 22, om ejendomsavancebeskatningslovens stk. 1, fremgik, at de enkelte  

 erhvervelser skulle reguleres hver for sig, når der anskaffedes yderligere  

 grundarealer, der blev sammenlagt med det oprindelige areal.
I modsætning  

 hertil anførtes det i stk. 2, at hvis ejeren i sin besiddelsestid opførte  

 bygninger på ejendommen eller udførte større forbedringer, skulle ejertiden i  

 relation til lovens § 6 regnes fra grundens eller hovedejendommens  

 anskaffelse.
Det var herefter de stedlige skattemyndigheders opfattelse, at  

 klageren havde erhvervet ejendommen successivt som ideelle anparter.
 Klagen til Landsskatteretten vedrørte spørgsmålet om indrømmelse af  

 ejertidsfradrag vedrørende den i 1985 tilkøbte anpart.
Der blev nedlagt påstand om, at der også vedrørende denne anpart og  

 således vedrørende ejendommen i sin helhed skulle indrømmes et nedslag på  

 60%, således at den særlige indkomst skulle nedsættes med 798.697 kr.
Til  

 støtte herfor anførtes, at klageren i 1982 måtte anses for at have erhvervet  

 en ideel anpart af hele ejendommen.
Det var således ikke direkte til at  

 afgøre, hvilket stykke af ejendommen klagerens besiddelse vedrørte.
Videre  

 henvistes til, at der ikke var udfærdiget skøde vedrørende klagerens  

 erhvervelse i 1985. Det var herefter klagerens revisorers opfattelse, at  

 anskaffelsessummen skulle opgøres i overensstemmelse med  

 ejendomsavancebeskatningslovens § 5 og 6, samt punkterne 14, 19 og 22, stk.  

 2, i cirkulæret til ejendomsavancebeskatningsloven, hvorefter ændringen i  

 kapitalforholdene i 1985 var at sammenligne med en forbedringsudgift.
Efter det oplyste fandt Landsskatteretten ikke grundlag for at sidestille  

 den supplerende erhvervelse med en forbedring eller byggeri på den  

 oprindelige ejendom.
Klagerens erhvervelse i 1985 fandtes derfor i relation  

 til opgørelsen af ejertidsfradrag efter ejendomsavancebeskatningsloven at  

 måtte betragtes som en yderligere erhvervelse med den følge, at denne andel  

 ansås for erhvervet på et tidspunkt, der lå mindre end 3 år forud for  

 afståelsen, jf. lovens § 6, stk. 1. Den påklagede ansættelse, hvorom der ikke  

 var beløbsmæssig uenighed, blev derfor stadfæstet.
 LV 1988, H 2.6.
