Tekstanmærkning nr. 3 - 4, 51, 54, 59, 61, 63, 70, 74, 75, 76 - 77,  

 81, 83, 85, 89 - 90, 95, 97, 102 - 112 til § 20 i Finansloven for  

 1993 Dispositionsrammer m.v.
 Nr. 3. ad 20.22.11., 20.22.71., 20.33.11., 20.33.71., 20.41.71. og  

 20.66.02.
 Undervisnings- og forskningsministeren bemyndiges til i forbindelse med  

 nedlæggelse af tilskudsberettigede private skoler at give tilladelse til, at  

 ejere af disse skoler afhænder de med statsstøtte opførte skolebygninger på  

 vilkår, at statslån, for hvilke der er tinglyst pantebreve, indfries.
 Finansministeren kan tillade, at forannævnte statslån forbliver  

 indestående i bygninger ved salg af disse, såfremt bygningerne fortsat  

 anvendes til undervisningsformål og på vilkår, der fastsættes i hvert enkelt  

 tilfælde.
 Nr. 4. ad 20.16.12.10.
Undervisnings- og forskningsministeren bemyndiges til at genanvende  

 provenu ved tilbagebetaling af tidligere ydede statslån til byggeri for  

 selvejende institutioner.
Provenuet kan anvendes til ydelse af nye statslån  

 til opførelse eller renovering af selvejende institutioners bygninger.
 Andre bestemmelser.
 Nr. 51. ad 20.21.
Undervisnings- og forskningsministeren bemyndiges til at tillade, at  

 udbetaling af lønninger finder sted indtil 6 søgnedage før den i  

 lærerlønningslovens § 21 anførte forfaldsdag.
I tilfælde af afskedigelse  

 eller dødsfald i tidsrummet mellem udbetaling og forfaldsdag kan det  

 udbetalte beløb kræves tilbage.
 Nr. 54. ad 20.21.61.
 Af kontoen kan der udredes vederlag til tjenestemænd i Undervisnings- og  

 Forskningsministeriet.
 Nr. 59. ad 20.31. og 20.33.12., 20.66.01.
Undervisnings- og forskningsministeren bemyndiges til at omdanne det antal  

 lærerstillinger på overenskomstvilkår eller  

 tjenestemands/tjenestemandslignende vilkår i lønramme 16/21/29/31 til  

 lærerstillinger i lønramme 34 med et særligt tillæg, som svarer til det antal  

 fagkonsulenter, der i det pågældende finansår efter en beskikkelsesperiode på  

 mere end 3 år genindtræder i deres lærerstillinger.
Ved ledighed i en ordimær  

 studielektorstilling ved samme seminarium, gymnasium eller kursus skal en  

 tidligere fagkonsulent, der er ansat i en midlertidig overtallig  

 studielektorstilling, overgå til ansættelse i den ordinære stilling.
 Nr. 61. ad 20.31.01.10.
 Der kan ydes flyttegodtgørelse efter de herom gældende regler til lærere,  

 der overgår til en stilling ved Sorø Akademis Skole fra en stilling ved en  

 privat tilskudsberettiget skole eller ved Københavns Kommunale Skolevæsen.
 Nr. 63. ad 20.31.10.
 Der kan af denne konto udredes vederlag til lærere for kursusvirksomhed  

 m.v.
 Nr. 70. ad 20.66.01.10.
 Statstjenestemandsansatte lærere ved statsøvelsesskoler tilbydes i  

 forbindelse med kommunal overtagelse af øvelsesskoledriften ansættelse ved  

 det kommunale skolevæsen, således at de ansættes i tjenestemandsstillinger i  

 folkeskolen med samme løn-, pensions- og øvrige ansættelsesvilkår som hidtil.  

 Såfremt en statstjenestemand ikke ønsker at overgå til ansættelse ved det  

 kommunale skolevæsen, opretholdes ansættelsesforholdet til staten, men den  

 pågældende har ikke krav på ventepenge, rådighedsløn eller pension som følge  

 af, at skolen er overtaget af kommunen.
 Nr. 74. ad 20.62.01., 20.62.05., 20.62.11., 20.62.13., 20.62.17.,  

 20.63.01., 20.63.11., 20.63.21., 20.64.01., 20.64.11., 20.64.21., 20.64.31.,  

 20.65.01., 20.65.25., 20.65.27., 20.67.01., 20.67.11., 20.67.31., 20.67.36.,  

 20.68.03., 20.68.11. og 20.68.13.
 Undervisnings- og forskningsministeren bemyndiges til at lade  

 institutionerne indgå aftaler med boghandel- og forlagsvirksomhed i  

 overensstemmelse med de af Finansudvalget godkendte retningslinier.
 Nr. 75. ad 20.14.21.
Undervisnings- og forskningsministeren bemyndiges til at optage eventuelle  

 merudgifter i forhold til det budgetterede tilskud til den selvejende  

 institution Arbejdsgivernes Elevrefusion direkte på forslag til lov om  

 tillægsbevilling for 1993. Der kan kun afholdes merudgifter vedrørende  

 lønrefusionsordningen, og kun når aktiviteten for 1. års elever overstiger  

 121.046 skoleuger, og/eller når aktiviteten for 2. års elever overstiger  

 234.769 skoleuger, og/eller når aktiviteten for 3. års elever overstiger  

 221.209 skoleuger, og/eller når aktiviteten for 4. års elever overstiger  

 93.926 skoleuger, og/eller når aktiviteten for voksne overstiger 13.560  

 skoleuger.
For meget udbetalt tilskud modregnes i tilskuddene for 1994.
 Nr. 76. ad 20.63.01.
 Undervisnings- og forskningsministeren bemyndiges til efter indstilling  

 fra Danmarks Tekniske Højskole at udlåne eller udleje lokaler tilhørende  

 højskolen til institutioner med tilknytning til højskolen.
 Nr. 77. ad 20.61.52.10., 20.61.52.30., 20.71.11., 20.71.21., 20.71.31.10.,  

 20.71.31.20., 20.72.05.10., 20.72.06., 20.72.07., 20.72.08., 20.72.09.,  

 20.72.11., 20.72.12., 20.72.13., 20.72.14., 20.72.15., 20.72.16., 20.72.18.,  

 20.73.12., 20.73.13., 20.73.14., 20.74.06., 20.74.07., 20.74.51., 20.74.55.
 Man kan på disse konti kumulativt overføre fra et finansår til et andet  

 som disponibel beholdning, hvad der ikke måtte være anvendt.
 Nr. 81. ad 20.44.01. og 20.65.23.
 Undervisnings- og forskningsministeren bemyndiges til at lade de under  

 Undervisnings- og forskningsministeriet hørende ergo-, fysio- og  

 fodterapeutskoler opkræve følgende gebyrer: 470 kr. i gebyr for meddelelse af  

 den i L 154 1968, § 1, om terapiassistenter omhandlede autorisation og 500  

 kr. i gebyr for meddelelse af den i L 142 1972, § 1, om fodterapeuter  

 omhandlede autorisation.
 Nr. 83. ad 20.62.01., 20.62.05., 20.62.11., 20.62.13., 20.62.17.,  

 20.63.01., 20.63.11., 20.63.21., 20.64.01., 20.64.11., 20.64.21., 20.64.31.,  

 20.65.01., 20.67.01., 20.67.11., 20.67.32. og 20.67.36.
 Institutionens bibliotek bemyndiges til i sædvanligt omfang at forudbetale  

 bøger og tidsskrifter, som leveres på et senere tidspunkt, således at  

 forudbetalingerne konteres på de respektive driftskonti.
 Nr. 85. ad 20.62.01. og 20.62.05.
 Institutionerne har adgang til at føre lagerbeholdningskonti i  

 overensstemmelse med de af Finansministeriet godkendte retningslinier.
 Nr. 89. ad 20.17.01.10., 20.17.01.20. 20.22.71., 20.41.71.20.,  

 20.61.71.10., 20.61.71.11., 20.61.71.12., 20.61.71.13., 20.62.02.18.,  

 20.62.06.18., 20.62.12.18., 20.62.14.18., 20.62.18.18., 20.63.02.18.,  

 20.63.22.48., 20.67.12 og 20.64.12.48.
 Undervisnings- og forskningsministeren bemyndiges til at overføre  

 eventuelt uudnyttede bevillinger på en af ovennævnte konti til et konkret  

 projekt, der oprettes som en særskilt sag, såfremt totaludgiften ikke  

 overstiger 5 mio. kr.
 Hvis overførsel sker til et projekt, som ikke kan henføres til en  

 eksisterende bevilling, bemyndiges undervisnings- og forskningsministeren til  

 at oprette de nødvendige konti på tillægsbevillingslovforslaget for det  

 pågældende finansår.
 Nr. 90. ad 20.17.01.20., 20.41.71.20. og 20.61.71.13.
 Undervisnings- og forskningsministeren bemyndiges til at overføre  

 ikke-forbrugte bevillinger i et finansår til et efterfølgende.  

 Genbevillingsbeløbet kan prisreguleres efter reguleringsindekset.
 Nr. 95. ad 20.61.60., 20.62.01., 20.62.05., 20.62.11., 20.62.13.,  

 20.62.17., 20.63.01., 20.63.11., 20.63.21., 20.65.01., 20.67.01. og 20.67.32.
 Institutionerne kan afholde udgifter i forbindelse med udtagning af patent  

 under forudsætning af, at de pågældende medarbejdere overdrager  

 patentrettighederne til en fond under institutionen.
 Nr. 97. ad 20.15.21.
 Færøernes Hjemmestyre tilbyder i forbindelse med overtagelsen af driften  

 af Færøernes Seminarium de statstjenestemænd, som pr. 31. december 1987 gør  

 tjeneste ved seminariet, ansættelse som færøske tjenestemænd fra den 1.  

 januar 1988 at regne på de for færøske tjenestemænd gældende løn-,  

 ansættelses- og pensionsvilkår, dog således at det tilsikres de pågældende  

 tjenestemænd, at de pr. 1. januar 1988 ikke lider nogen lønnedgang.
Såfremt en statstjenestemand ikke ønsker at overgå til ansættelse som  

 færøsk tjenestemand, opretholder den pågældende sit ansættelsesforhold til  

 staten og fortsætter sin tjeneste under Hjemmestyret.
Den pågældende har ikke  

 krav på ventepenge, rådighedsløn eller pension som følge af Hjemmestyrets  

 overtagelse af driften af seminariet.
 En tjenestemand, der herefter opretholder sit ansættelsesforhold til  

 staten, kan indtil 1. januar 1992 søge om overgang til ansættelse som færøsk  

 tjenestemand på de vilkår, der gælder for dem, som pr. 1. januar 1988 overgår  

 til sådan ansættelse.
 Ved udbetaling af pension til de statstjenestemænd, der har valgt at  

 overgå til færøsk ansættelse, eller som har opretholdt deres  

 ansættelsesforhold til staten, fordeles udgifterne hertil mellem staten og  

 Det Færøske Hjemmestyre i forhold til den del af pensionsalderen, der er  

 optjent henholdsvis før den 1. januar 1988 og i tiden fra og med den 1.  

 januar 1988.
 Nr. 102. ad 20.11.01.
 Undervisningsministeren bemyndiges til at opkræve et gebyr på 110 kr. pr.  

 legalisering af underskrifter og bekræftelse af kopiers ægthed samt pr.  

 anbefalingsskrivelse til brug ved studierejser i udlandet.
 Nr. 103. ad 20.12.22.
Undervisnings- og forskningsministeren bemyndiges til at yde lån til  

 gennemførelse af forsøgs- og udviklingsarbejde under L 271 1985 samt til køb  

 af apparatur og undervisningsmateriel i forbindelse hermed.
Undervisnings- og  

 forskningsministeren kan efter forhandling med finansministeren fastsætte  

 nærmere regler om vilkår for ydelse og afvikling af lån.
 Nr. 104. ad 20.14.04.
Af kontoen kan ydes lån til ekstraordinære etableringsomkostninger i  

 forbindelse med praktikpladskompenserende undervisning.
På forslag til  

 tillægsbevillingslov vil der blive redegjort for de bevilgede lån og  

 tilbagebetalingerne.
Lånene finansieres af arbejdsgivernes elevrefusion ved  

 en forhøjelse af konto 20.14.24. Arbejdsgivernes Elevrefusion Nr. 105. ad 20.14.24.
I henhold til § 12 i LB 169 1992 om Arbejdsgivernes Elevrefusion  

 fastsættes bidragets størrelse pr. fuldtidsansat lønmodtager i de årlige  

 finanslove.
Bidraget for 1993 fastsættes til 660 kr.
 Nr. 106. ad 20.22.12.
Undervisnings- og forskningsministeren bemyndiges til at indgå aftale med  

 Vikarkassen for de frie Grundskoler om, at kassen inden for det samlede  

 tilskud, der administreres af Vikarkassen, fordeler tilskud til såvel vikarer  

 for lærere, til sygeundervisning af elever som til lærernes kursusdeltagelse  

 samt andre særlige tilskud til lærerlønudgifter, f.eks. frivillige  

 fratrædelsesordninger for lærere og ledere.
Vikarkassen modtager tilskuddet  

 til fordeling mellem de frie grundskoler ved finansårets start.  

 Undervisnings- og forskningsministeren bemyndiges også til at indgå aftale  

 med Vikarkassen om varetagelse af opgaver i forbindelse med fordelinng af  

 pladser til langtidsledige til de frie grundskoler, herunder aflønning af de  

 ledige.
Vikarkassen kan modtage månedlige forudbetalinger med henblik på en  

 endelig afregning ved finansårets udløb.
 Vikarkassen skal ved varetagelsen af de nævnte opgaver følge  

 bestemmelserne i friskolelovens (L 411 1991) § 24 om regnskab og revision og  

 i § 37, stk. 4, om afgivelse af oplysninger til Undervisningsministeriet.
 Nr. 107. ad 20.12.22.
 Undervisningsministeren bemyndiges til at yde statsgaranti for oprettelse  

 af lån til udviklingsprojekter i henhold til L 271 1985 og L 347 1989.  

 Undervisningsministeren kan efter forhandling med finansministeren fastsætte  

 nærmere regler om vilkår for og ydelse af statsgaranti.
 Nr. 108. ad 20.11.
 Undervisnings- og forskningsministeren bemyndiges til som led i  

 fristyrelsesforsøg at lade undervisningsinstitutioner, der er omfattet af  

 forsøget, opkræve depositum for udlevering af vederlagsfri læremidler,  

 således at beløbet tilbagebetales, når læremidlerne tilbageleveres i  

 acceptabel stand.
Nr. 109. ad 20.68.21.10 Undervisnings- og forskningsministeren bemyndiges til fra 1. august 1992  

 til 31. juli 1993 at yde tilskud til aflønning af vikarer for lærere i  

 folkeskolen mv., der gennemgår efter- og videreuddannelse.
Nærmere regler for  

 udbetaling af tilskuddet fastsættes af undervisnings- og  

 forskningsministeren.
 Nr. 110 ad 20.12.22.
 Undervisnings- og forskningsministeren bemyndiges til i finansåret at  

 tilbagekalde godkendelse af kurser, hvortil der ydes statstilskud, hvis  

 ministeren finder, at frit udbud af sådanne kurser med statstilskud har  

 påført det private kursusmarked ubillig konkurrence.
Tilbagekaldes godkendelsen, bortfalder statstilskuddet med virkning fra  

 finansårets begyndelse.
Ministeren kan fastsætte nærmere regler herom.
 Nr. 111 ad 20.22.12.
 Undervisnings- og forskningsministeren bemyndiges til i 1993 at udbetale  

 3,2 mio. kr. mindre i driftstilskud til de frie grundskoler end de er  

 berettigede til ifølge L 411 1991 om friskoler og private grundskoler m.v. og  

 tilskudstaksten pr. elev på finansloven (fastsat ud fra en andel af  

 folkeskoleudgiften), som kompensation for en ekstra udbetaling i 1992, jf.  

 Akt. 285 17/6 1992.
 Nr. 112 ad 20.12.22.
 Undervisnings- og forskningsministeren bemyndiges til at fastsætte nærmere  

 regler om tilskud og tilskudsbetingelser i forbindelse med statens tilskud  

 til Åben uddannelse.
