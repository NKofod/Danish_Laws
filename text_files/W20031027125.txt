 Landsskatteretskendelse vedr. lempelse efter ligningslovens §  

 33 C for sømænd.
 A A/Ss klage til Landsskatteretten skyldes, at den løn der  

 udbetales for arbejde om bord på en motorgalease er anset for skattepligtig  

 som  

 almindelig indkomst med den virkning, at der ikke kan gives lempelse efter  

 ligningslovens § 33 C (DIS-indkomst).
 Told- og Skatteregionen har afgjort, at den løn der  

 udbetales for arbejde om bord på motorgaleasen skal beskattes som almindelig  

 indkomst med den virkning, at der ikke kan gives lempelse efter  

 ligningslovens  

 § 33 C (DIS-indkomst).
 Landsskatteretten finder, at betingelserne for lempelse  

 efter ligningslovens § 33 C, stk. 1, for opfyldt.
Sagens oplysninger Selskabets skib  

    

  

 er  

 pr. 23. april 1999 anmeldt til registrering i Dansk Internationalt  

 Skibsregister og ommålt til 105 BT.
Skibets hjemsted er X, hvorfra der sejles  

 tur- og chartersejlads.
Der kan købes mad og drikke om bord.
Sejladserne varierer fra nogle få timer til flere uger.
Det  

 maximale antal af gæster / passagerer udgør i henhold til selskabets  

 sejltilladelse 12/32/40/61 afhængig af opgavens art.
Der udføres ikke  

 rutesejlads.
Skibets fartsområde er uden dispensationer linien Y til linien  

 Z.  

 I 2000 har der været i alt 7 ansatte.
Told- og  

 Skatteregionens afgørelse Den løn der er udbetalt til de ansatte for arbejde om bord  

 på motorgaleasen, skal beskattes som almindelig indkomst.
Galeasen er ikke anset for omfattet af definitionen dansk  

 skib i § 2, nr. 1, i lovbekendtgørelse nr. 362 af 1. juli 1988 om  

 særlige  

 fradrag til sømænd m.v. som betinget i lovbekendtgørelse nr. 775 af 16.  

 august  

 2000 om påligning af indkomst til staten (ligningslovens) § 33 C.
Som  

 konsekvens heraf, er de ansatte ikke berettigede til at få lempelse efter  

 ligningslovens § 33 C.
Endvidere er de ansatte ikke berettigede til fradrag  

 efter § 3 i lov om særlige fradag for sømænd m.v.
 Som begrundelse har regionen bl.a. anført, at der ved  

 afgørelsen af hvorvidt et skib i medfør af lov om særlige fradrag til sømænd  

 §  

 2, nr. 1, er umiddelbart omfattet af loven, stilles der udover betingelse om  

 tonnagestørrelsen og hjemsted i Danmark, dels betingelse om erhvervsmæssig  

 udnyttelse, dels krav om skibets funktion  hvor der kræves at skibet  

 udelukkende anvendes til befordring af personer, gods eller som  

 bjærgningsfartøj.
Betingelserne om tonnagestørrelse, hjemsted i Danmark og  

 erhvervsmæssig udnyttelse er opfyldt, men anvendelsen af galeasen til tur- og  

 chartersejlads er ikke anset for at være en udelukkende anvendelse til  

 befordring af personer eller gods eller som bjærgningsskib.
For at  

 sidstnævnte  

 funktion kan være opfyldt, skal skibets funktion være egentlige  

 transportopgaver, således at hovedformålet er selve transporten, hvor der  

 dækkes et egentligt transportbehov.
Tur- og chartersejllads kan ikke anses at  

 dække et egentlig transportbehov.
 Fra praksis er der henvist til Landsskatterettens kendelse  

 af 9. maj 2001, offentliggjort i SKM 2001.243 og en indstilling fra det  

 tidligere sømandsskattenævn i 1977, i et notat fra det 150. nævnsmøde den 5.  

 oktober 1977.
Klagerens påstand og  

 argumenter Repræsentanten har fremsat påstand om, at A er omfattet af  

 definitionen af et dansk skib, jf. sømandsfradragslovens § 2, med  

 den  

 virkning, at der for de ansatte kan gives lempelse efter ligningslovens § 33  

 C.
Galeasen benyttes udelukkende til erhvervsmæssige sejladser.  

 Sejladserne er chartersejlture med betalende gæster, hvor en person, et  

 firma,  

 en forening eller det offentlige tager skibet på charter i en kortere eller  

 længere tid, som normalt er fra få timer til 2-3 uger.
Der sejles de opgaver  

 som rederen og befragteren er blevet enige om.
Der udføres i mindre grad og  

 for  

 skibets samlede økonomi et ubetydeligt antal lystfisketure.
En stor del af  

 omsætningen er relateret til ture, der ikke ender i udgangspunktet.
Der  

 udføres  

 ingen rutesejlads.
Skibet benyttes ikke til socialpædagogiske formål.
Skibet udlejes kun med besætning og fører.
Besætningen  

 består i lavsæson af 2 personer og i højsæson på 6-8 måneder af 5 personer  

 inkl. kaptajnen.
Besætningen er ansat på for skibsfarten normale vilkår.  

 Sejlsæsonen er med skibet i drift 9½ - 10 måneder om året, resten af året  

 udføres reparationer og klargøring, og der afvikles frihed og ferie.
Der er  

 ikke siden 1987 tilført offentlige eller andre støttemidler.
Der er heller  

 ikke  

 til skibets finansiering modtaget nogen former for tilskud eller støtte.
 Skibet var fra 2. maj 1988 ejet af B personligt indtil 31.  

 december 1999 og er derefter ejet af A A/S, der er et selskab 100 % ejet af  

 B.
 Skibet er registreret i Dansk Internationalt Skibsregister (  

 DIS ), og er af skibsbevaringsfonden erklæret bevaringsværdig.
Til støtte for at skibet er omfattet af definitionen på et  

 dansk skib, har repræsentanten bl.a. anført, at galeasen som tur- og  

 chartersejlads foretager befordring af personer, ikke som rutesejlads, men  

 som  

 transport af personer fra punkt til punkt.
Transporten kan variere fra gang  

 til  

 gang, eller der kan være tale om en rundtur, hvor turen starter et sted og  

 skibet vender tilbage til udgangspunktet.
Der er ikke støtte i loven for synspunktet om, at befordring  

 kun omfatter de situationer, hvor der sker en egentlig transport.
Ifølge  

 Nudansk Ordbog betyder befordring ganske enkelt transport,  

 hvortil der ikke  

 er knyttet nogen betingelse om, at der skal foregå en egentlig transport.
Der  

 er således ikke belæg for en fortolkningsmæssig indskrænkning af begrebet ud  

 fra den almindelige sproglige forståelse af ordet.
Lovforslag, cirkulære og  

 bekendtgørelse giver heller ikke nogen nærmere afgrænsning af begrebet  

 befordring, ligesom Landsskatterettens kendelse af 9. maj 2001,  

 offentliggjort i SKM 2001.243 og en indstilling fra det tidligere  

 sømandsskattenævn i 1977, i et notat fra det 150. nævnsmøde den 5. oktober  

 1977, ikke bidrager til forståelsen af begrebet befordring.
 Da der ikke er hjemmel til en indskrænkende fortolkning af  

 ordet befordring, må galeasen være omfattet af begreber  

 dansk skib som  

 nævnt i sømandsfradragsloven.
DIS-ordningen blev indført for at sikre, at dette register  

 skulle kunne yde samme konkurrencemæssige vilkår som andre internationale  

 skibsregistre for effektivt at kunne modvirke udflagning af danske skibe.
Der  

 er nu 3-5 erhvervsdrivende danske veteranskibe over 100 bt. i størrelse, og  

 formentlig  

 er galeasen ene om udelukkende at have indtægter fra den erhvervsmæssige  

 sejlads uden sociale klienter, offentlig støtte eller tilskud fra ejerne.
Til sammenligning er den hollandske flåde overvældende stor  

 og nærmere sig nu ca. 500 enheder.
De sejler primært på deres hjemmemarked,  

 men  

 hvert år fra april til oktober befinder ca. 40 skibe sig i de danske farvande  

 med charterkunder.
Hollænderen er i stand til at sejle billigere og hele  

 tiden  

 udvide flåden.
Hvis den påklagede afgørelse fastholdes, tilsidesættes  

 intentionen med oprettelsen af DIS-ordningen, og det bliver vanskeligt at  

 konkurrere med de hollandske skibe.
Told- og  

 Skattestyrelsens indstilling og begrundelse Galeasen anses ikke for et dansk skib efter lov om særlig  

 fradrag for sømænd mv. og sømændene om bord kan derfor ikke anvende  

 lempelsesbestemmelsen i Ligningslovens § 33 C, stk. 1. Galeasen anses ikke  

 for  

 udelukkende anvendt til befordring af personer, idet skibet også anvendes til  

 lystfiskerture, udstillings- og fotoopgaver og tilbydes til lejerskoletogter.
Landsskatterettens  

 bemærkninger og begrundelse Det følger af ligningslovens § 33 C, stk. 1, at hvis en  

 person, der er skattepligtig efter kildeskattelovens § 1, har erhvervet  

 lønindkomst ved tjeneste om bord på et dansk skib, der er registreret i Dansk  

 Internationalt Skibsregister, nedsættes den samlede indkomstskat med det  

 beløb,  

 der forholdsmæssigt falder på denne indkomst.
Om et skib er et dansk skib,  

 afgøres efter reglerne i lov om særlige fradrag til sømænd m.v.
 De ansatte ombord på skibet har været skattepligtig til  

 Danmark efter kildeskattelovens § 1.
 Ved dansk skib forstås ifølge § 2 i lov om særlige fradrag  

 til sømænd m.v. et skib, som er registreret med hjemsted her i landet med en  

 bruttoregistertonnage på 100 tons / en bruttotonnage på 100 tons eller  

 derover,  

 og som udelukkende anvendes til erhvervsmæssig befordring af personer eller  

 gods eller som bjærgningsfartøj.
 Galeasen er registreret med hjemsted her i landet med en  

 bruttoregistertonnage på 100 tons / en bruttotonnage på 100 tons eller  

 derover.
Det fremgår af sagens oplysninger, at skibet anvendes til  

 tur- og chartersejlads.
Efter en almindelig sproglig forståelse af  

 befordring  

 finder retten, at denne anvendelse er i overensstemmelse med betingelsen om,  

 at  

 skibet udelukkende anvendes til erhvervsmæssig befordring af personer.
Skibet  

 A  

 anses herefter for omfattet af definitionen på et dansk skib, jf. § 2 i lov  

 om  

 særlige fradrag til sømænd m.v.
Betingelserne i ligningslovens § 33 C, stk.  

 1,  

 anses herefter for opfyldt.
