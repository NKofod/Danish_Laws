INDHOLDSFORTEGNELSE Afsnit I Vejledning om almindelige betingelser for ret til pension Bilagsfortegnelse Bilag 1 Lov nr. 217 af 16. maj 1984 om social pension (* 2) Bilag 2 Socialministeriets bekendtgørelse af 5. september 1984 om social  

 pension (* 2) Bilag 3 Sikringsstyrelsens bekendtgørelse af 5. september 1984 om  

 ansøgning og udbetaling af social pension (* 2) Bilag 4 Sikringsstyrelsens cirkulære af 5. september 1984 om social  

 pension (* 2) Bilag 5 Fortegnelse over pensionsanvisningsområder inden for staten,  

 folkeskolen, folkekirken og statsgaranterede pensionsordninger m.v.
Vejledning om almindelige betingelser for  

 ret til pension Indledning 1. Ved lov nr. 217 af 16. maj 1984 om social pension  

 er der foretaget en sammenskrivning af lov om folkepension og lov om  

 invalidepension og førtidspension m.v.
 Ved udformningen af pensionsloven har der først og fremmest været tale om  

 en teknisk sammenskrivning, således, at indholdet i de tidligere loves  

 principper i videst mulig udstrækning er uændret.
Selv om en række bestemmelser er videreført fra den hidtidige lovgivning,  

 er der i pensionsloven tilstræbt en sproglig forenkling og modernisering.
Når  

 der er anvendt andre ord er dette således ikke nødvendigvis udtryk for, at  

 der er sket en ændring af den hidtidige regel.
I forbindelse med sammenskrivningen er der foretaget justeringer og  

 forenklinger, bl.a. i opbygning af de bestemmelser, der beskriver  

 pensionssystemet.
Derudover indeholder loven ændrede regler for indfødsret,  

 bopæl og optjening og gennemførelse af ensartede regler for  

 pensionsinddragelse inden for det psykiatriske og somatiske sygehusvæsen.
 Tidligere bekendtgørelser, cirkulærer og vejledninger på pensionsområdet  

 erstattes af socialministeriets bekendtgørelse af 5. september 1984 om social  

 pension, sikringsstyrelsens bekendtgørelse af 5. september 1984 om ansøgning  

 og udbetaling m.v. af social pension, sikringsstyrelsens cirkulære af 5.  

 september 1984 om social pension og sikringsstyrelsens vejledning af 5.  

 september 1984 om social pension.
 Socialministeriet har i bekendtgørelse af 5. september 1984 om social  

 pension efter § 64 i pensionsloven fastsat, hvilke forskrifter udstedt efter  

 tidligere love, der forbliver i kraft efter 1. oktober 1984, se vejledningens  

 afsnit I, pkt. 17 og § 31 i sikringsstyrelsens cirkulære.
Efter § 49, stk. 1 i lov om social pension bekendtgør chefen for  

 sikringsstyrelsen 2 gange om året de regulerede beløb, der har gyldighed fra  

 1. april og 1. oktober.
Denne bekendtgørelse sker i form af en bekendtgørelse  

 om folke- og førtidspensionens størrelse.
I denne tabelbekendtgørelse vil der  

 som bilag blive optaget en ajourført fortegnelse over de gældende  

 administrative forskrifter.
 Vejledningen består af tre hovedafsnit.
I afsnit I beskrives pensionsbegrebet, pensionens bestanddele og  

 betingelserne om alder, indfødsret, bopæl og optjening.
Sidst i afsnittet  

 gives der en beskrivelse af i hvilke tilfælde, der er ret til pension efter  

 overgangsbestemmelser.
 I afsnit II beskrives de regler, der gælder for tilkendelse, ændring og  

 frakendelse af førtidspension og invaliditetsydelse.
 I afsnit III omtales reglerne for ansøgning, beregning og udbetaling af  

 pension.
 I vejledningen er der henvisninger til lov om social pension,  

 socialministeriets og sikringsstyrelsens bekendtgørelse og til  

 sikringsstyrelsens cirkulære.
For at lette læsningen af vejledningen anvendes der følgende forenklinger  

 ved henvisninger i teksten.
Ved henvisning til lov om social pension anvendes  

 »pensionsloven«, og »loven«, hvis der samtidig forekommer  

 en §-henvisning.
Ved henvisning til socialministeriets bekendtgørelse af 5.  

 september 1984 og til sikringsstyrelsens bekendtgørelse af 5. september 1984  

 skrives der henholdsvis bekg. (SM) og bekg. (SIS). Ved henvisning til  

 sikringsstyrelsens cirkulære af 5. september 1984 skrives »cirk.«.
Pensionsbegrebet og pensionens bestanddele 2. Folkepension kan udbetales til alle, der er fyldt  

 67 år.
For folkepensionister i alderen fra 67 til 70 år indtægtsreguleres  

 grundbeløbet, hvis indtægterne ved personligt arbejde overstiger en vis  

 størrelse, se afsnit III pkt. 122.
 Førtidspension kan udbetales til personer i alderen 18-67 år, når visse  

 betingelser er opfyldt, se afsnit II.
3. Førtidspension er al pension, bortset fra  

 invaliditetsydelse, til personer under 67 år.
Betegnelsen invalidepension  

 anvendes ikke længere.
 Den hidtil gældende praksis, hvorefter modtagere af invaliditetsydelse i  

 almindelighed ikke betragtes som pensionister, er ikke ændret.
Ordet pension anvendes i loven som samlebetegnelse for alle de ydelser,  

 der kan udbetales efter loven.
Ydelserne efter loven er: Folkepension,  

 førtidspension, invaliditetsydelse, bistands- og plejetillæg, personlige  

 tillæg og tillæg efter lovens kap. 11 om overgangsregler m.v.
En nærmere  

 beskrivelse af tillæggene efter kap. 11 findes i afsnittets kap.
VII om ret  

 efter overgangsbestemmelser.
 Der findes i loven følgende pensionstyper: Folkepension, højeste og  

 mellemste førtidspension, forhøjet almindelig førtidspension og almindelig  

 førtidspension.
 Af skemaet nedenfor fremgår det, hvilke bestanddele der indgår i de  

 enkelte pensionstyper.
DE ENKELTE PENSIONSTYPERS BESTANDDELE Som det fremgår af skemaet indgår grundbeløb og pensionstillæg i alle  

 pensionstyper.
Invaliditetsbeløbet indgår i højeste og mellemste  

 førtidspension, mens erhvervsudygtighedsbeløbet alene indgår i højeste  

 førtidspension.
Afgørende for om der indgår et førtidsbeløb i en pension tilkendt efter  

 lovens § 14, stk. 3, er om pensionen er tilkendt før eller efter det fyldte  

 60. år.
Hvis den tilkendes med virkning fra et tidspunkt før det fyldte 60.  

 år indgår et førtidsbeløb i pensionen (forhøjet almindelig førtidspension)  

 til den pågældende.
Retten til førtidsbeløbet bevares indtil overgangen til  

 folkepension.
Førtidsbeløbet kommer først til udbetaling fra 1. januar 1985,  

 jfr. § 63, stk. 1 i loven.
Hvis pensionen tilkendes med virkning efter det  

 60. år udbetales almindelig førtidspension, der er af samme størrelse som en  

 folkepension.
4. Til alle pensionstyper kan der ydes personligt  

 tillæg, hvis pensionistens økonomiske forhold er ganske særlig vanskelige, se  

 afsnit III, kap.
XIV.
5. Bistands- og plejetillæg kan tilkendes til personer  

 i alderen 18-67 år sammen med anden pension.
Et sådant tillæg bevares efter  

 det 67. år som tillæg til folkepensionen.
Om betingelserne for at få tilkendt  

 bistands- og plejetillæg, se afsnit II, pkt. 86-89.
6. Til personer, der ikke modtager social pension, men  

 som ville have ret til højeste eller mellemste førtidspension, hvis de ikke  

 havde erhvervsmæssigt arbejde kan der tilkendes en invaliditetsydelse.
Det  

 samme gælder personer, der har svære kontaktvanskeligheder på grund af  

 alvorlig høreskade, se nærmere afsnit II, pkt. 82-85.
Af skemaet nedenfor fremgår størrelsen af de enkelte ydelser efter loven,  

 ligesom det fremgår af skemaet om de enkelte ydelser indtægtsreguleres og om  

 de er skattepligtige.
I skemaets 1. kolonne er både lovens beløb anført, og  

 de beløb, der udbetales pr. 1. oktober 1984. Ydelserne efter loven reguleres  

 2 gange om året pr. 1. april og pr. 1. oktober.
--------------------------------------------------------------------- Aldersbetingelser 7. Aldersbetingelsen for ret til folkepension er 67  

 år.
8. Førtidspension kan tilkendes personer i alderen  

 18-67 år.
Højeste førtidspension kan dog kun tilkendes personer under 60 år  

 og pension på rent socialt grundlag kan som hovedregel kun tilkendes  

 personer, der er fyldt 50 år, se lovens § 14, stk. 3, nr. 3.
 Førtidspension efter lovens § 14, stk. 3 tilkendes som forhøjet almindelig  

 førtidspension til personer under 60 år og som almindelig førtidspension til  

 personer over 60 år.
Indfødsret Dansk indfødsret 9. Retten til pension efter pensionsloven er som  

 hovedregel betinget af dansk indfødsret.
 Betingelsen om dansk indfødsret var tidligere fraveget for kvinder, der  

 var gift med eller senest havde været gift med en mand med dansk indfødsret.  

 Denne undtagelsesbestemmelse er ophævet med gennemførelse af lov om social  

 pension.
Efter indfødsretslovgivningen skal såvel dansk gifte kvinder som dansk  

 gifte mænd selvstændigt søge indfødsret.
Indenrigsministeriet har fra maj  

 1981 indført ligestilling mellem mænd og kvinder således, at praksis for at  

 erhverve statsborgerskab nu er den samme for kvinder og mænd.
Kvinder, der modtager pension efter de hidtidige regler som dansk gift,  

 bevarer dog denne ret, se kap.
VII, pkt. 37.
Udlændinges ret til pension Betingelsen om dansk indfødsret er fraveget for visse grupper af  

 udlændinge.
Udlændinge med 10 års bopæl 10. Efter lovens § 2, stk. 2, nr. 1 gælder betingelsen  

 om dansk indfødsret ikke for udlændinge, der har haft fast bopæl i Danmark i mindst 10 år mellem det  

 fyldte 15. år og det fyldte 67. år, heraf mindst 5 år umiddelbart inden det  

 tidspunkt, hvorfra pensionen ydes.
Hvis der søges om pension efter det fyldte  

 67. år skal bopælskravene være opfyldt ved det fyldte 67. år.
Flygtninge 11. Indfødsretskravet er ligeledes fraveget for  

 udlændinge, der har fået opholdstilladelse i Danmark efter § 7 og § 8 i udlændingeloven, jfr. lovens § 2, stk. 2, nr.  

 2.
 De personer, der kan få opholdstilladelse efter udlændingelovens § 7 er  

 dels flygtninge, der efter konventionen af 28. juli 1951 om flygtninges  

 retsstilling er anerkendte flygtninge med bopæl i Danmark (A-flygtninge),  

 dels flygtninge, der ikke er omfattet af konventionsreglerne (B-flygtninge).
 Opholdstilladelse efter § 8 gives til flygtninge, der kommer hertil som  

 led i en aftale med De Forenede Nationers Højkommissær for flygtninge eller  

 lignende international aftale (kvote-flygtninge).
Efter pensionsloven har således samtlige udlændinge, der har fået  

 opholdstilladelse efter § 7 og § 8 i udlændingeloven ret til ydelser efter  

 pensionslovgivningen på lige fod med danske statsborgere.
Det er uden  

 betydning, om de pågældende er statsløse.
 Diplomater m.v.
12. Efter lovens § 2, stk. 3, kan socialministeriet  

 fastsætte regler om, i hvilke tilfælde udsendt personale ved herværende diplomatiske og konsulære  

 repræsentationer og sådanne personers familiemedlemmer skal have adgang til  

 lovens ydelser.
 Denne bestemmelse er ny og har baggrund i lovens § 2, stk. 2, om en  

 nyindført adgang til pensionsydelser for udlændinge med længere ophold her i  

 riget og for flygtninge.
 Det har ved lovens § 2, stk. 2, ikke været hensigten at åbne adgang til  

 dansk pension for herboende udenlandske diplomater m.fl.
 De nærmere bestemmelser efter loven § 2, stk. 3, er fastsat i bekg. (SM).
 Herefter har diplomatiske eller konsulære repræsentanter eller  

 tjenestemænd eller dermed ligestillede personer, der gør tjeneste ved  

 herværende diplomatiske eller konsulære repræsentationer, samt sådanne  

 personers familiemedlemmer ikke ret til ydelser efter lov om social pension.
 De nævnte diplomater m.v. er ikke fuldt skattepligtige her i landet og  

 omfattes i almindelighed af Wienerkonventionerne om diplomatiske og konsulære  

 forbindelser.
 Persongrupperne i bekendgørelsens § 1 kan nærmere afgrænses således:
 Ved afgørelsen af spørgsmålet fast bopæl i b)-f) lægges efter dansk  

 praksis vægt på, om den pågældende er rejst ind i landet og har etableret  

 bopæl her inden tidspunktet for den pågældendes ansættelse ved  

 repræsentationen.
Det fremgår dog af bekendtgørelsens § 2, at der for persongrupperne under  

 a)-g) i visse tilfælde kan være ret til pensionslovens ydelser efter andre  

 internationale regler, f.eks.
EF-reglerne.
 Endvidere følger det af § 3 i bekendtgørelsen, at personer med fast bopæl  

 her i landet, der er ansat i privat tjeneste ved fremmede staters  

 diplomatiske eller konsulære repræsentationer, og som er fuldt skattepligtige  

 her i landet, har ret til ydelser efter pensionsloven.
 Det kan endvidere forekomme, at udsendt udenlandsk teknisk administrativt  

 personale ved herværende diplomatiske repræsentationer, jfr. c) i den nærmere  

 afgrænsning af bekendtgørelsens § 1, senere har fået fast bopæl i Danmark.  

 Dette kan f.eks. være tilfældet, når den pågældende på grund af en samlever  

 eller andre forhold ikke ønsker at vende hjem eller blive sendt til et andet  

 land, og således får en nærmere tilknytning til Danmark uanset fremmed  

 statsborgerskab.
Den pågældende vil i sådanne tilfælde kunne blive berettiget til ydelser  

 efter pensionsloven og optjene pension efter det tidspunkt, hvor der er  

 konstateret fast bopæl her i landet.
For at der kan foreligge fast bopæl er  

 det dog en betingelse, at pågældende er blevet fuldt skattepligtige i  

 Danmark.
Personer omfattet af EF-forordning nr. 1408/ 71 13. Efter EF-forordning nr. 1408/ 71 anvendes de  

 sociale sikringsordninger på arbejdstagere, selvstændige erhvervsdrivende og  

 deres familiemedlemmer, der flytter inden for Fællesskabet.
Personer, der er  

 bosat på en medlemsstats område, og som er omfattet af forordningen har krav  

 på ligestilling med danske statsborgere med hensyn til retten til dansk  

 pension.
 Retten til ligestilling betyder i denne forbindelse, at betingelsen om  

 dansk indfødsret i pensionsloven fraviges for forordningens personkreds.
 Medlemsstater i EF er Belgien, Danmark, Frankrig, Grækenland, Irland,  

 Italien, Luxembourg, Nederlandene, Det forenede Kongerige (Storbritanien) og  

 Forbundsrepublikken Tyskland.
Personkredsen efter forordningen 14. Det fremgår af bekg. (SM), at indfødsretskravet i  

 lovens § 2, stk. 1, og § 68 ophæves for følgende personer:
 Det er en betingelse, at de pågældende har ret til dansk pension efter  

 EF-forordning nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter indenfor Fællesskabet.
Ophævelsen af indfødsretskravet for de efterlevende ægtefæller, der er  

 nævnt under 3) og 4), får dog kun betydning i en overgangsperiode, hvor  

 pensionen beregnes på grundlag af den afdøde ægtefælles bopælstid som en  

 afledet ret.
Se overgangsreglerne omtalt i kap.
VII, pkt. 37 og 50.
Om overgangsregler i lovens § 68, se kap.
VII, pkt. 36.
Det bemærkes, at kravet om dansk indfødsret i overgangsreglerne i loven af  

 7. juni 1972 også ophæves for de persongrupper, der er nævnt under 1)-4). Om  

 disse overgangsregler, se kap.
VII, pkt. 49.
15. Som ARBEJDSTAGER anses efter bilag I.B.1 i  

 forordningen enhver person, der som beskæftiget i en arbejdsgivers tjeneste, Beskæftigelseskravet for arbejdstagere og selvstændige erhvervsdrivende 16. Retten til pension for de personer, der er nævnt  

 under pkt 14 er betinget af, at de pågældende arbejdstagere og selvstændige  

 erhvervsdrivende har været beskæftiget i Danmark i sammenlagt mindst 1 år  

 mellem det 15. og 67. år.
 Beskæftigelse i udlandet i dansk interesse sidestilles med beskæftigelse  

 her i landet.
Om retten til pension i tilfælde hvor der samtidig optjenes ret til  

 pension i beskæftigelseslandet, se kap.
VI, pkt. 32.
 Hvis kravet om 1 års beskæftigelse er opfyldt for en EF-arbejdstager eller  

 selvstændig erhvervsdrivende, kan der i Danmark tillige udbetales  

 førtidspension til den pågældendes familiemedlemmer, der bor hos eller  

 forsørges af arbejdstageren eller den selvstændige erhvervsdrivende.
Som anført i kap.
V, pkt. 24 indebærer EF-reglerne om sammenlægning af  

 optjeningsperioder i andre EF-lande, at der uanset lovens krav om en  

 mindstebopælstid på 3 år kan være ret til en dansk delpension uden anden  

 tilknytning til Danmark end, at den her omhandlede beskæftigelsesbetingelse  

 er opfyldt.
Personer omfattet af overenskomster med andre lande 17. Danmark har indgået følgende overenskomster om  

 social sikring med andre lande, hvorved pensionslovens regler om dansk  

 indfødsret er fraveget:
Bopæl Bopæl i Danmark 18. Retten til pension er efter § 3, stk. 1, i loven  

 betinget af, at modtageren har fast bopæl her i riget eller hyre på dansk  

 skib.
 Bopælskravet betyder, at pensionister som hovedregel skal have bopæl i  

 Danmark både på det tidspunkt, hvor der tillægges pension, og ved  

 udbetalingen af pensionen.
 Bopælskravet opfyldes ved hyre på dansk skib, uanset om pågældende har  

 bopæl i Danmark eller i udlandet.
 Om fravigelse af bopælskravet henvises til punkterne 19 og 20.
Retten til pension er yderligere betinget af mindst 3 års fast bopæl her i  

 riget mellem det fyldte 15. år og det fyldte 67. år.
Reglerne om  

 mindstebopælstid omtales i kap.
V.
Retten til fuld pension er for personer over 67 år betinget af mindst 40  

 års fast bopæl her i riget.
For personer under 67 år er retten til fuld  

 pension betinget af, at bopælstiden udgør mindst 4/5 af årene fra det fyldte  

 15. år til det tidspunkt, hvorfra pensionen ydes.
Reglerne om optjening af  

 dansk pension omtales i kap.
VI.
Ved fast bopæl her i riget forstås, at en person har sit hjem i Danmark.  

 Om en person ved flytning til Danmark har taget bopæl her, må afgøres efter  

 en samlet bedømmelse af tilknytningen til Danmark.
Det må bl.a. tillægges  

 vægt, om der er sket tilmelding til folkeregistret, om der er hensigt til at  

 forblive i Danmark varigt eller dog i en længere periode, og om den  

 pågældende har arbejdet og betalt skat o.lign.
Det er ikke tilstrækkeligt, at  

 en person opretholder en bolig i Danmark, som undertiden benyttes, når der i  

 øvrigt er fast bopæl sammen med familien i et andet land.
Hvis en person  

 f.eks. bor mere end halvdelen af året i udlandet, vil det som hovedregel ikke  

 kunne antages, at der er fast bopæl her i landet.
Pension under midlertidigt ophold i udlandet 19. Der er praksis for at anse kravet om fast bopæl  

 her i riget for opfyldt under pensionistens midlertidige ophold i udlandet, hvis pensionisten har  

 bevaret en reel faktisk bopæl her i landet.
Som midlertidigt ophold i  

 udlandet anses ophold i almindelighed af indtil 1 års varighed.
Gentagne  

 udenlandsophold anses normalt kun for midlertidige, hvis de ikke strækker sig  

 over mere end 3-4 måneder pr. gang og de samlede udenlandsophold ikke  

 strækker sig udover 6 måneder i løbet af 1 år.
Pension ved fast bopæl i udlandet 20. I det følgende gennemgås i hvilke tilfælde, der er  

 adgang til pension ved fast bopæl i udlandet.
Retten til pension i udlandet kan omfatte retten til at FÅ TILLAGT  

 PENSIONEN, EFTER AT DER ER SKET BOS TTELSE I ET ANDET LAND.
Retten til  

 pension i udlandet kan også være begrænset til en ret til at MEDTAGE PENSION,  

 DER ER TILLAGT I DANMARK INDEN BOS TTELSEN I ET ANDET LAND.
a.
Personer OVER 67 åR MED DANSK INDFØDSRET, der har optjent fuld pension,  

 eller en delpension på baggrund af mindst 30 års bopælstid, har ret til at få  

 TILLAGT pension overalt I UDLANDET, se lovens § 3, stk. 2. Bopælstid på  

 Færøerne og Grønland medregnes dog ikke.
Bortset fra fravigelser som følge af  

 EF-reglerne og overenskomster med andre stater har det hidtil været en  

 betingelse for at få pension i udlandet, at pensionen var tillagt inden  

 udrejsen.
Reglen i § 3, stk. 2, medfører således en direkte adgang for de  

 67-årige til at få tillagt pension ved fast bopæl i udlandet.
Bestemmelsen i  

 § 3, stk. 2 betyder tillige, at personer med dansk indfødsret, der ved det  

 fyldte 67. år har haft 30 års bopælstid, kan MEDTAGE EN HER TILLAGT  

 folkepension ved senere flytning til udlandet, uanset om de opfylder  

 betingelserne i lovens § 3, stk. 3, se herom pkt. b.
b.
Personer MED DANSK INDFØDSRET kan MEDTAGE en tillagt pension overalt i  

 udlandet, hvis pensionisten har haft mindst 10 års bopæl her i riget i  

 optjeningstiden umiddelbart inden det tidspunkt, hvorfra pensionen ydes.
Ved  

 ansøgning om pension efter det fyldte 67. år skal 10-års kravet være opfyldt  

 ved det fyldte 67- år, se lovens § 3, stk. 3. Bopælstid på Færøerne og  

 Grønland medregnes dog ikke.
Reglen har betydning for alle pensionister under  

 67 år og for folkepensionister over 67 år, som har haft mindre end 30 års  

 optjeningstid og derfor ikke har ret til at medtage pensionen efter reglen i  

 lovens § 3, stk. 2, se punkt a.
Bestemmelsen i § 3, stk. 3, der tidligere kun  

 gjaldt for førtidspensionister, omfatter således nu alle pensionister.
Det er  

 som nævnt en betingelse efter § 3, stk. 3, at pensionen er TILLAGT INDEN  

 UDREJSEN.
Om ret til at medtage pension til udlandet ifølge overgangsregler,  

 se kap.
VII, punkt 35.
c.
Sikringsstyrelsen kan, når særlige omstændigheder taler for det,  

 tillade, at retten til pension bevares for personer, der tager bopæl i  

 udlandet efter at have fået tillagt pension, se lovens § 3, stk. 4.  

 Dispensationsadgangen angår således alene en adgang til at MEDTAGE en her  

 tillagt pension til udlandet.
Bestemmelsen har betydning dels for  

 pensionister uden dansk statsborgerskab dels for pensionister, der ikke  

 opfylder de tidsmæssige betingelser i lovens § 3, stk. 2 og 3, se pkt. a og  

 b.
Hvis pension ønskes udbetalt i udlandet, skal vedkommende gøres opmærksom  

 på, at dispensationsansøgning skal indgives inden udrejsen eller i umiddelbar  

 forbindelse hermed.
Sikringsstyrelsens praksis for ved dispensation i  

 enkelttilfælde at tillade, at en tilkendt pension medtages til udlandet, har  

 hidtil været ret streng.
En del af de oftest forekommende  

 dispensationstilfælde er nu omfattet af lovens bestemmelser i § 3, stk. 2 og  

 3 om adgang til pension i udlandet.
Sikringsstyrelsens praksis for i øvrigt  

 at medtage pension til udlandet tænkes derfor opretholdt.
Det har ved  

 behandlingen af alle ansøgninger været hovedsynspunktet, at der skal  

 foreligge vægtige grunde for, at dispensation kan gives.
I sikringsstyrelsens  

 bedømmelse indgår bl.a. spørgsmålet om det antal år, de pågældende har haft  

 tilknytning til Danmark i den erhvervsaktive alder.
Dispensation har sjældent  

 været meddelt i tilfælde af mindre end 20 års tilknytning til landet.
Uanset  

 at denne tidsmæssige betingelse har været opfyldt, har der dog undertiden  

 været meddelt afslag, når kun få af bopælsårene har ligget umiddelbart inden  

 ansøgningen.
Af andre forhold, der tillægges betydning, kan nævnes, om  

 ansøgerens nærmeste pårørende er bosat i det land, hvortil der ønskes  

 udrejse, eksempelvis ansøgning fra unge invalidepensionister, hvis forældre  

 bor i udlandet.
Desuden indgår, om tungtvejende helbredsmæssige grunde taler  

 for dispensation.
Ligeledes vil ægtefællen til en pensionist, der har en  

 umiddelbar ret til at medtage sin pension til udlandet, eventuelt kunne få  

 denne ret, når begge rejser.
d.
Pension kan ydes til personer, der har BOP L I EN ANDEN  

 EF-MEDLEMSSTAT, jfr. bekg. (SM).
Retten til pension ved bopæl i et andet EF-land omfatter ikke alene retten  

 til at MEDTAGE pensionen ved flytning fra Danmark til et andet EF-land, men  

 også retten til at FÅ TILLAGT pension under bosættelsen i en anden  

 medlemsstat.
Der kan dog IKKE TILL GGES pension efter overgangsreglerne i  

 lovene af 7. juni 1972 til personer, der på tidspunktet for tilkendelsen har  

 bopæl uden for Danmark.
Derimod kan en pension i henhold til  

 overgangsreglerne MEDTAGES ved flytning til et andet EF-land.
Om disse  

 overgangsregler se kap.
VII, pkt. 49.
 Retten til pension i et andet EF-land gælder for følgende personer:
e.
Pension kan ydes til personer i overensstemmelse med reglerne i  

 OVERENSKOMSTER MED ANDRE STATER, hvorved kravet om bopæl i Danmark fraviges i  

 visse tilfælde.
Pension til en person, der flytter til et andet nordisk land, kan ydes  

 efter reglerne i den nordiske overenskomst.
Retten omfatter danske  

 statsborgere og statsborgere fra andre nordiske lande.
Der kan ligeledes ydes pension under bopæl i et af de lande, som Danmark  

 har indgået tosidig overenskomst med, hvis betingelserne i de enkelte  

 overenskomster er opfyldt.
Disse overenskomster anvendes på statsborgere fra  

 de pågældende lande samt på danske statsborgere.
Der henvises til oversigten i kap.
III, pkt. 17 over de overenskomster,  

 Danmark har indgået.
 Om den nærmere fravigelse af bopælskravet henvises til de enkelte  

 overenskomster med tilhørende cirkulærer udsendt af sikringsstyrelsen.
Hvilke ydelser udbetales i udlandet 21. Retten til at modtage pension i udlandet efter  

 lovens § 3, stk. 2-4, omfatter pensionens grundbeløb, invaliditetsbeløb,  

 erhvervsudygtighedsbeløb, førtidsbeløb, tillæg efter §§ 16 og 17 (bistands-  

 og plejetillæg og personlige tillæg), tillæg efter §§ 69-72 (ventetillæg,  

 venteydelse, alderstillæg, invaliditetstillæg og husligt bistandstillæg) og  

 invaliditetsydelse, se lovens § 3, stk. 5.
Der er ikke sket ændringer i forhold til hidtidige regler, hvorefter  

 pensionstillæg, ægteskabs- og hustrutillæg ikke kan udbetales i udlandet, se  

 dog kap.
VII, overgangsreglen i pkt. 52, vedrørende personer, der modtog  

 pension i udlandet den 1. januar 1970.
Personer, der MODTAGER PENSION I ET ANDET EF-LAND i medfør af EF-reglerne,  

 se pkt. 20 d), har som hidtil ret til også at modtage pensionstillæg.
Dette  

 gælder også ægteskabs- og hustrutillæg, se overgangsreglerne i kap.
VII, pkt.  

 42.
 Personer, der modtager pension ved flytning til ET ANDET NORDISK LAND  

 efter reglerne i den nordiske overenskomst, bevarer ligeledes retten til  

 disse tillæg.
 Personer, der kan modtage pension under bopæl I ET ANDET LAND EFTER  

 reglerne i de TOSIDEDE OVERENSKOMSTER, som Danmark har indgået, har ikke ret  

 til at modtage pensionstillæg, personlige tillæg, bistandstillæg, plejetillæg  

 og invaliditetsydelse.
Der henvises i øvrigt til de enkelte overenskomster med tilhørende  

 cirkulærer, udsendt af sikringsstyrelsen.
Om indgåede overenskomster, se  

 oversigten i kap.
III, pkt. 17.
Færøerne og Grønland 22. Lov om social pension gælder ikke for Færøerne og  

 Grønland.
 Dansk pension kan som hovedregel ikke udbetales på Færøerne og Grønland.  

 Udtrykket »fast bopæl her i riget« i lovens § 3, stk. 1, svarer til  

 udtrykket i de tidligere gældende bestemmelser i pensionslovgivningen og skal  

 forstås således, at det ikke omfatter bopæl på Færøerne og Grønland.
Efter lovens § 3, stk. 2 og 3, er der på visse betingelser adgang til  

 pension ved fast bopæl i udlandet, se herom pkt. 20. Grønland og Færøerne  

 betragtes ikke som udland i denne forbindelse.
Pension fra Danmark kan dog  

 udbetales under midlertidigt ophold på Færøerne og Grønland, se herom pkt.  

 19.
Ved flytning fra Færøerne til Danmark kan der normalt udbetales dansk  

 pension af den nye opholdskommune uden fornyet ansøgning.
Til brug ved  

 afgørelsen modtager den danske kommune efter anmodning pensionssagens akter  

 fra Færøernes socialforvaltning (Almannastovan), jfr. cirk. og bekg. (SIS)  

 hvoraf det fremgår, hvorledes de færøske pensionsydelser omsættes til danske  

 pensionsydelser.
Det fremgår ligeledes, at bopælstid på Færøene ikke  

 medregnes ved anvendelse af lovens § 3, stk. 2 og 3.
 Danske pensionister, der flytter til Færøerne har normalt ret til en  

 pension fra Færøerne svarende til den pension, der er tillagt i Danmark.
 Når en dansk pensionist flytter til Færøerne sendes sagens akter til:  

 Færøernes socialforvaltning, postboks 196, 3800 Toershavn, der da vil  

 udbetale pågældende den færøske pension, jfr. cirk.
Ved en grønlandsk pensionists flytning til Danmark standses udbetalingen  

 af grønlandsk pension.
Pågældende kan herefter søge dansk pension.
Ved  

 opgørelse af optjeningstiden medregnes bopælstiden på Grønland, men dette  

 gælder ikke ved anvendelse af lovens § 3, stk. 2 og 3.
Ved en dansk pensionists flytning til Grønland standses udbetalingen af  

 dansk pension, og pågældende må henvises til eventuelt at søge pension på  

 Grønland, jfr. cirk.
Grønland har egne pensionslove, der afviger væsentligt  

 fra den danske lov, både med hensyn til betingelser for tilkendelse af  

 pension og pensionens størrelse.
Nærmere oplysning om de grønlandske regler  

 kan fås ved henvendelse til Grønlands Hjemmestyre, Danmarkskontoret,  

 Sjæleboderne 2, 1122 København K.
Sikringsstyrelsen har dog i ganske enkelte tilfælde givet tilladelse til  

 udbetaling af pension ved ophold på Grønland, men praksis er yderst  

 restriktiv.
Eksempelvis har der været givet tilladelse for 2 år til en  

 20-årig invalidepensionist, der var afhængig af forældrenes pleje og som i en  

 periode på op til 2 år skulle have bopæl på Grønland sammen med forældrene.
Mindstebopælstid Pensionslovens § 4 23. Retten til pension er betinget af mindst 3 års  

 fast bopæl her i riget mellem det fyldte 15. år og det fyldte 67. år, se  

 lovens § 4.
Mindstebopælskravet er forhøjet fra 1 år til 3 år.
Danske statsborgere vil  

 normalt opfylde dette krav.
Personer, der anses for flygtninge efter udlændigelovens §§ 7 og 8, se  

 lovens § 2, stk. 2, nr. 2, får som bopælstid medregnet bopæl i  

 oprindelseslandet og et andet land, hvor de har været anset for flygtninge.  

 Disse bopælsperioder medregnes ved kravet om en mindstebopælstid på 3 år.  

 Vedrørende flygtninges optjening af pension henvises til kap.
VI, pkt. 31.
Forholdet til EF-reglerne 24. EF-reglerne indebærer, at der kan ydes en  

 delpension på grundlag mindstebopælstid på 1 år.
Forhøjelsen af  

 mindstebopælstiden til 3 år medfører, at EF-reglernes sammenlægningsprincip  

 får betydning for retten til dansk pension.
Princippet går ud på, at der ved  

 bedømmelsen af, om der skal åbnes ret til dansk pension, skal tages hensyn  

 til optjeningsperioder, der er tilbagelagt efter andre medlemsstaters  

 lovgivning, som om det drejede sig om perioder tilbagelagt efter dansk  

 lovgivning.
Mindstebopælskravet i Danmark på 3 år kan således opfyldes ved en  

 sammenlægning med optjeningsperioder i andre EF-lande.
Pensionens størrelse skal derimod alene afpasses efter bopælsperioden i  

 Danmark.
EF-reglerne kan derfor medføre, at der skal fastsættes en dansk  

 pension på grundlag af en bopælstid i Danmark på mellem 1 og 3 år.
Forholdet til overenskomster 25. Pensionslovens krav om 3 års mindstebopælstid er i  

 overensstemmelse med den ventetid, der i almindelighed gælder efter den  

 nordiske overenskomst.
 Derimod indeholder flere andre overenskomster, som Danmark har indgået,  

 krav om bopæl i Danmark i længere tid end 3 år for at opnå ret til dansk  

 pension.
Overenskomsterne vil blive taget op til genforhandling bl.a. med henblik  

 på en tilpasning af overenskomsterne til 3-årskravet i pensionsloven.
Der  

 henvises i øvrigt til de enkelte overenskomster med tilhørende cirkulærer,  

 udsendt af sikringsstyrelsen.
Om indgåede overenskomster, se oversigten i  

 kap.
III, pkt. 17.
Optjeningsprincippet Folkepension 26. Ret til fuld folkepension er betinget af 40 års  

 bopæl mellem det 15. og det 67. år.
Indtil 1. oktober 1989 kan fuld pension  

 også opnås efter overgangsreglen i lovens § 68, se nærmere kap.
VII, pkt. 36  

 (10-års-reglen).
27. Opfylder pensionisten ikke betingelsen om fuld  

 pension, er der ret til en delpension, fastsat efter forholdet mellem den  

 faktiske bopælstid mellem det 15. og det 67. år og 40 års fast bopæl.
Flere  

 bopælsperioder sammenlægges, og den samlede bopælstid nedsættes til nærmeste  

 hele antal år.
Eksempel 1 En person, der bliver pensionist ved det fyldte 67. år, har boet her i  

 landet i 37 år og 3 måneder efter det 15. år.
Pensionen fastsættes efter  

 forholdet mellem bopælstid (37 1/4 år) og 40 år, dvs. efter nedrunding 37  

 fyrretyvendedele af fuld pension.
28. Ved overgang fra førtidspension til folkepension  

 udbetales pensionen med samme antal 40-dele som førtidspensionen.
Der vil dog  

 indtil 1. oktober 1989 kunne tillægges fuld folkepension, hvis pensionisten  

 ved det 67. år opfylder betingelserne i overgangsreglen i lovens § 68, se  

 kap.
VII, pkt. 36.
Førtidspension 29. Godskrivningsreglen for førtidspensionister,  

 hvorefter tiden indtil det fyldte 67. år blev lagt til den faktiske bopælstid  

 ved pensionens tilkendelse, er ikke videreført i loven.
Optjeningsprincippet  

 for førtidspensionister baseres nu på den faktiske bopælstid her i landet.  

 Den nedre aldersgrænse for optjening af pensionsrettigheder er 15 år og  

 pensionsalderen for alderspension er 67 år, dvs. den længste teoretiske  

 mulige optjeningstid er 52 år.
Da retten til fuld folkepension opnås efter en  

 bopælstid på 40 år betyder det, at en person kun behøver at have boet her i  

 landet i 40 år af de 52 mulige for at få ret til fuld pension.
Dette svarer  

 til, at bopæl i 40/52 eller tilnærmelsesvist 4/5 af den teoretisk mulige  

 bopælstid er tilstrækkeligt for at opnå ret til fuld folkepension.
 Optjeningsprincippet for førtidspension er på baggrund heraf udformet  

 således, at der er RET TIL FULD PENSION for personer under 67 år, hvis den  

 faktiske bopælstid ved pensionstilkendelsen udgør mindst 4/ 5 af perioden fra  

 det 15. år og til det tidspunkt, hvorfra der ydes pension (teoretisk mulige  

 bopælstid), jfr. lovens § 6, stk. 1.
 Hvis der IKKE ER RET TIL FULD PENSION efter lovens § 6, stk. 1 fastsættes  

 pensionen efter forholdet mellem den faktiske bopælstid og 4/ 5 af den  

 teoretisk mulige bopælstid (tiden fra det 15. år og indtil det tidspunkt,  

 hvorfra pensionen ydes), se lovens § 6, stk. 2.
 Brøken for beregning af pension vil se således ud:
faktisk bopælstid (i måneder) -------------------------------------- 4/5 x teoretisk mulig bopælstid (i måneder) Ved beregning efter § 6, stk. 2 afrundes bopælstiderne til nærmeste hele  

 antal måneder, dvs. at en bopælstid på et antal hele år + nogle måneder altid  

 skal omregnes til måneder.
 Hvis beregningen viser, at der kun er ret til en delpension nedsættes den  

 beregnede del af fuld pension til nærmeste antal fyrretyvendedele af fuld  

 pension, se lovens § 10.
Eksempel 2 En person på 50 år bliver pensionist, pågældende har boet i Danmark i 30  

 år.
Faktisk bopælstid er 30 år (i måneder 360).
 Teoretisk mulig bopælstid er tiden fra det 15. år til det 50. år (50 ¬ 15)  

 = 35 år (i måneder 420).
 Brøken for beregning af delpension:
 altså en brøk, der er større end 1. Den faktiske bopælstid udgør mindst  

 4/5 af den teoretisk mulige bopælstid og der er i eksemplet ret til fuld  

 pension efter lovens § 6, stk. 1.
Eksempel 3 En person på 40 år bliver pensionist.
Han har boet i Danmark i 5 år mellem  

 det 15. år og tilkendelse af pension.
Højeste mulige bopælstid efter det 15.  

 år er 25 år (teoretisk mulige bopælstid). Brøken for beregning af delpension  

 ser således ud:
Der er herefter ret til en delpension, der nedsættes til nærmeste antal  

 fyrretyvendedele af fuld pension.
I eksemplet er der ret til 10/40 af fuld  

 pension.
Eksempel 4 En person på 57 år og 4 måneder bliver pensionist.
Han har boet her i  

 landet i 27 år og 10 måneder mellem det 15. år og tidspunktet, hvorfra  

 pension ydes.
 Faktiske bopælstider udgør i måneder 27 x 12 + 10 = 334 måneder.
 Teoretisk mulige bopælstid udgør i måneder tiden fra det 15. år til  

 pensionstilkendegivelsen (57 - 15 x 12 + 4 = 508 måneder.
 Brøken for beregning af delpension ser således ud:
Der er herefter ret til en delpension der nedsættes til nærmeste antal  

 fyrretyvendedele af fuld pension.
I eksemplet er der ret til nedsættes til 32/40 af fuld pension.
Perioder sidestillet med faktisk bopælstid i Danmark 30. Opgørelsen af bopælstiden tager udgangspunkt i den  

 faktiske bopælstid her i landet.
Oplysninger herom kan indhentes fra  

 folkeregistret i de kommuner, hvor pågældende har haft bopæl.
 Ved anvendelsen af optjeningsprincippet sidestilles med bopæl i Danmark:  

 1) Forhyring med dansk skib.
 Som beskæftiget i offentlig dansk interesse i udlandet medregnes  

 eksempelvis ansættelse i internationale organisationer, som den danske stat  

 er medlem af, eller beskæftigelse som hushjælp for danske diplomater.
 For ægtefæller til personer, der udsendes som danske repræsentanter m.v.,  

 medregnes bopælstiden i udlandet ligeledes som bopælstid i Danmark for den  

 periode, hvori ægtefællerne har været gift med hinanden.
Ophold i udlandet med henblik på uddannelse kan kun kunne sidestilles med  

 faktisk bopælstid i Danmark, hvis den pågældende har en forudgående dansk  

 optjeningstid.
For personer, der har dansk indfødsret eller er flygtninge, er  

 det dog ikke nødvendigt med en forudgående dansk optjeningstid.
Om eventuel beregning af pension på grundlag af afdøde ægtefælles  

 bopælstid, se overgangsreglerne i kap.
VII, punkterne 37 og 50.
Flygtninge 31. Personer, der anses for flygtninge efter  

 udlændingelovens §§ 7 og 8, se lovens § 2, stk. 2, nr. 2, får som bopælstid  

 medregnet bopæl i oprindelseslandet og et andet tidligere bopælsland, hvor de  

 har været anset for flygtninge.
Det gælder uanset om de pågældende får dansk  

 indfødsret.
En mulig dokumentation vil kunne være et flygtningepas.
Disse  

 bopælsperioder medregnes også ved opgørelse af mindstebopælstiden, se kap.
V,  

 pkt. 23.
 De nye regler får også betydning for de flygtninge, der ikke har kunnet få  

 pension, fordi de f.eks. var fyldt 67 år, da de kom her til landet.
 Denne udvidelse af bopælstiden gælder kun, så længe de pågældende har  

 bopæl her i landet.
 Bopælstider, for hvilke der er ret til pension i oprindelsesland eller  

 andet land, hvor de pågældende har været anset for flygtninge, kan ikke  

 tillige medregnes som bopælstider i Danmark.
Eksempel 5 30-årig vietnameser modtages i Danmark, som flygtning efter anmodning fra  

 FN's flygtningekommissær.
I en alder af 35 år søger han førtidspension.
Han  

 har boet i Vietnam, til han var 29 år.
Derefter tilbragte han 1 år i en  

 flygtningslejr i Thailand.
Hele perioden fra flygtningens 15. år medregnes  

 som dansk bopælstid, og han vil således være berettiget til fuld pension.
 EF-grænsearbejdere m.v.
32. Efter EF-forordning nr. 1408/71 er en arbejdstager  

 eller selvstændig erhvervsdrivende der er omfattet af forordningen, alene  

 undergivet lovgivningen i een medlemsstat.
Som hovedregel er en arbejdstager  

 eller selvstændige erhvervsdrivende undergivet lovgivningen i den  

 medlemsstat, hvor den pågældende er beskæftiget.
Dette gælder, selv om den  

 pågældende er bosat på en anden medlemsstats område eller den virksomhed, der  

 beskæftiger den pågældende, har sit hjemsted eller bopæl på en anden  

 medlemsstats område.
 Danske statsborgere, der har beskæftigelse i et andet EF-medlemsland, og  

 som efter reglerne i EF-forordning nr. 1408/71 er omfattet af lovgivningen om  

 social sikring i beskæftigelseslandet, kan ikke samtidig være undergivet  

 dansk lovgivning og optjener derfor ikke samtidig dansk pensionsret.
Grænsearbejdere, d.v.s. arbejdstagere, eller selvstændige erhvervsdrivende  

 som er bosat i en medlemsstat og beskæftiget i en anden medlemsstat, er efter  

 den ovenfor anførte hovedregel undergivet beskæftigelsesstatens lovgivning.  

 Det fremgår af bilag VI B 6 a) i EF-forordning nr. 1408/71, at perioder, i  

 hvilke en grænsearbejder, som er bosat i en anden medlemsstat end Danmark,  

 har været beskæftiget i Danmark, i forhold til dansk lovgivning skal anses  

 som bopælsperioder.
En arbejdstager eller selvstændig, der er bosat i  

 Tyskland og beskæftiget her i landet, optjener derfor dansk pensionsret på  

 grundlag af sin beskæftigelsestid i Danmark.
 Omvendt vil en person, der er bosat i Danmark, men som arbejder i  

 Tyskland, ikke i den periode, hvor pågældende arbejder i Tyskland, optjene  

 ret til dansk pension, uanset at pågældende har bopæl i Danmark.
 Der gælder en række undtagelser fra reglen om, at en arbejdstager eller  

 selvstændig erhvervsdrivende er undergivet beskæftigelseslandets lovgivning.  

 Der henvises herved til sikringsstyrelsens vejledning af juli 1979 om  

 EF-reglerne om social sikring af vandrende arbejdstagere m.fl., pkt. 5, side  

 5-7.
Danske statsborgere, der i medfør af overenskomst med et andet land opnår  

 pensionsret i beskæftigelseslandet, optjener heller ikke i denne periode  

 dansk pensionsret.
Der gælder dog særlige regler efter den nordiske  

 overenskomst.
Ret ifølge overgangsbestemmelser Når lov om social pension træder i kraft den 1. oktober 1984, anvendes  

 ordet invalidepension ikke længere.
I stedet bruges betegnelsen  

 førtidspension om al pension, bortset fra invaliditetsydelse, til personer  

 under 67 år.
 De forskellige former for førtidspension i lov om invalidepension og  

 førtidspension m.v. er indpasset således i den sociale pensionslov: 1)  

 Pension efter § 3, stk. 1, i lov om invalidepension og førtidspension m.v.  

 svarer til højeste førtidspension i pensionsloven.
 Det afhænger af, om pensionen er tilkendt før eller efter det 60. år, om  

 der er ret til forhøjet almindelig eller almindelig førtidspension.
Afløsningsbeløb 33. Det følger af § 65 i pensionsloven, at personer,  

 som indtil den 1. januar 1984 har modtaget LAVESTE INVALIDEPENSION, og som  

 fra denne dato overgik til at modtage pension efter § 3, stk. 3, i lov om  

 invalidepension og førtidspension m.v. skal have udbetalt et afløsningsbeløb  

 af samme størrelse som invaliditetsbeløbet til en enlig efter § 49, stk. 1,  

 nr. 8, i pensionsloven.
Afløsningsbeløbet fratrækkes i grundbeløbet, der  

 herefter kun kan udbetales med det beløb, der overstiger afløsningsbeløbet.  

 Hvis den pågældende får udbetalt førtidsbeløb efter § 13, nr. 3 i  

 pensionsloven, anvendes bestemmelsen ikke.
 § 65  har virkning allerede fra 1. januar 1984.
Afløsningsbeløbet, der er skattepligtigt og uafhængig af indtægt, er af  

 samme størrelse som invaliditetsbeløbet til en enlig.
Ved udbetalingen af  

 dette beløb, sikres hidtidige modtager af laveste invalidepension med egne  

 indtægter, at de efter skat i gennemsnit mindst vil få udbetalt et  

 pensionsbeløb, der svarer til det halve indtægtsuafhængige invaliditetsbeløb,  

 som de tidligere var sikret i alle tilfælde.
 Ved udbetalingen af afløsningsbeløbet i stedet for en del af grundbeløbet  

 sikres det endvidere, at personer, der samtidig modtager tjenestemandspension  

 eller tilsvarende pension, ikke vil få nedgang i disponibel indkomst på grund  

 af et forhøjet samordningsfradrag, som udbetalingen af et grundbeløb af  

 tilsvarende størrelse ville betyde.
 For de pensionister, som den 1. januar 1985 vil få ret til førtidsbeløbet,  

 jfr. § 13, nr. 3, og § 66, stk. 2, i pensionsloven, anvendes § 65 kun i tiden  

 indtil 1. januar 1985.
 Derimod vil de pensionister, som indtil den 1. januar 1984 har modtaget  

 laveste invalidepension, og som ikke vil få udbetalt førtidsbeløbet, fordi de  

 er fyldt 60 år inden den 1. januar 1984, fortsat have ret til  

 afløsningsbeløbet efter den 1. januar 1985.
Personer, der har ret til pension den 1. oktober 1984 34. Personer, der den 1. oktober 1984 har ret til  

 pension efter lov om folkepension og lov om invalidepension og førtidspension  

 m.v., skal modtage enten fuld pension efter lov om social pension eller  

 mindst det samme antal fyrretyvendedele af fuld pension efter lov om social  

 pension som hidtil, se pensionslovens § 66, stk. 1.
 § 66,  stk. 1, sikrer, at personer, der ved lovens  

 ikrafttræden har ret til pension efter de tidligere bestemmelser - herunder  

 også overgangsreglerne i lovene af 7. januar 1972 om ændring af folke-,  

 invalide- og enkepensionslovene - får ret til at modtage enten fuld pension  

 eller pension beregnet med mindst samme antal fyrretyvendedele som hidtil.  

 Dog anvendes reglerne i kap. 6 i lov om social penion.
 Disse personer kan ikke udsættes for at få pension beregnet efter  

 eventuelt mere ugunstige optjeningsregler i pensionsloven.
 Flygtninge, der har ret til pension ved lovens ikrafttræden, vil efter  

 pensionslovens § 9 få pensionen beregnet efter de gunstigere regler i denne  

 bestemmelse.
Pension i udlandet for personer under 67 år med dansk indfødsret  

 (pensionslovens § 67) 35. Personer under 67 år med DANSK INDFØDSRET, der ved  

 lovens ikrafttræden modtager fuld førtidspension efter § 3, stk. 3 og stk. 4,  

 i lov om invalidepension og førtidspension m.v., har ret til at få udbetalt  

 pension i udlandet som hidtil, se § 67 i pensionsloven.
 Reglen i § 67 sikrer, at pensionister, som ikke opfylder betingelserne i  

 pensionslovens § 3, stk. 3, om at medtage pension til udlandet, bevarer  

 retten til at medtage en pension til udlandet, såfremt de modtager fuld  

 forhøjet almindelig eller fuld almindelig førtidspension.
 Reglen har betydning for pensionister under 67 år, der inden 1. januar  

 1984 modtog fuld førtidig folkepension, og som efter 1. januar 1984 er  

 overgået til at modtage fuld førtidspension.
10-års reglen (pensionslovens § 68) 36. Før 1. oktober 1984 kunne der efter  

 folkepensionsloven ydes fuld pension til personer, der havde haft bopæl i  

 riget i 10 år efter det fyldte 15. år, heraf mindst 5 år umiddelbart forud  

 for det fyldte 67. år.
I pensionsloven er der ingen tilsvarende 10-års regel.
Af hensyn til de  

 danskere, der er flyttet tilbage til Danmark i tillid til den tidligere  

 gældende 10-års regel, gælder som overgangsbestemmelse efter lovens § 68, at  

 reglen først ophæves efter en periode på 5 år fra lovens ikrafttræden.  

 Personer, som opfylder 10-års reglen, og som har ret til pension senest den  

 1. oktober 1989, vil få ret til fuld pension.
 Reglen i § 68 anvendes ligeledes på de personer, som er omfattet af  

 bestemmelserne om fravigelse af indfødsretskravet efter EF-forordning nr.  

 1408/71 i bekg. (SM).
Pensionsansøgninger indgivet før 1. januar 1984 37. Hvis ansøgning om pension er indgivet inden 1.  

 januar 1984 anvendes de regler i henholdsvis folkepensionsloven,  

 invalidepensionsloven og enkepensionsloven, der var gældende indtil 1. januar  

 1984, se § 2, stk. 2 i lov nr. 249 af 8. juni 1983 og § 2, stk. 2 i lov nr.  

 248 af 8. juni 1983.
 Baggrunden for reglerne er at sikre, at de personer, der har ansøgt om  

 pension inden 1. januar 1984 bevarer en eventuel ret til hustru- og  

 ægteskabstillæg samtidig med overgangen til pension efter de ændrede  

 pensionsregler pr. 1. januar 1984.
 Reglerne betyder endvidere, at der kan ydes pension på grundlag af en  

 afdød ægtefælles bopælstid, når ansøgningen er indgivet inden 1. januar 1984.
 De efterlevende ægtefæller, omfattet af EF-reglerne, der er nævnt under  

 pkt. 14, er også omfattet af denne bestemmelse.
 Om reglerne, når pension allerede modtages 1. januar 1984, se pkt. 50.
For efterlevende ægtefæller efter arbejdstagere og selvstændige  

 erhvervsdrivende, der er omfattet af EF-forordningen, vil der eventuelt blive  

 tale om en længerevarende ret til pension på en afdød ægtefælles bopælstid.  

 Danmark har således udarbejdet et forslag til en bestemmelse, der påtænkes  

 optaget i et bilag til EF-forordning nr. 1408/71 om en overgangsregel, der  

 skal gælde efterlevende ægtefæller efter arbejdstagere og selvstændige  

 erhvervsdrivende, der er omfattet af forordningen.
Efter forslaget til denne  

 overgangsregel vil arbejdstagere og selvstændige erhvervsdrivendes efterladte  

 ægtefæller på visse betingelser få ret til afledet pension på grundlag af den  

 afdødes beskæftigelsesperioder tilbagelagt i Danmark forud for den 1. januar  

 1984.
Forslaget er endnu ikke vedtaget.
Når der er truffet beslutning, vil  

 sikringsstyrelsen udsende en meddelelse.
Enlige 62-årige kvinder 38. Kvinder der den 1. JANUAR 1984 var enlige og fyldt  

 62 år uden at modtage pension har indtil det 67. år en umiddelbar ret til  

 almindelig førtidspension, se pensionslovens § 66, stk. 2, sidste pkt.  

 sammenholdt med § 3, stk. 3 i lov nr. 249 af 8. juni 1983. Ansøgningen  

 behandles af kommunen uden forelæggelse for revaliderings- og pensionsnævnet.
Hustrutillæg 39. gtefællen til en pensionist, der den 1. JANUAR  

 1984 modtager eller senere får ret til hustrutillæg med FULDT beløb fra et  

 tidspunkt før 1. januar 1984 overgår fra denne dato til selv at modtage  

 førtidspension efter § 3, stk. 4 i lov om invalide- og førtidspension m.v. og  

 fra 1. oktober 1984 til at modtage almindelig førtidspension, se § 4, stk. 1  

 i lov nr. 249 af 8. juni 1983 og § 3, stk. 5 i lov nr. 248 af 8. juni 1983.
 Det er en betingelse, at hustrutillægget udbetales med det fulde beløb ved  

 pensionsberegningen pr. 1. januar 1984.
 Det er ligeledes pensionsberegningen pr. 1. januar 1984, der er afgørende  

 for om der skal udbetales førtidspension efter § 3, stk. 4 i lov nr. 248 af  

 8. juni 1983, når betingelserne for hustrutillæg først opfyldes i december  

 1983. Det drejer sig dels om de tilfælde, hvor manden får ret til pension med  

 virkning fra en dato i december 1983, dels om de tilfælde, hvor hustruen  

 fylder 62 år i december måned 1983.
En hustru til en pensionist, der den 1. januar 1984 modtager fuldt  

 hustrutillæg kan dog vælge om hun ønsker overgang til selvstændig  

 førtidspension eller om tillægget fortsat ønskes udbetalt som en del af  

 mandens pension, se § 65, stk. 2 i pensionsloven.
Denne valgfrihed skal  

 sikre, at hustruens overgang til selvstændig pension ikke kommer til at  

 betyde en nedgang i ægtefællernes samlede økønomiske situation.
Det kan  

 f.eks. blive tilfældet, hvis hustruen modtager efterløn.
Hvis hustrutillæg pr. 1. JANUAR 1984 udbetales med et NEDSAT BELØB,  

 bevares retten til at få tillægget udbetalt.
Hustrutillægget kan udbetales  

 til hustruens 67. år, medmindre hustruen selv bliver tilkendt pension, se §  

 5, stk. 2 i lov nr. 249 af 8. juni 1983 og § 4, stk. 2 i lov nr. 248 af 8.  

 juni 1983. Vedrørende indtægtsregulering af hustrutillægget henvises til  

 afsnit III, pkt. 145. Hvis hustrutillægget på et senere tidspunkt opreguleres  

 til det fulde beløb overgår hustruen ikke umiddelbart til selvstændig  

 førtidspension.
 Retten til hustrutillæg er helt bortfaldet, hvis tillægget på grund af  

 indtægt er bortreguleret ved pensionsberegningen pr. 1. januar 1984 eller  

 bortreguleres inden ægtefællens 67. år, se § 5, stk. 3, i lov nr. 249 af 8.  

 juni 1983 og § 4, stk. 3, i lov nr. 248 af 8. juni 1983.
 Det fulde hustrutillæg udgør 36.960 kr. årlig pr. 1. oktober 1984.  

 Tillægget reguleres efter pensionslovens § 49.
Efterlevelsespension 40. Der er ret til efterlevelsespension i tilfælde,  

 hvor en pensionist, der modtager hustrutillæg afgår ved døden.
Hustruen  

 bevarer retten til afdødes pension i 3 måneder efter udgangen af den måned,  

 hvori dødsfaldet fandt sted medmindre hun selv søger pension og får tilkendt  

 den fra et tidspunkt, der ligger førend udløbet af 3 måneders perioden.
 Hvis ægtefællen til en pensionist, der på tidspunktet for dødsfaldet  

 modtager hustrutillæg, dør, bevarer pensionisten retten til dette tillæg i 3  

 måneder fra udgangen af den måned, hvori hans hustru afgår ved døden.
 Om disse regler se § 4, stk. 2 og 3 i lov nr. 249 af 8. juni 1983 og § 3,  

 stk. 6 og 7 i lov nr. 248 af 8. juni 1983.
gteskabstillæg 41. Personer, der den 1. januar 1984 modtager  

 ægteskabstillæg eller senere får ret til tillægget fra et tidspunkt før 1. januar 1984 bevarer retten til tillægget  

 indtil ægtefællen selv bliver pensionist, d.v.s. senest ved ægtefællens 67.  

 år, se § 5, stk. 1 i lov nr. 249 af 8. juni 1983 og § 4, stk. 1 i lov nr. 248  

 af 8. juni 1983. Vedrørende indtægtsregulering af ægteskabstillægget henvises  

 til afsnit III, pkt. 145.
 Retten til ægteskabstillæg er helt bortfaldet, hvis tillægget på grund af  

 indtægt er bortreguleret ved pensionsberegningen den 1. januar 1984 eller  

 bortreguleres inden ægtefællens 67. år, se § 5, stk. 3 i lov nr. 249 af 8.  

 juni 1983 og § 4, stk. 3 i lov nr. 248 af 8. juni 1983.
 Det fulde ægteskabstillæg udgør 4.536 kr. årlig pr. 1. oktober 1984.  

 Tillægget reguleres efter pensionslovens § 49.
Særligt om opgørelse af bopælstid ved ægteskabstillæg og hustrutillæg 42. gteskabstillægget og hustrutillægget beregnes på  

 grundlag af den ikke-pensionsberettigede ægtefælles bopælstid.
Den ikke-pensionsberettigede ægtefælles bopælstid beregnes efter forholdet  

 mellem pågældendes bopælstid og 40 år.
Til den faktiske bopælstid i Danmark  

 lægges tiden fra det tidspunkt, hvor pensionisten får ret til  

 ægteskabstillæg/ hustrutillæg og til den ikke-pensionsberettigede ægtefælles  

 67. år (godskrivningstiden).
 Retten til ægteskabstillæg er betinget af, at den ikke-pensionsberettigede  

 ægtefælle har haft mindst 1 års bopæl her i landet mellem det 15. og det 67.  

 år.
Reglerne om beregning af ægteskabstillæg finder tilsvarende anvendelse ved  

 beregning af hustrutillæg.
Det er dog en yderligere betingelse for retten til  

 hustrutillæg, at hustruen har fast bopæl her i riget, har dansk indfødsret  

 eller er eller senest har været dansk gift.
 Personer der MODTAGER pension i et andet EF-land efter EF-reglerne har  

 også ret til at modtage hustru- og ægteskabstillæg, idet krav om indfødsret  

 og bopæl i Danmark fraviges.
Ventetillæg 43. Ventetillæg efter lovens § 69, stk. 1 tilkommer  

 enlige kvinder, der er fyldt 67 år inden den 1. april 1960, hvis kvinden har  

 begæret pension tidligst ved henholdsvis det fyldte 67. år og det fyldte 70.  

 år, og alle andre enlige kvinder, der er fyldt 62 år senest den 30. juni  

 1975, hvis kvinden har begæret pension tidligst ved henholdsvis det fyldte  

 65. år og det fyldte 67. år.
 Kvinden skal have været enlig i hele den periode, hvor hun har opsat  

 begæring om pension.
 Hvis den enlige kvinde er fyldt 67 år senest den 30. juni 1975, kan hun  

 dog også have opsparet ret til ventetillæg efter lovens § 69, stk. 2, jfr.  

 nedenfor pkt. 44. I så fald kan alene udbetales det ventetillæg, der er  

 højest.
 Om ventetillæggenes størrelse, se sikringsstyrelsens tabelbekendtgørelse.
 44. Ventetillæg efter lovens § 69, stk. 2 tilkommer  

 alle personer - enlige kvinder dog undtaget - der er fyldt 67 år inden den 1.  

 april 1960. Omfattet af § 69, stk. 2 er i øvrigt alle andre personer (inkl.  

 enlige kvinder), der er fyldt 67 år senest den 30. juni 1975, dersom begæring  

 om pension tidligst er indgivet ved henholdsvis det fyldte 70. år og det  

 fyldte 72. år.
 For ægtepar, hvor den ene ægtefælle har opsat begæring om pension i  

 tidsrummet 1. januar 1973 30. juni 1975 uden at den anden ægtefælle har opsat  

 begæringen senest den 31. december 1972, er der ikke ret til ventetillæg til  

 den pensionsberettigede ægtefælle medmindre denne selv har opsat begæringen i  

 tidsrummet 1. januar 1973 - 30. juni 1975. I så fald beregnes tillægget for  

 hver pensionist for sig på grundlag af pensionistens egen opsættelse af  

 begæring om pension.
 For ægtepar, hvor den ene ægtefælle (eller begge ægtefæller) senest den  

 31. december 1972 har opsat begæringen om pension, gælder følgende:
For samgifte pensionister udbetales ventetillæg til hver ægtefælle for  

 sig.
Hvis betingelserne for at yde ventetillæg er opfyldt, ydes tillæg også  

 til den pensionsberettigede ægtefælle, som ikke selv har opsat begæring om  

 pension.
Ventetillæggets størrelse bestemmes af den ældste ægtefælles alder  

 på det tidspunkt, da ægtefællerne eller een af dem indgav begæring om  

 folkepension.
Reglen gælder, hvad enten der på dette tidspunkt blev indgivet begæring om  

 indtægtsbestemt folkepension eller alene om mindstebeløbet.
Reglen gælder  

 også i tilfælde, i hvilket ægteskabet ikke var indgået, eller ægtefællerne  

 var separerede eller levede faktisk adskilt på det tidspunkt, da en af de  

 nuværende ægtefæller indgav begæring om pension.
 Er en af ægtefællerne overgået fra invalidepension til folkepension ved  

 den alder, der til enhver tid giver mænd adgang til folkepension, medens den  

 anden ægtefælle har opsat indgivelse af begæring om folkepension, regnes  

 herved med den ældste ægtefælles alder på det tidspunkt, invalidepensionisten  

 overgik til folkepension.
For ægtepar, hvor den ene er berettiget til invalidepension, og den anden  

 til folkepension, regnes, hvis invalidepensionisten er den yngste, med den  

 anden ægtefælles alder på det tidspunkt, da denne begyndte at modtage  

 folkepension, og ventetillægget beregnes fortsat efter denne alder, selv når  

 invalidepensionisten overgår til folkepension.
Er den ene ægtefælle tidligere  

 overgået fra invalidepension til folkepension, regnes der dog med den ældste  

 ægtefælles alder på dette tidspunkt.
 Afgår den ene ægtefælle ved døden, beregnes ventetillæg til den  

 efterlevende ægtefælle efter den alder, den ældste af ægtefællerne havde, da  

 ægteparret eller en af ægtefællerne begyndte at modtage folkepension, for så  

 vidt den længstlevende ved ægtefællens død i øvrigt opfylder betingelserne  

 for at modtage folkepension.
 Er der ikke ret til fuld optjent pension nedsættes ventetillægget  

 tilsvarende, se pensionslovens § 69, stk. 4.
 Om størrelsen, se sikringsstyrelsens tabelbekendtgørelse.
Venteydelse 45. Ventetillægsordningen ophørte med virkning fra 1.  

 januar 1984 i forbindelse med indførelse af indtægtsregulering af pension for  

 personer i alderen 67-69 år.
Samtidig blev betegnelsen ventetillæg ændret til  

 venteydelse.
 Retten til ventetillæg ved at opsætte begæring om pension bortfaldt den 1.  

 juli 1983. Personer, der fyldte 67 år den 1. juli 1983 eller senere kan ikke  

 opsætte begæringen om folkepension.
 Venteydelse efter lovens § 69, stk. 3 udbetales til personer, der den 1.  

 januar 1984 har opsat begæring om folkepension i mindst 6 måneder efter det  

 fyldte 67. år og som ikke er omfattet af lovens § 69, stk. 1 og 2 om  

 ventetillæg.
Venteydelsen beregnes som en procentdel af det grundbeløb, som gælder ved  

 venteperiodens afslutning for henholdsvis samgifte og andre pensionister.
For  

 hvert halve års opsættelse umiddelbart efter det fyldte 67. år udgør ydelsen  

 således 5 pct. dog højst 30 pct. af grundbeløbet ved venteperiodens  

 afslutning.
Venteydelse kan udbetales, selv om den pågældendes pension er bortfaldet  

 som følge af indtægtsreguleringen.
Personer, der modtager venteydelse, men  

 hvis grundbeløb er bortreguleret, betragtes ikke som længere pensionister.
Får en person beregnet sin venteydelse efter beløbet for andre end  

 pensionistægtepar skal han fortsat have beregnet ydelsen således, selv om han  

 senere indgår ægteskab eller pensionen ikke længere er bortreguleret på grund  

 af indtægt.
På samme måde skal en person, der får venteydelse som samgift  

 pensionist, fortsat have ydelsen med beløbet for samgifte, uanset om  

 ægteskabet senere opløses eller pensionen bortreguleres.
 Er der ikke ret til fuld optjent pension, nedsættes venteydelsen  

 tilsvarende, se lovens § 69, stk. 4.
Alderstillæg 46. Alderstillæg ydes kun til pensionister, som inden  

 1. april 1971 er fyldt 80 år, se pensionslovens § 70.
Alderstillægget udgør et fast kronebeløb, der udbetales til alle  

 berettigede.
Tillægget er således ens for samgifte og andre pensionister,  

 uden hensyn til, om ægtefællen har ret til alderstillæg.
 Alderstillægget udgør 2.592 kr. årlig pr. 1. oktober 1984. Tillægget  

 reguleres efter pensionslovens § 49.
Invaliditetstillæg 47. Invaliditetstillæg udbetales til  

 folkepensionister, der har ret til tillægget den 1. oktober 1984, se  

 pensionslovens § 71. tillægget indtægtsreguleres efter reglerne i lovens § 28  

 og § 31, stk. 1, se afsnit III, pkt. 143.
 Invaliditetstillægget udgør 3.528 kr. årlig pr. 1. oktober 1984. Tillægget  

 reguleres efter pensionslovens § 49.
Husligt bistandstillæg 48. Husligt bistandstillæg udbetales til de  

 folkepensionister, som har ret til tillægget den 1. oktober 1984, se  

 pensionslovens § 72.
 Husligt bistandstillæg udgør 5.856 kr. pr. 1. oktober 1984.
 Tillægget reguleres efter pensionslovens § 49.
Overgangsregler i lovene af 7. juni 1972 om ændring af folke-, invalide-  

 og enkepensionslovene 49. Det følger af pensionslovens § 66, stk. 1, at der  

 uanset bestemmelserne i lovens § 5 er ret til FULD FOLKEPENSION for:
Det følger af overgangsreglerne fra 1972, at retten til at medtage fuld  

 folkepension til udlandet efter den tidligere gældende regel i  

 folkepensionslovens § 1, stk. 3, ikke omfatter personer, der har fået tillagt  

 pension inden 1. januar 1973, eller har fået tillagt fuld pension efter  

 1)-3). Disse folkepensionister kunne dog medtage pensionen til udlandet efter  

 de regler, der var gældende før 1. januar 1973, og som svarer til den  

 nugældende regel i pensionslovens § 3, stk. 3 Om ophævelse af indfødsretskrav og bopælskrav i overgangsreglerne fra 1972  

 i forhold til personer omfattet af EF-forordning nr. 1408/ 71, se kap.
III,  

 pkt. 14 og kap.
IV, pkt. 20 d.
Pension på grundlag af ægtefællens bopælstid 50. Personer, der den 1. JANUAR 1984 modtog pension  

 beregnet på grundlag af en afdød ægtefælles bopælstid, bevarer denne ret.
Det  

 gælder også, hvis den pågældende overgår til en anden pensionstype, se § 3,  

 stk. 4 i lov nr. 249 og lov nr. 248 af 8. juni 1983.
 De efterlevende ægtefæller, omfattet af EF-reglerne, der er nævnt under  

 pkt. 14 er også omfattet af denne bestemmelse.
 Om reglerne, når pension ikke modtages 1. januar 1984, men hvor ANSØGNING  

 er INDGIVET INDEN 1. JANUAR 1984, se pkt. 37.
 51. De personer med dansk indfødsret, der bosætter sig  

 her i riget efter 1. januar 1973 og som har modtaget folkepension inden  

 udrejsen, har uanset bestemmelsen i pensionslovens § 5, ret til fuld pension  

 fra bosættelsestidspunktet, se § 4, stk. 3 i lov nr. 257 af 7. juni 1972.
 52. De personer, der den 1. januar 1970 modtog pension  

 i udlandet, bevarer retten til at modtage pensionstillæg, uanset lovens § 3,  

 stk. 5, se § 2, stk. 2 i lov nr. 351 af 18. juni 1969.
VEJLEDNING OM TILKENDENDELSE OG NDRING AF  

 FØRTIDSPENSION OG Tilkendelse af førtidspension og  

 invaliditetsydelse Oversigt over pensionsformer 53. I dette afsnit gøres der rede for de  

 pensionsformer, der kan tilkendes personer under 67 år.
Det drejer sig om  

 højeste førtidspension, mellemste førtidspension og almindelig førtidspension  

 og som tillæg hertil bistands- eller plejetillæg.
I stedet for førtidspension  

 kan der være mulighed for invaliditetsydelse og som tillæg hertil bistands-  

 eller plejetillæg.
Almindelig førtidspension omfatter også forhøjet almindelig  

 førtidspension.
Afgørende for om der til almindelig førtidspension skal ydes  

 et førtidsbeløb er, at ansøgning er indgivet før 60-årsalderen, og pension er  

 tilkendt med virkning før denne alder.
I øvrigt er betingelserne for  

 almindelig og forhøjet almindelig førtidspension fælles.
 Vejledningen er i et vist omfang omarbejdet i forhold til vejledningen af  

 28. oktober 1983 med henblik på tydeliggørelse.
 Om størrelsen af de enkelte pensioner henvises til afsnit I.
Oversigt over betingelserne for de enkelte pensionsydelser --------- Højeste førtidspension § 14,  stk. 1 og § 15 Vejledn. pkt. 76 18-60 år Erhvervsevnen ubetydelig i ethvert erhverv på grund af fysisk eller psykisk invaliditet -------- Mellemste førtidspension § 14,  stk. 2, nr. 1 og § 15 Vejledn. pkt. 77 18-60 år Erhvervsevnen nedsat med omkring 2/3 på grund af fysisk eller psykisk invaliditet § 14,  stk. 2, nr. 2 og § 15 Vejledn. pkt. 78 60-67 år Erhvervsevnen ubetydelig i ethvert erhverv på grund af fysisk eller psykisk invalidtet --------- Almindelig førtidspension § 14,  stk. 3, nr. 1 og § 15 Vejledn. pkt. 79 18-67 år Erhvervsevnen nedsat med mindst 1/2 på grund af fysisk eller psykisk invaliditet § 14,  stk. 3, nr. 2 og § 15 Vejledn. pkt. 80 18-67 år at nedsættelsen alene skyldes helbredsmæssige forhold, og § 14,  stk. 3, nr. 3 Vejledn. pkt. 81 50-67 år herunder sociale forhold alene, taler for det, og --------- Bistandstillæg § 16,  stk. 1 Vejledn. pkt. 86-88 18-67 år Behov for personlig bistand på grund af invaliditet, eller blindhed eller stærk svagsynethed --------- Plejetillæg § 16,  stk. 2 Vejledn. pkt. 86 og 89 18-67 år Behov for vedvarende pleje eller tilsyn -------- Invaliditetsydelse § 18 Vejledn. pkt. 82-85 18-67 år De helbredsmæssige betingelser for højeste eller mellemste førtidspension er opfyldt, men erhvervsindtægt udelukker  

 disse ydelser, eller alvorlig høreskade, der medfører svære kontaktvanskeligheder --------- Der gøres i det følgende først mere generelt rede for den helbredsmæssige  

 og sociale bedømmelse.
Der omtales endvidere betydningen af muligheden for  

 forbedring af erhvervsevnen og de særlige problemer om bedømmelsesgrundlaget  

 for gifte ansøgere samt bedømmelsen af økonomiske forhold.
Derefter foretages  

 der en konkret gennemgang af betingelserne for de enkelte ydelser.
Bedømmelsen i pensionssager Bedømmelse af helbred 54. Pension kan tilkendes, hvis ansøgerens  

 erhvervsevne er nedsat på grund af en varig fysisk eller psykisk invaliditet, jfr. pensionslovens § 15. Det er en betingelse,  

 at lidelsen i sig selv bevirker en betydelig og varig nedsættelse af  

 ansøgerens funktionsevne og dermed af evnen til at forsørge sig selv ved  

 arbejde.
Der er således i første omgang tale om en rent lægelig bedømmelse af  

 ansøgerens erhvervsevne.
Bedømmelsen forudsætter, at ansøgerens  

 helbredsforhold er grundigt undersøgt og beskrevet.
Bedømmelsen forudsætter  

 desuden et indgående kendskab til lidelsens indvirkning på den  

 erhvervsmæssige funktionsevne.
 Bedømmelsen må tage udgangspunkt i erfaringer om, hvilke helbredsmæssige  

 begrænsninger og lidelser der almindeligvis medfører, at folk må opgive  

 erhvervsarbejde helt eller delvis.
 At lidelsen er varig betyder, at der ikke er udsigt til, at den bedres  

 væsentligt hverken af sig selv eller ved behandling.
 Ansøgeren har pligt til at medvirke til sagens oplysning, herunder ved at  

 lade sig undersøge og behandle af en læge eller indlægge til observation og  

 behandling.
Hvis ansøgeren ikke efterkommer kommunens krav om undersøgelse, må  

 kommunen sende sin indstilling til nævnet på det foreliggende.
Følger  

 ansøgeren heller ikke nævnets krav om at medvirke til sagens oplysning, kan  

 nævnet enten afgøre sagen på det foreliggende eller beslutte at henlægge  

 sagen, hvis ansøgeren ikke efterkommer kravet inden en rimelig frist, se  

 pensionslovens § 59, stk. 3.
 Ansøgeren har naturligvis ikke pligt til at underkaste sig undersøgelse  

 eller behandling, der kan medføre fare for liv eller førlighed.
Hvis det efter den lægelige bedømmelse skønnes nødvendigt, at ansøgeren  

 varigt skånes for arbejde, kan dette moment indgå i bedømmelsen.
Det kan ske  

 i tilfælde, hvor anstrengelser ved at udføre en arbejdsopgave kan antages at  

 medføre en alvorlig forringelse af helbredstilstanden.
I de fleste tilfælde indgår den helbredsmæssige vurdering som et led i et  

 samlet skøn over erhvervsevnens nedsættelse.
Ansøgerens sociale og  

 erhvervsmæssige forhold sammen med den helbredsmæssige vurdering er således  

 med til at bestemme, om der skal tilkendes højeste, mellemste eller  

 almindelig førtidspension på grund af helbredsmæssige forhold.
En helbredsvurdering alene kan dog være tilstrækkelig grundlag for  

 bedømmelse af erhvervsevnens nedsættelse.
Det er som regel kun tilfældet, når  

 der kun er ubetydelig erhvervsevne i behold, altså i de tilfælde hvor der kan  

 tilkendes højeste førtidspension.
Der kan også tilkendes pension, hvis erhvervsevnen er nedsat, uden at  

 nedsættelsen alene skyldes de helbredsmæssige forhold, altså når den skyldes  

 kombinerede helbredsmæssige og sociale forhold.
Der tænkes på tilfælde, hvor  

 årsagerne til erhvervsevnens nedsættelse kun ved en meget vid fortolkning kan  

 betegnes som invaliditet.
Der er også tænkt på tilfælde, hvor der ikke er en  

 sådan helbredssvækkelse, at den alene giver grundlag for at anse  

 erhvervsevnen for nedsat med mindst halvdelen, men hvor det alligevel ud fra  

 en samlet bedømmelse er åbenbart, at ansøgeren ikke vil blive i stand til at  

 forsørge sig selv.
For personer over 50 år kan pension endelig tilkendes, når de sociale og  

 helbredsmæssige forhold taler for det.
Det vil sige, at tilkendelse kan ske  

 efter et rent socialt kriterium eller et kombineret helbredsmæssigt og  

 socialt kriterium.
Der kan tages hensyn til helbredsmæssige forhold, som medfører en mere  

 vedvarende svækkelse af helbredet, uden at der er tale om egentlig  

 invaliditet.
Også svækkelsestilstand efter langvarig, men overstået alvorlig  

 sygdom kan indgå i overvejelserne.
Det kan efter omstændighederne undlades at indhente lægeerklæring.
Der må  

 dog opnås sikkerhed for, at ansøgningen ikke rummer helbredsmæssige forhold,  

 som berettiger til en højere pensionsgrad.
Bedømmelse af sociale forhold i forbindelse med vurderingen af  

 erhvervsevnen 55. Pensionskriteriet nedsættelse af erhvervsevnen  

 rummer både lægelige og sociale momenter og bygger på, at den samme lægelige  

 invaliditet kan have helt forskellige erhvervsmæssige følger.
På baggrund af de lægelige og sociale oplysninger skal det bedømmes, hvad  

 ansøgeren er i stand til at tjene, når invaliditeten tages i betragtning.
Kun  

 de muligheder, som det med rimelighed kan forlanges, at ansøgeren udnytter,  

 indgår i bedømmelsen.
Der skal tages hensyn til ansøgerens uddannelse,  

 tidligere virksomhed, alder, livsstilling, bopæl og beskæftigelsesmuligheder  

 samt til andre forhold, der kan antages at være af betydning, jfr.  

 pensionslovens § 15, stk. 2.
 Indtægten sammenlignes med en normal arbejdsindtægt for en person med  

 lignende uddannelse og baggrund.
Med udgangspunkt i sammenligningen træffes der afgørelse om, hvorvidt  

 erhvervsevnen er nedsat i et omfang, der giver ret til pension og i  

 bekræftende fald hvilken type.
Forudsætningen for det samlede skøn er et  

 samarbejde mellem den sociale/ erhvervsmæssige sagkundskab og den lægelige  

 sagkundskab.
Bedømmelse af sociale forhold i øvrigt 56. Når der ikke foreligger en varig nedsættelse af  

 erhvervsevnen med mindst halvdelen af klart helbredsmæssige grunde, må der  

 foretages en nærmere undersøgelse af de sociale og økonomiske forhold.
 Om de indtægtsforhold, der i disse tilfælde udelukker tilkendelse af  

 pension, se pkt. 74.
 Hvis erhvervsevnen er varigt nedsat med mindst halvdelen, uanset det ikke  

 fuldtud kan begrundes ud fra rent helbredsmæssige forhold, kan almindelig  

 førtidspension tilkendes, når indtægten er under grænsebeløbene, der er nævnt  

 i pkt. 74, således at det kan fastslås, at ansøgeren og en eventuel ægtefælle  

 ikke i forvejen har et rimeligt forsørgelsesgrundlag.
Når der ikke er grundlag for at fastslå en varig nedsættelse af  

 erhvervsevnen med mindst halvdelen, kan der tilkendes pension til personer  

 over 50 år, når sociale og helbredsmæssige forhold taler for det.
Det vil  

 sige, at en samlet bedømmelse af disse forhold viser, at der er et varigt  

 forsørgelsesbehov.
 Forsørgelsesbehovet er varigt, når det ikke bortfalder af sig selv og ikke  

 kan afhjælpes.
 Varighedsbetingelsen er således kun opfyldt, hvis det må forventes, at de  

 årsager, der har medført behovet, fortsat vil være til stede, og deres  

 virkning ikke kan afhjælpes ved behandling, revalideringsforanstaltninger  

 eller på anden måde.
 Hjælp efter bistandslovens § 37, stk. 2 og 4 kan fortsætte, sålænge det må  

 antages, at pågældende kan blive i stand til at forsørge sig selv.
 Først når betingelserne for forbigående hjælp ikke længere er opfyldt, kan  

 der henvises til at søge om pension.
 På den anden side har modtagere af varig hjælp efter bistandslovens § 43  

 ikke uden videre ret til førtidspension.
Behovet for forsørgelse må i første række bedømmes ud fra ansøgerens og en  

 eventuel ægtefælles indtægtsforhold.
Der henvises til pkt. 73.
I det følgende omtales en række andre faktorer, der må indgå ved  

 vurderingen af forsørgelsesbehovet.
De enkelte forhold har ikke direkte  

 karakter af tilkendelsesbetingelser.
Det vil imidlertid være vanskeligt at  

 bedømme, om en ansøger reelt har et udækket forsørgelsesbehov, og om  

 situationen er varig, hvis der ikke er skaffet fyldige oplysninger om disse  

 forhold.
Der kan ikke gives en udtømmende og detailleret beskrivelse af alle  

 de faktorer, der kan indgå i den samlede vurdering.
 Beskrivelsen omfatter forhold, der klart har betydning, når pension  

 tilkendes 50-67-årige efter lovens § 14, stk. 3, nr. 3. De samme  

 undersøgelser vil imidlertid ofte være nødvendige for at fastslå, om  

 erhvervsevnenedsættelsen efter § 14, stk. 3, nr. 2 er mindst halvdelen, og  

 for at blive sikker på, at nedsættelsen er varig.
Alder 57. Ansøgerens alder indgår ved bedømmelsen af, om  

 behovet for forsøgelse vil vare.
Varighedsbetingelsen er kun i ganske særlige  

 situationer opfyldt for yngre ansøgere.
Generelt kan siges, at jo yngre en  

 person er, desto stærkere må de øvrige faktorer, der indgår ved bedømmelsen,  

 tale for pensionstilkendelse.
 Beskæftigelsesproblemet øges med stigende alder, og udsigten til, at  

 revalidering, omskoling, oplæring m.v. kan lykkes, aftager med stigende  

 alder.
Tilknytning til arbejdsmarkedet 58. Det har betydning for tilkendelse af pension, at  

 ansøgeren har haft tilknytning til arbejdsmarkedet, men har mistet denne  

 tilknytning og ikke har udsigt til, at den påny erhverves.
 Der skal ikke lægges afgørende vægt på, om kontakten til arbejdsmarkedet  

 er blevet afbrudt af den pågældende selv, eller om det er sket ufrivilligt.  

 Der må tillige ses på årsagen til arbejdsophør.
Der kan også tilkendes behovsbestemt pension til personer, der aldrig har  

 haft tilknytning til arbejdsmarkedet.
Det kan f.eks. være tilfældet, når en  

 ansøger, der har levet i parforhold, hvor kun den anden part havde  

 erhvervsarbejde, mister forsørgelsesgrundlaget ved at fællesskabet afbrydes,  

 eller ved at den anden part får en kraftig indtægtsnedgang.
Det gælder også  

 en ansøger, der i en længere årrække har boet sammen med og er blevet  

 økonomisk forsørget af forældre eller andre slægtninge.
Beskæftigelsesmuligheder 59. Til bedømmelse af, om der er mulighed for, at  

 ansøgeren kan få og fastholde erhvervsmæssig beskæftigelse, må der gives en  

 beskrivelse af skolegang, uddannelsesforhold og tidligere  

 beskæftigelsesforhold.
Der skal foreligge oplysning om, hvilke funktioner  

 ansøgeren udførte, arbejdstidens længde, arbejdsforholdenes varighed og  

 årsagen til afbrydelsen.
Arbejdsmulighederne skal bedømmes inden for  

 pågældendes eget fag, tidligere arbejdsområde eller inden for beslægtede  

 eller egnede erhverv.
Bedømmelsen er med andre ord ikke begrænset til  

 ansøgerens hidtidige beskæftigelse.
Jo længere tid der er gået fra seneste tilknytning til arbejdsmarkedet, jo  

 sværere vil det være at genetablere tilknytningen.
Denne faktor vil indgå i  

 bedømmelsen af pensionsspørgsmålet med stigende styrke.
Specielt for ældre  

 ansøgere kan en genplacering være vanskelig.
 Langvarig arbejdsløshed som følge af rationalisering, lukning af  

 virksomhed, produktionsindskrænkning og lignende vil være forhold, der i  

 særlig grad for ældre ansøgere giver mulighed for førtidspension.
Ved bedømmelsen af beskæftigelsesmulighederne må der tages hensyn til,  

 hvor ansøgeren bor.
Hvis der ikke er arbejdsmuligheder i nærheden af bopælen,  

 må det bero på omstændighederne, herunder alder og forsørgelsesforhold m.v.,  

 om det kan tillægges vægt, at der er beskæftigelsesmuligheder andetsteds.
I  

 denne bedømmelse må der også tages et vist hensyn til afstande og  

 transportmuligheder fra bopæl til arbejdsplads.
 Det generelle ledighedsniveau kan ikke i sig selv give ret til pension.
Mulighed for forbedring af erhvervsevnen 60. Der kan ikke tilkendes pension, hvis det er muligt  

 at iværksætte foranstaltninger, der mere varigt kan antages at forbedre  

 erhvervsevnen, jfr. pensionslovens § 15, stk. 1, sidste punktum.
Bestemmelsen  

 gælder efter ordlyden for de pensionsformer, der tilkendes som følge af en  

 nedsættelse af erhvervsevnen, men lignende overvejelser må gøres ved  

 tilkendelse af pension efter lovens § 14, stk. 3, nr. 3. Ved foranstaltninger  

 forstås udover egentlig lægelig behandling også anskaffelse af hjælpemidler,  

 indretning af hjem og arbejdsplads, løsning af særlige transportproblemer  

 etc. og egentlige revalideringsforanstaltninger.
 For unge ansøgere kan der være tale om hjælp til at gennemføre en  

 erhvervsuddannelse, eventuelt en teoretisk uddannelse på et område, hvor de  

 foreliggende handicap spiller en mindre rolle, og hvor kvalifikationer måske  

 kompenserer handicappene.
For de noget ældre ansøgere skal der normalt tages udgangspunkt i deres  

 tidligere erhvervstilværelse, og derudfra skal genoptræning overvejes,  

 herunder gentilvænning til en regelmæssig arbejdsindsats.
Det kan f.eks. ske  

 gennem kortere erhvervskurser på specialområder.
Revalidering kan desuden  

 gennemføres som hjælp til speciel arbejdsplacering, hvor tidligere erfaringer  

 og færdigheder kan finde anvendelse.
Mulighederne for, at revalideringsforanstaltninger lykkes, er aftagende  

 med alderen.
Det må tages i betragtning, at ældres mobilitet, såvel den  

 faglige som den geografiske, er begrænset.
Dette gælder både, når det drejer  

 sig om selve arbejdsopgaven, arbejdsmiljø og arbejdsmetoder.
Der vil i særlig grad være behov for sådanne overvejelser, når det drejer  

 sig om ansøgere, der i mange år og i langt den største del af deres  

 erhvervskarriere har haft en tilværelse, der adskiller sig væsentligt fra  

 vilkårene for de erhvervsområder, der ellers revalideringsmæssigt kunne være  

 opnåelige.
Det kan således nævnes, at f.eks. landmænd efter praksis  

 overvejende er blevet bedømt sådan, at erhvervsmuligheder uden for deres  

 hidtidige erhverv ikke er blevet taget i betragtning.
Hvis der er mulighed for at opnå en begrænset forbedring af erhvervsevnen,  

 men det er klart, at ansøgeren selv derefter vil være berettiget til en  

 pension, må der foreløbigt tilkendes den pension, der under alle  

 omstændigheder er ret til.
Afgørelse om højere pensionsform må udsættes til  

 spørgsmålet om forbedring af erhvervsevnen er afklaret.
Det er en naturlig forudsætning, at afslag eller udsættelse af afgørelsen,  

 der er begrundet i, at der foreligger revalideringsmuligheder, er drøftet med  

 kommunen.
Nævnet kan godt give et afslag imod kommunens opfattelse af  

 revalideringsmulighederne.
I disse tilfælde må nævnet gøre nærmere rede for  

 baggrunden for afslaget, herunder for de muligheder for forbedring af  

 erhvervsevnen, som efter nævnets opfattelse bør prøves.
Bedømmelsesgrundlag for gifte 61. Ved tilkendelse af de pensionsformer, som  

 forudsætter en nedsat erhvervsevne, se pensionslovens § 14, stk. 1, 2 og 3,  

 nr. 1 og 2, bedømmes ansøgerens nedsættelse af erhvervsevnen i forhold til  

 den måde, som pågældende hidtil har anvendt sin arbejdsevne på.
 Bedømmelsesgrundlaget kan for en gift ansøger - mand eller kvinde - være  

 fuldt erhverv, supplerende erhverv, arbejde i eget hjem eller supplerende  

 erhverv på social indikation.
 Baggrunden for den særlige praksis på dette område er, at den metode, der  

 er fastsat i lovens § 15, stk. 2, til at bestemme erhvervsevnens nedsættelse,  

 ikke umiddelbart kan anvendes for ansøgere, der har arbejdet i eget hjem.
 Valget af bedømmelsesgrundlag skal ske under hensyn til arbejdsperiodens  

 længde, timetallet og arbejdsindtægtens størrelse, se pkt. 66-68.
Bedømmelsesgrundlaget for en enlig ansøger er altid fuldt erhverv.
En  

 ansøger, der lever i et fast samlivsforhold uden at være gift med samleveren,  

 kan efter omstændighederne ligestilles med en gift ansøger, se pkt. 69.
 Ved spørgsmål om ændring af pensionen anvendes normalt samme  

 bedømmelsesgrundlag som ved den første tilkendelse.
 Hvis der i et konkret tilfælde er tvivl om, hvilket bedømmelsesgrundlag  

 der skal anvendes, vælges den vurdering, der er mest gunstig for ansøgeren.
Former for bedømmelsesgrundlag Fuldt erhverv 62. Ansøgere, som under ægteskabet har haft  

 heltidsarbejde uden for hjemmet, og som må opgive arbejdet på grund af lidelsen, skal bedømmes i fuldt erhverv.
Ansøgerens  

 eventuelle arbejdsevne ved husligt arbejde i eget hjem er da uden indflydelse  

 på afgørelsen om pensionsform.
Supplerende erhverv 63. Hvis en ansøger har haft supplerende  

 erhvervsarbejde under sit ægteskab og har opgivet arbejdet på grund af  

 lidelsen, skal bedømmelsesgrundlaget være supplerende erhverv.
Det vil sige,  

 at både arbejdsevnen ved det hidtidige erhvervsarbejde og arbejdsevnen ved  

 husligt arbejde i eget hjem skal indgå i bedømmelsen.
 Det supplerende erhverv kan være af større eller mindre omfang og dermed  

 have varierende betydning for, hvilke krav der stilles til invaliditeten.
Når ansøgeren har fordelt sin arbejdsevne nogenlunde ligeligt mellem  

 husligt arbejde i eget hjem og supplerende erhvervsarbejde, er der ret til  

 førtidspension efter lovens § 14, stk. 3, nr. 1, hvis arbejdsevnen i en af  

 funktionerne er bortfaldet.
Bedømmelsen af ansøgerens eventuelle ret til  

 højeste eller mellemste førtidspension skal ske i forhold til det samlede  

 arbejdsområde, husligt arbejde i eget hjem og supplerende erhvervsarbejde.
 I de tilfælde, hvor ansøgeren er gift med en selvstændig erhvervsdrivende  

 inden for landbrug, håndværk, detailhandel, mindre industrivirksomhed eller  

 lignende, gælder der en formodning for, at bedømmelsesgrundlaget supplerende  

 erhverv skal anvendes.
Reglen er kun en formodningsregel.
Der er altså ikke noget i vejen for, at  

 ansøgeren kan bedømmes i fuldt erhverv eller som udelukkende beskæftiget ved  

 husligt arbejde i eget hjem.
Ansøgeren bedømmes ligeledes i fuldt erhverv,  

 når der udover deltidsarbejde i ægtefællens virksomhed er deltidsarbejde  

 andetsteds.
Arbejde i eget hjem 64. En ansøger, der udelukkende er beskæftiget ved  

 husligt arbejde i eget hjem, skal bedømmes påbaggrund af denne funktion ved  

 vurderingen af erhvervsevnetabet.
Hvis arbejdsevnen ved husligt arbejde i eget hjem er ophævet, eller der  

 kun er en ubetydelig arbejdsevne i behold, er der ret til højeste  

 førtidspension.
En nedsættelse af arbejdsevnen med mere end 2/ 3 giver ret  

 til mellemste førtidspension, og en nedsættelse af arbejdsevnen med ca.  

 halvdelen giver ret til almindelig førtidspension.
Social indikation for supplerende erhverv 65. For en ansøger, der har været beskæftiget ved  

 husligt arbejde i eget hjem, skal bedømmelsesgrundlaget supplerende erhverv  

 anvendes, hvis ægtefællens indtægt er så lav, at den ikke udgør et  

 tilstrækkeligt forsørgelsesgrundlag for familien.
 Bedømmelsesgrundlaget supplerende erhverv skal anvendes, fordi der er  

 formodning for, at ansøgeren ville bidrage til forsørgelsen ved at tage  

 erhvervsarbejde, hvis pågældende var i stand til det.
 Der antages at være behov for supplerende erhvervsarbejde, hvis  

 ægtefællens indtægt ikke overstiger et beløb af en størrelse, svarende til  

 højeste førtidspension til en gift pensionist med tillæg af særligt  

 børnetilskud for hvert barn, der er forsørgelsespligt for.
Valg af bedømmelsesgrundlag Arbejdsperiode 66. Bedømmelsesgrundlaget vælges som nævnt efter den  

 måde ansøgeren hidtil har valgt at anvende sin arbejdsevne på.
Som hovedregel vil en sammenhængende tilknytning til arbejdsmarkedet på  

 ca. 1 år inden for de senere år, d.v.s. indenfor de sidste 5-6 år, være  

 tilstrækkelig til at anvende bedømmelsesgrundlaget fuldt eller supplerende  

 erhverv.
Det er en forudsætning, at de ændringer, der er sket i  

 erhvervsmønstret, skyldes den invaliderende lidelse.
Særlige forhold kan  

 medføre, at en tilknytning til arbejdsmarkedet kan tages i betragtning,  

 selvom den har varet mindre end 1 år.
Tilsvarende kan der tages hensyn til  

 arbejdsperioder, der ligger betydeligt længere tilbage, f.eks. hvis ansøgeren  

 har en langsomt fremadskridende eller hyppigt tilbagevendende lidelse, som må  

 antages at have haft indflydelse på pågældendes erhvervsmønster over en  

 længere periode.
Hvis ansøgeren har pådraget sig lidelsen i meget ung alder,  

 kan et forsøg på at komme i arbejde være tilstrækkeligt til at overbevise om,  

 at den pågældende ville have udnyttet sin arbejdskraft ved arbejde uden for  

 hjemmet heltids eller supplerende.
Timetal 67. Fuldt erhverv kan foreligge, selv om ansøgeren har  

 arbejdet under 40 timer ugentlig.
Der må skønnes konkret, men udgangspunktet  

 må være, at arbejdstiden skal ligge betydeligt over halvtidsarbejde.
 Bedømmelsesgrundlaget supplerende erhverv forudsætter, at timetallet ikke  

 er reduceret til det bagatelagtige.
Indtægt 68. Der kan ikke opstilles indtægtsgrænser, der  

 adskiller fuldt erhverv fra supplerende eller supplerende erhverv fra  

 bedømmelsesgrundlaget arbejde i eget hjem.
Det er afgørende, hvilken vægt en  

 erhvervsindtægt rent faktisk har haft i familiens økonomi.
Der må ikke foreligge et åbenbart misforhold mellem arbejdstiden og  

 arbejdsindtægten.
Hvor eksempelvis et heltidsarbejde over længere tid kun  

 indbringer beløb, der langt fra svarer til den normale indtægt ved  

 fuldtidsarbejde, vil det oftest være rimeligt at anvende  

 bedømmelsesgrundlaget supplerende erhverv.
Bedømmelsesgrundlag ved fast samliv 69. Hvis en ansøger lever i et fast samlivsforhold,  

 kan samlivet efter omstændighederne sidestilles med ægteskab, således at der anvendes samme  

 bedømmelsesgrundlag som for gifte.
En sådan vurdering forudsætter, at der  

 foreligger omstændigheder, der kan begrunde betegnelsen ægteskabslignende  

 forhold.
Faktorer som fællesbørn, fælles husførelse og anskaffelse af fælles  

 ejerbolig vil støtte en sådan antagelse.
Derimod vil andre forhold som f.eks.  

 meget betydelig aldersforskel, kunne tale imod antagelsen.
Herudover må  

 kræves, at samlivet har bestået gennem længere tid, og der må ikke være  

 formodning for, at der umiddelbart vil ske ændringer i samlivsforholdet.
 I de tilfælde, hvor samleverens indtægt er af en størrelse svarende til  

 varig hjælp efter bistandsloven, er bedømmelsesgrundlaget fuldt erhverv.
Økonomiske forhold 70. Ved tilkendelse af førtidspension skal der på  

 forskellig vis tages hensyn til ansøgerens indtægtsforhold og eventuelt til  

 ægtefællens forhold.
 Opgørelsen af indtægten og indtægtens betydning er imidlertid ikke den  

 samme for de forskellige pensionstyper.
 I punkt 71 gøres rede for den bedømmelse af økonomiske forhold, der må  

 foretages i forbindelse med vurdering af nedsættelse af erhvervsevnen, og i  

 punkt 74 omtales de økonomiske grænser, der gælder for pensionsformer, der er  

 betinget af varigt forsørgelsesbehov.
Ved fastlæggelsen af bedømmelsesgrundlaget for hjemmearbejdende kan det  

 tillægges særlig betydning, at forsørgelsesgrundlaget kun er beskedent.
Dette  

 spørgsmål er omtalt under pkt. 65.
 Spørgsmålet om indtægtens betydning i forbindelse med frakendelse af  

 pension er omtalt under pkt. 97 og 98.
Bedømmelse af økonomiske forhold som led i vurderingen af erhvervsevnen 71. Ved tilkendelse af de pensionstyper, som  

 forudsætter en nedsættelse af erhvervsevnen, d.v.s. højeste og mellemste  

 førtidspension og almindelig førtidspension efter pensionslovens § 14, stk.  

 3, nr. 1 og 2, anvendes indtægtsoplysninger til at belyse nedsættelsens  

 omfang.
Indtægten skal med andre ord anvendes ved afgørelsen af, om der er en  

 sådan grad af overensstemmelse mellem den sociale/erhvervsmæssige vurdering  

 og den lægelige vurdering, at betingelserne for den indstillede pensionstype  

 må anses for opfyldt.
Ved opgørelsen medregnes i denne forbindelse kun indtægter, der er baseret  

 på ansøgerens arbejdsindsats.
De indtægter, der kommer i betragtning, kan  

 dels være lønindtægt, dels indtægt ved arbejde i egen eller ægtefællens  

 virksomhed.
 Når ansøgeren ikke har nogen indtægt, må der foretages et skøn over  

 ansøgerens indtjeningsevne.
Opgørelsen og skønnet over ansøgerens indtjeningsevne foretages med  

 udgangspunkt i de principper for opgørelse af arbejdsindtægter, som anvendes  

 ved pensionsberegningen.
Der henvises til pkt. 120.
 72. Når omfanget af erhvervsevnenedsættelsen bedømmes,  

 skal der foretages en sammenligning mellem den arbejdsindtægt, ansøgeren har  

 eller skønnes at kunne opnå, og den indtægt, der er sædvanlig inden for  

 tilsvarende erhverv i samme egn, jfr. lovens § 15, stk. 2.
Hvis den arbejdsindtægt, ansøgeren har mulighed for at opnå, varigt anses  

 for at være nedsat til omkring halvdelen af det sædvanlige, og der er  

 overensstemmelse mellem den samlede sociale/ erhvervsmæssige og den lægelig  

 bedømmelse, kan almindelig førtidspension tilkendes.
Kan nedsættelsen ikke  

 fuldt ud begrundes i fysisk eller psykisk invaliditet, stilles der yderligere  

 økonomiske betingelser for tilkendelse af pension.
 Der anvendes en tilsvarende vurderingsmetode, hvis erhvervsevnen er nedsat  

 til en tredjedel eller til det ubetydelige, men det forudsættes her, at  

 nedsættelsen af erhvervsevnen udelukkende skyldes helbredsmæssige forhold.
Hvis der foreligger en indtægt, som ikke stemmer overens med den lægelige  

 bedømmelse, skal det overvejes, om bedømmelsen er afkræftet.
Bedømmelsen kan  

 fastholdes, hvis indtægten skyldes særligt gunstige omstændigheder, således  

 at arbejdsindtægten ikke alene skyldes ansøgerens indsats.
Der kan opstå situationer, hvor en ansøger både har ret til  

 invaliditetsydelse og til pension efter pensionslovens § 14, stk. 3, nr. 1.  

 Det er tilfældet, hvis indtægten har en sådan størrelse, at den efter  

 bedømmelsen i lovens § 15, stk. 2 afskærer fra mellemste førtidspension, men  

 ikke fra almindelig førtidspension.
Ansøgeren har da ret til selv at vælge,  

 om han vil modtage pension eller invaliditetsydelse.
Valgfriheden består kun  

 ved tilkendelsen.
Ansøgeren må skriftlig tilkendegive overfor det sociale  

 udvalg, hvilken af ydelserne der foretrækkes.
Hvis der er en arbejdsindtægt af en størrelse, der svarer til  

 erhvervsudygtighedsbeløbet for en enlig pensionist, anses ansøgeren normalt  

 ikke for kun at have en ubetydelig erhvervsevne i behold.
Der vil derfor  

 normalt ikke kunne tilkendes højeste førtidspension.
Bedømmelse af økonomiske forhold iøvrigt 73. Ved tilkendelse af almindelig førtidspension efter  

 pensionslovens § 14, stk. 3, nr. 2 og nr. 3, er det en betingelse, at  

 ansøgerens forventede fremtidige indtægt sammen med en eventuel ægtefælles  

 indtægt ikke skønnes at udgøre et passende forsørgelsesgrundlag, jfr. § 7 i  

 bekg. (SM). Ved opgørelsen af forsørgelsesgrundlaget medregnes de samlede  

 indtægter, som står til rådighed for forsørgelsen.
 Ved indtægtsopgørelsen medregnes bl.a. ansøgerens og en eventuel  

 ægtefælles indtægter ved personligt arbejde, efterløn, formueindtægter,  

 pensionsindtægter m.v., underholdsbidrag, formuetillæg efter fradrag for  

 ejerbolig og fiktiv indtægt ved bortgivelse.
gtefællens syge- eller arbejdsløshedsdagpenge medregnes også.
Ansøgers  

 dagpenge indgår derimod ikke i opgørelsen.
Visse ydelser medregnes ikke, fordi de er ydet med et særligt formål for  

 øje, eller fordi de ikke kan anvendes til forsørgelse.
Det gælder f.eks.  

 bistands- eller plejetillæg til ægtefællen, børnebidrag, børnetilskud,  

 boligstøtte, arbejdsgiveradministrerede pensionsbidrag og over- eller  

 underskud af ejerbolig.
Ved indtægtsopgørelsen indgår kun faktisk indtjening.
Det er således uden  

 betydning for bedømmelsen af en ansøgers ret til pension, at ægtefællen har  

 en uudnyttet erhvervsmulighed.
 Indtægt hos en person, som ansøgeren lever sammen med uden at have indgået  

 ægteskab, kan ikke medregnes ved indtægtsopgørelsen.
 74. Almindelig førtidspension efter pensionslovens §  

 14, stk. 3, nr. 2 eller nr. 3 kan ikke tilkendes, hvis det forventede  

 forsørgelsesgrundlag overstiger visse grænser, jfr. § 8 i bekg. (SM).
For ægtepar er udelukkelsesgrænsen fastsat til maksimumsbeløbet, der  

 årligt kan ydes i dagpenge.
Beløbet udgør pr. 1. oktober 1984 ca. 105.000 kr.  

 årligt.
 For enlige er grænsen fastsat til 55 pct. af grænsen for ægtepar d.v.s.  

 ca. 58.000 kr. pr. 1. oktober 1984.
Disse grænser forhøjes med et beløb svarende til særligt børnetilskud  

 efter § 4, stk. 3 i børnetilskudsloven, for hvert barn ansøgeren eller dennes  

 ægtefælle har forsørgelsespligt over for.
Pr. 1. oktober 1984 udgør særligt  

 børnetilskud 6.720 kr. årligt.
Grænserne er udelukkelsesgrænser og ikke tilkendelsesgrænser.
Når  

 forsørgelsesgrundlaget ligger under grænsen, må det yderligere kunne  

 fastslås, enten at der er tale om en varig nedsættelse med mindst halvdelen  

 af erhvervsevnen, se lovens § 14, stk. 3, nr. 2, eller at en samlet  

 bedømmelse af forholdene for en ansøger over 50 år taler for tilkendelse, se  

 lovens § 14, stk. 3, nr. 3.
75. Der kan ikke generelt fastlægges nogen grænse for,  

 hvornår indtægten er så lav, at der kan tilkendes pension efter  

 pensionslovens § 14, stk. 3, nr. 3. Bedømmelsen afhænger af forholdene i det  

 konkrete tilfælde.
Det har betydning, om det har været nødvendigt, at give  

 væsentlig supplerende hjælp efter bistandsloven.
Hvis ansøgeren gennem mange år således har haft et forsørgelsesgrundlag  

 betydeligt under de nævnte udelukkelsesgrænser, er der ikke umiddelbart  

 tilstrækkeligt grundlag for at tilkende pension.
Det må normalt tillige  

 kræves, at det hidtidige leveniveau er forringet.
 Hvis ansøgeren lever i et fast samlivsforhold af ægteskabslignende  

 karakter, og samleveren hidtil har forsørget ansøgeren, kan det medføre, at  

 det må fastslås, at der ikke er sket ændringer i forsørgelsessituationen.
I tilfælde, hvor der foreligger et forsørgelsesgrundlag, der er under  

 udelukkelsesgrænsen, må de øvrige sociale og helbredsmæssige forhold, der  

 skal begrunde en pensionstilkendelse, vurderes.
Kravene til disse er større,  

 jo nærmere indtægten er ved grænsen.
Det må således indgå i bedømmelsen, om  

 ansøgeren har mulighed for at opnå en arbejdsindtægt, der bringer det samlede  

 forsørgelsesgrundlag op til grænsen.
Betingelserne for de enkelte pensionsformer Højeste førtidspension 76. Højeste førtidspension kan tilkendes ansøgere  

 under 60 år, hvis deres erhvervsevne er helt eller næsten helt bortfaldet på  

 grund af fysisk eller psykisk invaliditet, se pensionslovens § 14, stk. 1 og  

 § 15. Det er endvidere en betingelse, at enhver revalideringsmulighed er  

 udelukket.
Nedsættelsen af erhvervsevnen skal ses i relation til ethvert erhverv.
Det  

 er ikke tilstrækkeligt, at erhvervsevnen er ophævet eller ubetydelig i  

 pågældendes hidtidige arbejde.
Invaliditeten skal være af en sådan  

 sværhedsgrad, at den forhindrer ansøgeren i at påtage sig arbejde af nogen  

 betydning.
 Betingelsen er opfyldt, når der er konstateret en alvorlig kronisk, fysisk  

 eller psykisk lidelse, som medfører en svær svækkelsestilstand, eller der er  

 konstateret alvorlige blivende følger efter en overstået sygdom.
 Betingelsen er også opfyldt, når der er tale om en alvorlig kronisk  

 lidelse, og det skønnes, at arbejde vil forringe helbredstilstanden, således  

 at det er nødvendigt, at ansøgeren varigt skånes for arbejde af betydning.
Ved bedømmelsen af, om der er mere end ubetydelig erhvervsevne, kan der  

 tages udgangspunkt i, at en varig indtægt ved personligt arbejde af en  

 størrelse, der svarer til erhvervsudygtighedsbeløbet for en enlig, normalt  

 ikke kan betragtes som ubetydelig.
En sådan indtægt kan derfor ikke  

 umiddelbart forenes med tilkendelse af højeste førtidspension.
I tilfælde, hvor en eventuel resterhvervsevne ikke giver en indtægt der  

 kan opgøres, må der foretages et skøn.
Det gælder f.eks. den  

 hjemmearbejdendes indsats i hjemmet.
I de fleste tilfælde har ansøgeren på afgørelsestidspunktet ikke nogen  

 arbejdsindtægt overhovedet.
Det betyder, at der skal skønnes over ansøgerens  

 tilbageværende evne til at udføre indtægtsgivende arbejde.
Mellemste førtidspension 77. Mellemste førtidspension kan tilkendes ansøgere  

 under 60 år, hvis deres erhvervsevne ikke skønnes ophævet i ethvert erhverv,  

 men dog nedsat med omkring totrediedele, jfr. pensionslovens § 14, stk. 2,  

 nr. 1.
Det må fremgå af de helbredsmæssige oplysninger, at der er tale om en  

 betydelig invaliditet, som kan anses for at være årsag til den varige  

 nedsættelse af erhvervsevnen.
Ved bedømmelsen af, om erhvervsevnen i det  

 enkelte tilfælde kan anses for betydeligt nedsat, skal der foretages en  

 sammenligning mellem på den ene side den arbejdsindtægt, ansøgeren skønnes at  

 kunne tjene ud fra hans kræfter og færdigheder, og på den anden side den  

 arbejdsindtægt, som personer med lignende uddannelse normalt tjener.
 I bedømmelsen skal indgå bl.a. ansøgerens alder, livssstilling, bopæl og  

 beskæftigelsesmuligheder, mens der ikke kan tillægges den generelle  

 beskæftigelsessituation betydning.
Ved tilkendelse af denne pension er der formodning for, at der består en  

 resterhvervsevne.
Ved vurderingen af omfanget af den resterende erhvervsevne  

 skal der lægges vægt på bl.a. resultaterne af eventuelle udførte  

 arbejdsprøvninger på revalideringsinstitutioner og i individuelle  

 arbejdspraktikker.
Ansøgerens situation må drøftes med ham på dette grundlag  

 og sammenholdes med hans begrundede opfattelse af den.
 Om bedømmelsen af helbredsmæssige forhold, sociale forhold samt økonomiske  

 forhold, se punkterne 54, 55, 71 og 72.
 78. Ansøgere, der efter det fyldte 60. år søger  

 pension på grund af en alvorlig invaliditet, kan tilkendes mellemste  

 førtidspension, jfr. pensionslovens § 14 stk. 2, nr. 2. Betingelsen herfor  

 er, at erhvervsevnen er nedsat i samme omfang som nævnt i pensionslovens §  

 14, stk. 1, se pkt. 76.
Almindelig førtidspension efter § 14, stk. 3, nr. 1 79. Almindelig førtidspension kan tilkendes ansøgere i  

 alderen 18 til 67 år, når erhvervsevnen er nedsat med mindst halvdelen på  

 grund af helbredsmæssige forhold.
 Om bedømmelsen af helbredsmæssige forhold, sociale forhold samt økonomiske  

 forhold, se punkterne 54, 55, 71 og 72.
Almindelig førtidspension efter § 14, stk. 3, nr. 2 80. Almindelig førtidspension kan tilkendes ansøgere i  

 alderen fra 18 til 67 år, når erhvervsevnen er nedsat med mindst halvdelen,  

 selv om nedsættelsen ikke alene skyldes helbredsmæssige forhold.
Pensionen  

 tilkendes således på grund af kombinerede helbredsmæssige og sociale forhold.  

 Tilkendelse forudsætter yderligere, at der skønnes at være et varigt behov  

 for forsørgelse, se pkt. 74.
Det er en betingelse, at erhvervsevnen varigt er betydeligt nedsat på  

 grund af sygdom eller svækkelse.
Det er vigtigt, at omfanget af invaliditeten  

 er belyst.
Det kan have betydning, fordi en nærmere undersøgelse kan vise, at  

 ansøgeren i virkeligheden har ret til anden form for førtidspension.
Det kan  

 også have betydning at undersøge, om invaliditeten giver ret til almindelig  

 førtidspension på grund af helbredsmæssige forhold alene, nemlig i tilfælde  

 hvor retten til almindelig førtidspension på grund af kombinerede  

 helbredsmæssige og sociale forhold er afskåret som følge af ægtefælleindtægt  

 eller andet.
 Da der er tale om situationer, hvor en varig nedsættelse af erhvervsevnen  

 til mindst halvdelen ikke kan begrundes alene ud fra de konstaterede  

 helbredsmæssige forhold i snævrere forstand, kræves det endvidere, at andre  

 omstændigheder klart viser, at muligheden for arbejdsindtægt faktisk er  

 reduceret med mindst halvdelen, og at der ikke er udsigt til en forbedring.  

 Derudover er det en betingelse, at der ikke er et passende  

 forsørgelsesgrundlag i ansøgerens og en eventuel ægtefælles øvrige indtægter.  

 Der henvises til punkterne 73 og 74.
For en yngre ansøger vil der være formodning for, at forsørgelsesbehovet  

 ikke er varigt.
Ofte drejer det sig om personer med dårlig skolegang, ringe  

 almene kundskaber og negative erhvervserfaringer, der strækker sig over flere  

 år.
Der kan blive tale om et langvarigt og vanskeligt forløb, førend  

 mulighederne for revalidering m.v. kan siges at være afklaret.
Der kan først  

 tilkendes pension, når en bedømmelse af dette forløb har vist, at en  

 erhvervsplacering ikke er mulig.
Der kan i helt ekstraordinære tilfælde tilkendes pension efter  

 pensionslovens § 14, stk. 3, nr. 2, uden at nedsættelsen af erhvervsevnen  

 skyldes helbredsmæssige forhold, se § 15, stk. 1. Det er dog også her en  

 betingelse, at det ikke er muligt at forbedre erhvervsevnen mere varigt.
Der  

 er især tænkt på kvinder, der er blevet enker efter det fyldte 45. år, og som  

 på dette tidspunkt havde forsørgelsespligt over for 2 eller flere børn under  

 18 år.
 Også for hjemmearbejdende ansøgere kan særligt belastende sociale forhold  

 tages med ved bedømmelsen af erhvervsevnens nedsættelse.
 Hvis pension efter § 14 stk. 3, nr. 2 tilkendes før det fyldte 50. år,  

 skal sagen genoptages ved udløbet af en periode på 5 år efter tilkendelsen,  

 eller hvis penionisten fylder 50 år forinden, da på dette tidspunkt, se pkt.  

 93.
Almindelig førtidspension efter § 14, stk. 3, nr. 3 81. Almindelig førtidspension kan tilkendes ansøgere i  

 alderen fra 50 til 67 år, når sociale og helbredsmæssige forhold taler for  

 det.
 Tilkendelsen forudsætter et varigt behov for forsørgelse, se pkt. 74. Hvis  

 et manglende forsørgelsesgrundlag hænger sammen med helbredsmæssige forhold,  

 spiller alderen en vigtig rolle.
Bestemmelsen giver som nævnt også mulighed for at tilkende førtidspension  

 til personer uden helbredsforringelse.
Ved disse tilkendelser på rent socialt  

 grundlag indgår der i bedømmelsen en række forhold, der nødvendigvis må  

 beskrives, for at revaliderings- og pensionsnævnet kan træffe afgørelse, se  

 pkt. 56-60.
ndringer i indtægtsgrundlaget, der er begrundet i tab af forsørger,  

 kan ikke i sig selv give ret til pension.
På den anden side kan tab af  

 forsørger i forbindelse med andre faktorer som alder og manglende  

 erhverserfaring bringe en ægtefælle, der bliver enlig, i en situation, hvor  

 der foreligger et varigt behov for forsørgelse.
 Den samme situation kan opstå for personer, der gennem en lang årrække har  

 passet plejekrævende børn, forældre eller andre.
Invaliditetsydelse 82. Efter pensionslovens § 18 kan invaliditetsydelse  

 tilkendes personer i alderen fra 18 til 67 år.
Invaliditetsydelse tilkendes  

 personer, hvis invaliditet lægeligt bedømt er så alvorlig, at de ville have  

 ret til højeste eller mellemste førtidspension, hvis de ikke havde  

 erhvervsindtægt, der afskærer dem fra at opnå en sådan pension.
 Invaliditetsydelse kan frakendes også efter det 60. år, se lovens § 14,  

 stk. 6.
 Hvis ansøgeren både opfylder betingelserne for tilkendelse af  

 invaliditetsydelse og for almindelig førtidspension efter lovens § 14, stk.  

 3, nr. 1, vil pågældende kunne vælge, om han vil modtage pension eller  

 invaliditetsydelse, se pkt. 72.
 Det skal vurderes, om ansøgerens erhvervsevne udfra en rent L GELIG  

 BEDØMMELSE må anses for nedsat i det omfang, der er angivet i lovens § 14,  

 stk. 1 eller stk. 2, dvs. med mindst totrediedele.
 Der skal derudover lægges vægt på, om ansøgeren ved det arbejde, der  

 udføres, gør en indsats, der er udover, hvad der kan forventes i betragtning  

 af invaliditeten.
 Endvidere skal det vurderes, om ansøgerens ERHVERVSINDT GT, efter den  

 bedømmelse, der er foreskrevet i § 15, stk. 2, afskærer fra tilkendelse af  

 højeste eller mellemste førtidspension.
 Den opnåede erhvervsindtægt skal være udtryk for en reel arbejdsindsats.  

 Hvis arbejdsindtægten ikke er udtryk for pågældendes arbejdsindsats, men  

 f.eks. skyldes velvillighed fra arbejdsgiverens side eller opnås gennem  

 familiens indsats, har ansøgeren ikke ret til invaliditetsydelse, men derimod  

 til pension.
Uddannelse eller revalidering sidestilles som regel med faktisk udøvet  

 erhverv, således at der normalt tilkendes invaliditetsydelse i stedet for  

 førtidspension.
Det er dog en forudsætning, at uddannelsen eller  

 revalideringsforsøget kan antages at medføre, at ansøgeren senere kommer i  

 erhverv.
For helt unge vil en tidlig erhvervsmæssig tilpasning til et handicap i  

 form af en egnet uddannelse ofte føre til erhverv.
I disse tilfælde skal man  

 være tilbageholdende med at tilkende en invaliditetsydelse, som det måske  

 senere viser sig, at der ikke ville være ret til.
 83. Som en konsekvens af invaliditetsvurderingen har  

 en person, der modtager invaliditetsydelse, i princippet ret til  

 førtidspension, hvis erhvervsindtægten ikke længere er til hinder herfor, men  

 revaliderings- og pensionsnævnet skal foretage en ny vurdering i disse  

 tilfælde.
Ved tilkendelse af invaliditetsydelse tages der ikke altid stilling til  

 invaliditetens nøjagtige sværhedsgrad, dvs. om den lægeligt svarer til  

 højeste eller mellemste førtidspension.
Der er desuden ofte gået så lang tid  

 mellem tilkendelse af invaliditetsydelsen og ansøgningen om pension, at det  

 alene af den grund er nødvendigt at sikre, at betingelsen for ret til  

 førtidspension fortsat er opfyldt.
Det kan heller ikke udelukkes, at det er  

 helt andre forhold end fortsat svigtende helbred, der er årsag til ophør  

 eller nedgang i erhvervsindtægten.
84. En person, som mister en tilkendt førtidspension,  

 fordi erhvervsindtægten bliver for stor, har ikke umiddelbart krav på  

 invaliditetsydelse.
Retten må afhænge af, om betingelserne for tilkendelse af  

 invaliditetsydelse iøvrigt er opfyldt.
Det anerkendes i praksis, at en person, der tilkendes invaliditetsydelse  

 FØR DET FYLDTE 60. åR, og som ved tilkendelsen lægeligt vurderes som  

 berettiget til mellemste førtidspension, ved ny kendelse efter det fyldte 60.  

 år kan få ændret invaliditetsydelsen til den mellemste førtidspension.
Det  

 gælder, selvom han ikke opfylder de lægelige betingelser for højeste  

 førtidspension.
 ndring af invaliditetsydelse til pension kan derimod ikke finde sted,  

 hvor ansøgning om den tilkendte invaliditetsydelse er indgivet EFTER DET 60.  

 ÅR, medmindre pågældende opfylder de helbredsmæssige krav for højeste  

 førtidspension, jfr. lovens § 14, stk. 2, nr. 2.
Invaliditetsydelse til døve 85. Efter pensionslovens § 18, 2. punktum, kan der  

 tilkendes invaliditetsydelse til personer, der på grund af alvorlig høreskade  

 har svære kontaktvanskeligheder.
 Ydelsen tilkendes, selv om der er tale om en lidelse, der ikke giver ret  

 til førtidspension, og uanset om den pågældende har erhvervsindtægt.
 Efter hidtidig praksis har betingelserne været anset for opfyldt, når der  

 foreligger kvantitativ nedsættelse af høreevnen på 80 decibel eller derover  

 på bedste øre uden høreapparat, samt kvalitativt et skelnetab (antallet af  

 misforståede ord efter hørecentralens særlige prøver med udvalg af ord fra  

 daglig tale) på 30 eller derover med høreapparat.
I almindelighed foreligger svære kontaktvanskeligheder, når pågældende for  

 at gøre sig forståelig er nødsaget til at anvende særlige meddelelsesmidler  

 som f.eks. tegnsprog.
Der er således en formodning for, at der er svære  

 kontaktvanskeligheder til stede, når der foreligger en så alvorlig  

 hørenedsættelse som den, der er beskrevet ovenfor.
 I særlige tilfælde kan svære kontakvanskeligheder dog også foreligge,  

 selvom den talmæssige grænse for alvorlig hørenedsættelse ikke er nået.
 I sådanne tilfælde skal der ved ansøgning om invaliditetsydelse til  

 alvorligt høreskadede foreligge erklæring fra såvel tunghøre- eller  

 døvekonsulent som vedkommende hørecentral (klinik).
Sikringsstyrelsen skal henlede opmærksomheden på, at der i de senere år er  

 udført forskningsarbejde med henblik på en mere funktionsbetinget måling af  

 det konkrete handicap.
Der kan derfor tænkes ændringer af de målingsmetoder,  

 der er grundlaget for praksis ved tilkendelse af døveydelse.
Bistands- og  

 plejetillæg 86. Bistandstillæg eller plejetillæg kan tilkendes  

 personer i alderen fra 18 til 67 år som tillæg til førtidspension eller  

 invaliditetsydelse.
Bistands- eller plejetillæg bevares efter det 67. år som  

 et tillæg til folkepensionen, jfr. pensionslovens § 37.
Bistands- og plejetillæg kan frakendes eller ændres indtil det 67. år, se  

 lovens § 14, stk. 6. Frakendelse kan ske, hvis der er en klar bedring af den  

 tilstand, som i sin tid bevirkede, at tillægget blev givet.
Frakendelse kan  

 også komme på tale, hvis funktionsniveauet er bedret betydeligt, uanset at  

 den invaliditet, der begrundede tillægget, er uændret.
Bistandstillæg 87. Bistandstillæg kan tilkendes, når invaliditeten  

 bevirker, at ansøgeren stadig må have personlig bistand af andre, eller  

 invaliditeten består af blindhed eller stærk svagsynethed.
Det er tanken, at tillægget skal dække udgifter, som normalt er forbundet  

 med den fornødne personlige bistand.
Der kræves ikke dokumentation for, at  

 der foreligger udgifter.
Behov for hjælp til pasning af husholdningen giver  

 ikke ret til bistandstillæg.
 Bistandstillæg ydes, hvis helbredstilstanden i en længere periode eller  

 varigt nødvendiggør stadig bistand fra andre til varetagelse af personlige  

 fornødenheder.
Det skal være invaliditet, der begrunder denne bistand.
Bistandsbehovet  

 skal stemme med lidelsen og dens følger.
Det forudsættes, at man ikke kan  

 afhjælpe behovet ved andre foranstaltninger f.eks. hjælpemidler,  

 hensigtsmæssig indretning af hjemmet og lignende.
Der skal være tale om en nedsættelse af evnen til at fungere i daglige  

 situationer i og uden for hjemmet med en stærk begrænsning af mulighederne  

 for livsudfoldelse.
I den samlede bedømmelse af, om der er ret til  

 bistandstillæg, må bl.a. indgå oplysninger om behov for hjælp til at gå på  

 toilettet, spise, færdes ude og inde og hjælp til af- og påklædning.
 Efter praksis tilkendes bistandstillæg dog ikke, hvis bistanden alene er  

 påkrævet i forbindelse med at kunne færdes ude.
Bistandstillæg kan tilkendes, når tilstanden nødvendiggør et betydeligt  

 tilsyn.
Det kan f.eks. dreje sig om svær demens eller medfødt ringe  

 begavelse, der bevirker, at den pågældende er ude af stand til at færdes på  

 egen hånd og ude af stand til at tage initiativ til noget.
 Ved bedømmelsen af, om tillægget kan tilkendes, skal der ses på, om  

 ansøgeren er enlig eller gift.
Når ansøgeren er gift, forudsættes det, at ægtefællen hjælper den anden  

 med personlige fornødenheder i ret vidt omfang, hvis ægtefællen er i stand  

 til det.
Samme forudsætning gælder ikke, hvis ansøgeren har ophold hos  

 slægtninge eller venner.
Der skal lægges vægt på, om den personlige bistand skal gives på ubestemte  

 tider af døgnet, eller der f.eks. er tale om bistand, som ægtefællen kan  

 give, uanset om pågældende er på arbejde dagen igennem.
Bistand til  

 påklædning om morgenen og afklædning om aftenen, eller den omstændighed, at  

 det er nødvendigt med hjælp til at få maden skåret ud ved måltiderne, giver i  

 almindelighed ikke ret til bistandstillæg.
 Det, at ægtefællen opgiver sit arbejde, giver ikke i sig selv ret til  

 bistandstillæg, selvom det f.eks. sker, fordi ansøgeren er angst for at komme  

 i en hjælpeløs situation under et eventuelt anfald.
 Derimod kan bistandstillæg tilkendes, hvis helbredstilstanden kræver, at  

 ansøgeren skal mades ved måltiderne, må hjælpes ved toiletbesøg eller til at  

 færdes indendørs.
 Når ansøgeren er enlig, kan der tilkendes bistandstillæg, hvis der er  

 behov for hjælp til bl.a. af- og påklædning, personlig vask m.v. og  

 indtagelse af måltider.
 88. Ved tilkendelse af bistandstillæg til  

 invaliditetsydelse skal der tages i betragtning, at den pågældende kan have  

 særlige udgifter i hjemmet eller på arbejdspladsen til personlig bistand for  

 at kunne passe sit arbejde.
 Bistandstillæg til blinde og stærkt svagsynede kan normalt tilkendes, hvis  

 synet på det bedste øje måles til 1/ 60 (eller derunder) med korrektion,  

 eller der er tale om stærk synsfeltindskrænkning (5-10½), hvor  

 synsfeltet er målt med objektstørrelse 30/ 1000. Når de nævnte talmæssige  

 værdier ikke er nået, må der i kombinationstilfælde skønnes ud fra en samlet  

 vurdering af virkningen på synsfunktionen.
Plejetillæg 89. Plejetillæg tilkendes, hvis invaliditeten  

 bevirker, at ansøgeren må have vedvarende pleje eller tilsyn, der  

 nødvendiggør andres stadige nærværelse.
 Tillægget tilkendes pensionister, der varigt eller over en længere periode  

 må overvåges konstant eller hjælpes af andre på ubestemte tider og mange  

 gange i døgnet.
 Efter praksis er det tilfældet, hvis det kun kan forsvares at lade  

 ansøgeren være alene i ganske korte perioder, som regel ikke over 1-2 timer.
Svært invaliderede, der er konstant sengeliggende, kan få tilkendt  

 plejetillæg.
Det gælder, både når sengelejet er nødvendigt af hensyn til  

 behandling eller forebyggelse af lidelsen, og når lidelsens sværhedsgrad gør  

 det naturligt, at den pågældende varigt holder sengen.
Det kan f.eks. være på  

 grund af en lidelse, der medfører stærk træthed.
 Plejetillæg tilkendes oppegående patienter, når det er nødvendigt med en  

 så omfattende og hyppig personlig bistand, at der må siges at være tale om  

 pleje, eller når lidelsen kræver konstant tilsyn.
En enlig pensionist er i en plejesituation, hvis der er tale om en mere  

 omfattende bistand end den, der giver ret til bistandstillæg.
Plejetillæg til  

 den enlige svært invaliderede kan tilkendes, når den personlige hjælp, der  

 skal gives, er så omfattende, at pensionisten må anbringes i en  

 plejeinstitution, såfremt han ikke har mulighed for at bo hos andre, der kan  

 varetage plejen.
Ved lidelser, der hurtigt forværres, kan det forekomme, at der i  

 begyndelsen af sygdomsperioden er behov for nogen bistand, men dog ikke nok  

 til, at der kan ydes bistandstillæg.
Ved sådanne lidelser, som man med ganske  

 stor sikkerhed kan forudse vil slutte i plejetilstand, foreligger der  

 eksempler på, at der er tilkendt bistandstillæg for hele perioden udfra en  

 gennemsnitsbetragtning.
Forholdet til efterlønsordningen 90. Efter § 75 b i lov om arbejdsformidling og  

 arbejdsløshedsforsikring m.v., kan personer, der er fyldt 60 år, overgå til  

 efterløn.
Personer, som modtager ydelser efter pensionsloven, kan efter stk. 5 i den  

 nævnte bestemmelse ikke samtidig modtage efterløn.
Dog kan efterløn ydes til  

 personer, der frasiger sig retten til invaliditetsydelse.
Der er ikke en  

 tilsvarende mulighed for at opnå ret til efterløn gennem afkald på  

 førtidspension.
En pension må derfor normalt frakendes, for at der kan opnås  

 ret til efterløn.
 Hvis pensionen er gjort hvilende, er der dog mulighed for at opnå  

 efterløn.
 Ved hvileperiodens udløb anses pensionen for bortfaldet i forhold til  

 efterlønsordningen, og efterlønnen kan således fortsætte.
 Der må indgives ny ansøgning, hvis den pågældende ønsker at overgå til  

 pension på ny.
 Arbejdsdirektoratet har givet nærmere regler om forholdet mellem  

 pensionsydelserne og ydelser efter arbejdsløshedsloven.
 Efterlønsmodtagere kan altid søge førtidspension.
Når der søges pension efter pensionslovens § 14, stk. 3, nr. 2 eller 3,  

 indgår efterlønnen som anden indtægt ved opgørelsen af  

 forsørgelsesgrundlaget.
Pension efter disse bestemmelser er udelukket, hvis  

 ansøgerens og en eventuel ægtefælles samlede indtægter incl. efterløn  

 overstiger de grænser, der er nævnt i pkt. 74.
Der er imidlertid det særlige ved indtægt i form af efterløn, at den er en  

 arbejdsmarkedsydelse, der suspenderes ved ansøgning om pension, og som falder  

 bort ved pensionstilkendelse.
Personer, der er udtrådt af efterlønsordningen,  

 kan ikke på ny overgå til efterløn.
 Hvis en ansøgers efterløn og eventuelle andre indtægter for henholdsvis  

 enlige og ægtepar er på niveau med eller mindre end førtidspensionen til  

 enlige eller til 2 samgifte pensionister, eventuelt med førtidsbeløb, vil der  

 normalt være tilstrækkeligt grundlag for at tilkende førtidspension til en  

 efterlønsmodtager, medmindre den pågældende åbenbart ikke opfylder  

 betingelserne i øvrigt.
Hvis en ansøger har en efterløn, der ligger i intervallet mellem  

 førtidspensionsniveauet og udelukkelsesgrænserne, kan førtidspension kun  

 tilkendes, hvis forholdene i øvrigt klart taler for det.
Der må foretages et  

 skøn, hvori bl.a. indgår ansøgerens erhvervsmuligheder, alder, og om den  

 pågældende økonomisk vil være betydeligt bedre stillet som pensionist.
Man må  

 her være opmærksom på, at en efterlønsmodtager kun i begrænset omfang må  

 påtage sig erhvervsarbejde, og at efterløn som tidligere nævnt ikke kan  

 udbetales sammen med pension.
Ved ansøgning fra en gift efterlønsmodtager må det sociale udvalg være  

 opmærksom på, at en eventuel ansøgning fra ægtefællen behandles samtidig.
Det  

 er således vigtigt, at der tages stilling til ægteparrets samlede  

 pensionsmuligheder, og pension kan i givet fald tilkendes begge ægtefæller,  

 medmindre de åbenbart ikke opfylder betingelserne i øvrigt.
Hvis kun ægtefællen til en efterlønsmodtager søger om førtidspension,  

 bevares efterlønnen som forsørgelsesgrundlag.
Der kan her normalt ikke  

 tilkendes førtidspension under henvisning til, at efterlønnen udgør et så  

 lavt forsørgelsesgrundlag, at det i sig selv giver ret til pension.
Andre  

 omstændigheder må tale for pension som f.eks. indtægtsbortfald som følge af  

 arbejdsophør uden udsigt til på ny at komme i beskæftigelse.
Hvis der tilkendes pension, bortfalder efterlønnen.
Udbetalingen af  

 efterløn standses imidlertid allerede ved ansøgning om pension.
Ansøgeren har  

 derfor pligt til at orientere arbejdsløshedskassen om pensionsansøgningen.  

 Det sociale udvalg kan yde forskud på pension, jfr. pensionslovens § 35. Hvis  

 der gives afslag på pension, udbetales den tilbageholdte efterløn, og retten  

 til efterløn indtræder på ny.
Det er en betingelse, at der er betalt  

 kontingent i ansøgningsperioden, selvom efterlønsudbetalingen er suspenderet.
 Efter arbejdsdirektoratets cirkulære om forholdet mellem pensionsydelserne  

 og ydelser efter arbejdsløshedsloven forudsættes det herved, at det udbetalte  

 forskud bliver tilbagebetalt.
ndring af tilkendt pension og regler om  

 hvilende pension ndring af tilkendt pension 91. Når en pension er tilkendt, kan der senere opstå  

 spørgsmål om ændring.
Der kan være tale forhøjelse, nedsættelse, frakendelse eller overgang til hvilende pension.
Efter pensionslovens § 37 overgår personer, der har ret til førtidspension  

 eller invaliditetsydelse, til at modtage folkepension fra den 1. i måneden  

 efter det fyldte 67. år.
Personer, der ved overgangen modtog bistands- eller  

 plejetillæg, bevarer disse tillæg.
 Spørgsmålet om ændring eller frakendelse kan rejses af det sociale udvalg  

 eller af pensionisten selv.
 Endvidere kan revaliderings- og pensionsnævnet beslutte, at en sag skal  

 genoptages til undersøgelse på et senere tidspunkt, der fastsættes af nævnet.  

 Beslutningen skal fremgå af kendelsen, se pkt. 94.
 Beslutning om genoptagelse.
92. Det sociale udvalg skal holde sig underrettet om  

 pensionistens forhold.
Udvalget skal bl.a. påse, om der fortsat er ret til  

 den tilkendte pension, eller om der er ændringer, der begrunder en forhøjelse  

 af pensionen.
Hvis det er tilfældet, skal det sociale udvalg forelægge  

 spørgsmålet om ændring for nævnet.
 Det sociale udvalg skal være opmærksomt på, at de tidsfrister, der har  

 betydning for pensionsniveauet, bliver overholdt, det gælder 60-årsgrænsen,  

 der f.eks. har betydning for, om der til pensionen ydes et førtidsbeløb og  

 muligheden for tilkendelse af højeste førtidspension.
 93. Hvis førtidspension efter pensionslovens § 14,  

 stk. 3, nr. 2 er tilkendt før det fyldte 50. år, skal det sociale udvalg  

 genoptage pensionssagen ved udløbet af en periode på 5 år eller, hvis  

 pensionisten forinden fylder 50 år, da på dette tidspunkt, jfr. § 9 i bekg.  

 (SM).
Ved genoptagelsen skal det undersøges, om pensionistens mulighed for  

 erhvervsmæssig placering er forbedret.
Hvis det sociale udvalg når til det  

 resultat, at muligheden for erhvervsmæssig placering fortsat er lige dårlig,  

 består pensionsretten efter den oprindelige kendelse for en ny 5-års-periode.
 Hvis undersøgelsen viser, at pensionistens mulighed for erhvervsmæssig  

 placering er forbedret, eller spørgsmålet er tvivlsomt, skal sagen forelægges  

 revaliderings- og pensionsnævnet, der efter indstilling fra socialudvalget  

 træffer afgørelse om eventuel inddragelse af pensionen.
 Når pensionisten fylder 50 år, skal det sociale udvalg foranledige, at  

 revaliderings- og pensionsnævnet afgør, om pensionisten har ret til  

 førtidspension uden tidsbegrænsning efter § 9, jfr. § 10 i bekg. (SM).
 94. Revaliderings- og pensionsnævnet kan i sin  

 kendelse beslutte, at en sag skal tages op til kontrol på et senere  

 tidspunkt, der fastsættes af nævnet, jfr. pensionslovens § 59, stk. 1, nr. 3.
 Det gælder uanset den automatiske genoptagelse efter 5 år ved pension  

 efter lovens § 14, stk. 3, nr. 2.
 Indsættelse af kontrolbestemmelse forekommer især, når der er tale om  

 pension til meget unge, eller i tilfælde, hvor diagnosen kan være tvivlsom,  

 og ved visse sygdomme, der erfaringsmæssigt har et uforudsigeligt forløb.
 Beslutning om kontrol skal meddeles ansøgeren i forbindelse med kendelsen,  

 medmindre der efter et konkret skøn er særlige hensyn til ansøgeren, der  

 taler imod det.
 95. Pensionisten har selv mulighed for at rejse  

 spørgsmål om ændring eller frakendelse af en allerede tilkendt ydelse, jfr.  

 pensionslovens § 44, stk. 3.
 Nedsættelse eller frakendelse af pensionen kan kun finde sted, hvis  

 forudsætningerne for retten til den tilkendte pension ikke længere er  

 tilstede.
I forhold til anden lovgivning kan det eventuelt have betydning for  

 pensionisten, at pensionen frakendes.
Spørgsmålet, om den pågældende derefter  

 i relation til anden lovgivning ligestilles med pensionister, afgøres ikke  

 efter pensionslovgivningen.
ndring eller bortfald efter det 60. år 96. Efter lovens § 14, stk. 6, kan pensionen efter  

 pensionistens fyldte 60. år ikke frakendes eller nedsættes til lavere  

 pension, medmindre pensionisten samtykker.
Reglen er begrundet i et hensyn til pensionisten.
Der bør efter det 60. år  

 være ro om pensionsspørgsmålet, således at der kun sker de forandringer i  

 pensionen, der følger af indtægtsreguleringen.
 Reglen afskærer ikke pensionisten fra selv at rejse sag om frakendelse, se  

 pkt. 95.
 Bistandstillæg, plejetillæg og invaliditetsydelse kan dog uden  

 pensionistens samtykke frakendes og ændres, indtil pågældende fylder 67 år.
ndring eller bortfald af pension efter § 14, stk. 1-2 og stk. 3, nr. 1  

 og 2 97. Pension efter disse bestemmelser skal frakendes,  

 eller der skal ske overflytning til anden pensionsform, hvis der er sket en  

 væsentlig, varig forbedring eller forringelse af erhvervsevnen som følge af  

 en ændring i den fysiske eller psykiske invaliditet.
Frakendelse eller overflytning skal ligeledes ske, hvis en pensionist med  

 uændret invaliditet har en arbejdsindtægt, der vedvarende overstiger et beløb  

 svarende til det dobbelte af grundbeløbet for en enlig, jfr. § 44, stk. 1,  

 nr. 2. Det dobbelte grundbeløb udgør pr. 1. oktober 1984 ca. 71.600 kr.  

 årligt.
Pensionen skal i almindelighed inddrages, uanset hvilken pensionsform  

 den pågældende har fået tilkendt.
Denne frakendelsesregel må dog ses i sammenhæng med reglen i  

 pensionslovens § 15, stk. 2, og det kan betyde, at pensionen bevares, selvom  

 indtægten overstiger det dobbelte grundbeløb.
Det er tilfældet, hvis en  

 pensionist med pension efter § 14, stk. 3, nr. 1, ikke tjener over halvdelen  

 af det, der er normalt inden for hans fagområde, eller en pensionist med  

 pension efter § 14, stk. 2, nr. 1, ikke tjener over tredjedelen af det  

 normale inden for hans fagområde.
 Pension efter § 14, stk. 3, nr. 2 skal endvidere frakendes, hvis der  

 indtræder en varig forbedring af forsørgelsesgrundlaget, således at  

 ansøgerens og en eventuel ægtefælles samlede forsørgelsesgrundlag overstiger  

 udelukkelsesgrænsen, der gælder ved tilkendelse af pensionen, se pkt. 74.
For pensionister, der får pension efter § 14, stk. 3, nr. 2, gælder  

 således principielt 2 økonomiske grænser.
Hvis det forudsættes, at  

 vurderingen af erhvervsevnen er uændret, kan en gift pensionist således  

 bevare sin pension, når hans egen arbejdsindtægt ligger under det dobbelte  

 grundbeløb samtidig med, at ægteparrets samlede indtægter ligger under  

 105.000 kr. årligt.
ndring eller bortfald af pension efter § 14, stk. 3, nr. 3 98. Pension efter § 14, stk. 3, nr. 3 frakendes, hvis  

 der indtræder en væsentlig og varig forbedring af pensionistens  

 forsørgelsesmuligheder, således at betingelserne for tilkendelse ikke længere  

 er opfyldt.
Frakendelse på grund af forbedret forsørgelsessituation kommer på  

 tale, når ansøgers og en eventuel ægtefælles samlede indtægter vedvarende  

 overstiger udelukkelsesgrænserne der er nævnt i pkt. 74.
ndring eller bortfald af bistandstillæg, plejetillæg og  

 invaliditetsydelse 99. Bistandstillæg, plejetillæg og invaliditetsydelse  

 kan frakendes, hvis betingelserne for disse ydelser ikke længere er opfyldt,  

 jfr. lovens § 44, stk. 1, nr. 3.
Tidspunkt for ændring eller bortfald 100. Hvis revaliderings- og pensionsnævnet træffer  

 afgørelse om, at pensionen skal ændres eller bortfalde, fastsætter nævnet  

 samtidig, fra hvilket tidspunkt dette skal ske.
 Ved bortfald kan nævnet beslutte, at pensionen bevares i 3 måneder fra  

 afgørelsestidspunktet, jfr. pensionslovens § 59, stk. 1, nr. 4.
Hvilende pension 101. Efter pensionslovens § 59, stk. 2, kan  

 revaliderings- og pensionsnævnet bestemme, at retten til pension efter § 14,  

 stk. 1, 2 og 3, nr. 1 og 2, skal være hvilende.
Nævnet skal beslutte,  

 indenfor hvilket tidsrum pensionen skal være hvilende.
Dette tidsrum kan dog  

 højst fastsættes til 3 år.
 Pensionen efter § 14, stk. 3, nr. 3, kan ikke gøres hvilende.
At pensionen gøres hvilende vil sige, at pensionsudbetalingen ophører, men  

 at der er adgang til at få pensionsudbetalingen genoptaget i hvileperioden  

 alene ved henvendelse til det sociale udvalg.
Det kan ske, hvis det viser  

 sig, at forudsætningerne om erhvervsindtægtens størrelse ikke holder.
Reglen er en beskyttelsesforanstaltning, og dens formål er at støtte  

 pensionistens forsøg på at gå i arbejde.
Ved ordningen skabes der tryghed  

 for, at der er et stabilt forsørgelsesgrundlag at falde tilbage på, hvis  

 bestræbelserne mislykkes.
Bestemmelsen om hvilende pension anvendes, når den pågældende har  

 erhvervsindtægt, eller et forestående arbejdsforsøg kan antages at føre til  

 en sådan indtægt.
Der skal være tale om erhvervsindtægter, der er så store,  

 at pensionen ikke kan bevares, selv om der fortsat er lægeligt grundlag for  

 pensionen.
 Baggrunden kan også være, at det anses for tvivlsomt, om den pågældende  

 efter sin helbredstilstand at dømme vil være i stand til varigt at have en  

 erhvervsindtægt af en sådan størrelse, at pensionen må frakendes.
For pensionister, der får mulighed for revalidering, kan pensionen gøres  

 hvilende under revalideringsforsøget.
Hvilende pension er altid en  

 forudsætning i de tilfælde, hvor der iværksættes revalidering på det  

 almindelige arbejdsmarked med lønlignende ydelse (mindsteløn) efter  

 bistandslovens § 42.
I andre tilfælde kan man dog lade pensionsretten bestå selv under mere  

 langvarige revalideringsforanstaltninger.
Dette kan f.eks. tænkes i  

 situationer, hvor helbredsforholdene og måske især prognosen vil gøre  

 tilbagebetaling af studiegæld urimelig belastende.
 Når omstændighederne taler for det, kan der tilkendes invaliditetsydelse i  

 den periode, hvor pensionen er gjort hvilende.
Pensionsudbetalingen kan som nævnt genoptages af det sociale udvalg, hvis  

 pågældende henvender sig, inden hvileperioden er udløbet.
Samtidig med  

 genoptagelsen af pensionsudbetalingen skal det sociale udvalg give meddelelse  

 herom til revaliderings- og pensionsnævnet.
 Hvis pågældende ikke har henvendt sig inden udløbet af hvileperioden, skal  

 det sociale udvalg forelægge sagen for nævnet, som skal tage stilling til, om  

 pensionsretten skal frakendes.
 Ved henvendelse efter udløbet af hvileperioden kan det sociale udvalg ikke  

 genoptage pensionsudbetalingen.
 Efter det fyldte 60. år kan pensionen kun frakendes eller gøres hvilende  

 med pensionistens samtykke, jfr. pensionslovens § 14, stk. 6. En hvileperiode  

 bør derfor ikke strække sig ud over 60-årsalderen, medmindre nævnet føler sig  

 sikker på pågældendes fortsatte ret til den tilkendte pension.
 ANSØGNING OM SOCIAL PENSION, BEREGNING OG  

 UDBETALING M.V.
Ansøgning og sagsbehandling Indgivelse af ansøgning 102. Det er en forudsætning for udbetaling af pension,  

 at der indgives ansøgning til det sociale udvalg i bopælskommunen.
Overgang  

 til folkepension fra førtidspension og invaliditetsydelse fra den 1. i  

 måneden efter det fyldte 67. år sker dog uden ansøgning.
 Personer med bopæl i udlandet skal indgive ansøgning til den seneste  

 bopælskommune her i landet.
 Om ansøgning fra personer med ret til pension fra et andet EF-land eller  

 et land, med hvilket Danmark har indgået overenskomst om social sikring,  

 henvises der til § 27 i cirk.
 For søfolk uden fast bopæl i Danmark indgives ansøgningen til det sociale  

 udvalg i den kommune, i hvilken det pågældende skib hører hjemme.
 Spørgsmålet om hvilken kommune, der er bopælskommune, er iøvrigt omtalt i  

 kapitel XVI.
103. Det sociale udvalg har pligt til at underrette  

 personer, der nærmer sig den almindelige pensionsalder, om deres ret til  

 folkepension.
Der skal således sendes en meddelelse til alle personer, der  

 fylder 67 år, og som ikke i forvejen modtager social pension.
Meddelelse skal  

 desuden sendes til personer, der fylder 70 år og som ikke i forvejen modtager  

 pension.Meddelelse skal sendes i så god tid, at den pågældende vil have  

 mulighed for at indgive ansøgning og få udbetalt pension fra den 1. i måneden  

 efter at aldersbetingelsen er opfyldt.
104. Ansøgning om pension kan indgives af ansøgeren  

 selv eller af andre med samtykke fra ansøgeren, f.eks. af den praktiserende  

 læge eller af socialrådgiveren på et sygehus.
Hvis en person af  

 helbredsmæssige årsager ikke kan varetage egne interesser, kan der dog søges  

 om pension uden samtykke fra ansøgeren.
Ansøgning om pension kan indgives skriftligt eller ved, at den pågældende  

 personligt henvender sig til social- og sundhedsforvaltningen.
Henvendelse om  

 økonomisk bistand anses ikke for ansøgning om pension.
Kun ved udtrykkelig  

 anmodning om pension anses ansøgning for indgivet.
Det sociale udvalg kan efter pensionslovens § 21 og dagpengelovens § 49  

 rejse sag om tilkendelse af førtidspension for en person, der ikke selv  

 ønsker at søge pension.
Det kan ske i forbindelse med behandling af sager om  

 social bistand, sygedagpenge og lignende.
105. Ansøgning anses for indgivet den dato, hvor  

 ansøgningen modtages i kommunen.
Det har betydning for, fra hvilket tidspunkt  

 pension tidligst kan tilkendes, se pkt. 151.
Når det sociale udvalg rejser sagen, anses pensionen for søgt den dato,  

 hvor der træffes beslutning om det.
Datoen for beslutningen skal fremgå af  

 pensionssagen.
 Når det sociale udvalg genoptager en sag til kontrol efter kendelse fra  

 revaliderings- og pensionsnævnet, anses kontrolsagen for rejst på den dato,  

 der er fastsat i kendelsen.
Uanset om der er fastsat kontrol, skal det sociale udvalg efter lovens §  

 44 løbende undersøge, om der er forandringer, der kan begrunde, at der rejses  

 sag om ændring.
I sådanne tilfælde følges den almindelige regel, og pension  

 anses da for søgt den dato, hvor der træffes beslutning om det.
 Socialforvaltningen skal meddele ansøgeren datoen for modtagelse af  

 ansøgning om førtidspension og invaliditetsydelse eller datoen for udvalgets  

 beslutning om at rejse sag.
 106. Ved ansøgning om folkepension skal det sociale  

 udvalg udlevere skemaer til brug for ansøgningen.
 Ved ansøgning om førtidspension og invaliditetsydelse skal det sociale  

 udvalg anvende det skema, der er udarbejdet af Kommunernes Landsforening i  

 samarbejde med amtsrådsforeningen og sikringsstyrelsen, se § 3, stk. 2 i  

 cirk.
Sagsbehandling Vejledning af ansøgeren 107. Det følger af bistandslovens regler, at det  

 sociale udvalg har pligt til at rådgive og vejlede ansøgeren.
 Det må undersøges, om der i stedet for førtidspension kan være ret til  

 andre former for hjælp eller bistand, se § 5 i cirk.
Hvis der er brug for det, må udvalget søge vejledning hos amtskommunens  

 socialcenter, arbejdsformidlingen eller andre særlige sagkyndige.
Det er  

 væsentligt, at der så tidligt som muligt iværksættes  

 revalideringsforanstaltninger fremfor anbefaling af førtidspension.
 Selv om udvalget kan anbefale alternative muligheder, kan ansøgeren dog  

 kræve, at pensionssagen behandles, se § 2, stk. 1 i bekg. (SIS).
Der bør vejledes om, at en social pension begrænser muligheden for at  

 modtage arbejdsløshedsdagpenge og efterløn.
Der henvises til vejledningens  

 pkt. 90. Begrænsningerne gælder allerede fra ansøgningens indgivelse.
 Der bør endvidere vejledes om mulighederne for forskud på pension og om  

 sammenhængen mellem førtidspension og sygedagpenge, se pkt. 43 og  

 sikringsstyrelsens cirkulære af 23. december 1982 om ændringer i  

 dagpengeloven.
Der skal endvidere gives vejledning om pensionisternes rettigheder efter  

 anden lovgivning.
Det gælder f.eks. med hensyn til boligstøtte, nedsat radio-  

 og TV-licens, rejserabatordningen m.v.
Indhentelse af oplysninger 108. Det sociale udvalg skal indhente de oplysninger,  

 der har betydning for afgørelse af sagen.
 Det sociale udvalg kan pålægge ansøgeren og andre, der har kendskab til  

 forholdene, at give oplysninger, der er nødvendige for at afgøre, om  

 betingelserne for pension er opfyldt, og for at beregne og udbetale pension.  

 Fremlæggelse af dokumentation bør ikke kræves, hvis det sociale udvalg har  

 nem adgang til at kontrollere oplysningerne på anden måde, f.eks. ved hjælp  

 af offentlige registre.
Udvalget kan også pålægge offentlige myndigheder at give oplysninger og  

 dokumentation.
Udskrifter m.v. kan kræves uden betaling.
Oplysning af sager om førtidspension og invaliditetsydelse 109. I sager om førtidspension og invaliditetsydelse  

 skal det sociale udvalg indhente nødvendige oplysninger inden sagen  

 forelægges for revaliderings- og pensionsnævnet.
I det følgende omtales hvilke oplysninger der normalt må foreligge, for at  

 en sag kan anses for tilstrækkeligt oplyst.
Det afhænger naturligvis af  

 karakteren af den enkelte sag, hvor omfattende oplysninger, der skal  

 indhentes.
Ligesom der kan være behov for, at enkelte punkter er bedre belyst  

 end andre.
Tidligere pensionssager Der må indhentes oplysninger om tidspunktet for og afgørelse af i  

 tidligere pensionssager.
 Ofte vil der også være brug for at indhente akterne fra disse sager for at  

 få kendskab til, hvilket lægeligt og socialt/ erhvervsmæssigt grundlag den  

 tidligere afgørelse er truffet på.
Hvis der i den enkelte sag skønnes, at være brug for oplysning om en sag,  

 der tidligere er behandlet i invalideforsikringsretten eller  

 førtidspensionsudvalget, kan sagsakterne indhentes i sikringsstyrelsen,  

 aktudleveringen, Postboks 2566, 2100 København Ø.
Alle sagsakter bliver  

 udleveret og skal ikke tilbagesendes til sikringsstyrelsen, der ved  

 udleveringen noterer, til hvilken myndighed sagen er udleveret.
Arbejdsskade - ulykkestilfælde Det skal oplyses, om ansøgeren har været udsat for en arbejdsskade eller  

 et ulykkestilfælde i øvrigt.
Oplysninger, der kan have betydning for  

 pensionssagen, må indhentes.
Sagsakter skal indhentes, når pensionsansøger  

 har fået tilkendt erstatning for nedsættelse af erhvervsevnen på 65 pct. og  

 derover efter arbejdsskadeforsikringsloven eller anden dertil svarende lov,  

 dansk eller fremmed.
Ved pensionssagens behandling skal der tages stilling  

 til, om pensionsansøgningen er begrundet i samme invaliditet, og om der efter  

 lovens § 32 skal foretages fradrag i førtidspensionen.
Familieforhold Der skal normalt gives en beskrivelse af ansøgerens familieforhold.
Det  

 kan herunder, afhængig af sagens karakter, være nødvendigt at give en  

 beskrivelse af ansøgers opvækst og hidtidige levevilkår.
Det må oplyses, om  

 der er tale om et støttende familiemiljø, eller om der er belastende forhold  

 som f.eks. dyberegående uoverensstemmelser, kriminalitet eller alkoholisme.
 Hvis der foreligger samliv af ægteskabslignende karakter, må det oplyses,  

 hvor længe samlivet har varet, og om der er fælles børn og fælles bolig.
 Særlige forhold, der kan have betydning for sagen må anføres, således  

 f.eks. om der i hjemmet forsørges unge børn, der er under uddannelse, eller  

 om der er familiemedlemmer, der kræver særlig pasning, pleje eller tilsyn på  

 grund af sygdom.
 Navnlig i sager om behovsbestemt pension må der gives en beskrivelse af  

 ansøgerens opvækst og hidtidige levevilkår.
Uddannelse Det må oplyses, om ansøgeren har gennemgået almindelig folkeskole eller en  

 udvidet skolegang, og da hvilke afsluttende prøver pågældende har.
Hvis der  

 har været en unormal skolegang, f.eks. hjælpeskole, hyppige skoleskift eller  

 mange forsømmelser, må der gøres rede for baggrunden.
 Desuden må oplyses om ansøger har gennemgået en efterfølgende teoretisk  

 eller praktisk uddannelse.
Erhvervsforløb Ansøgerens erhvervsforløb må belyses med en kort, men dækkende beskrivelse  

 af de enkelte arbejdsforhold.
Det er normalt forløbet gennem de sidste 4-5  

 år, der navnlig er af betydning.
For årene længere tilbage kan det være  

 tilstrækkeligt at angive arten af de forskellige beskæftigelser, uden  

 nøjagtig oplysning om varigheden.
 Hvis ansøgeren er hjemmearbejdende, vil det dog ofte være nødvendigt med  

 mere detaljerede oplysninger om erhvervsarbejde for årene forud herfor til  

 belysning af tilknytningen til arbejdsmarkedet og fastlæggelse af  

 bedømmelsesgrundlaget.
 For de senere år oplyses arbejdets art og arbejdstidens længde, samt om  

 der har været tale om aflønning, der er normal for det pågældende fagområde.
 Hvis ansøgeren i sit hidtidige erhvervsforløb har været udsat for særligt  

 belastende arbejdsfunktioner, der har medvirket til arbejdets opgivelse,  

 medtages dette.
Hvis der har været tale om et beskyttet arbejdsforhold, må det anføres.  

 Ligeledes må det oplyses, om der på arbejdspladsen har været taget hensyn til  

 ansøgeren, f.eks. lempeligere arbejdstid, hjælp af arbejdskammerater, lettere  

 arbejde til normalløn.
Desuden må det bemærkes, om pågældende har haft  

 vanskeligheder ved transport til og fra arbejde.
Tidspunktet for det definitive eller det delvise arbejdsophør må anføres,  

 og årsagen til det.
Det må pointeres, om der har været tale om mangel på  

 arbejde, herunder rationalisering på arbejdspladsen, ulykkkestilfælde,  

 ansøgerens eventuelle manglende evne til at følge arbejdstempo eller eventuel  

 opstået personlig konflikt med foresatte eller kolleger.
For selvstændige må arbejdsfunktionerne nøje belyses, således f.eks. om  

 pågældende selv deltager i det forefaldende arbejde, antallet af medarbejdere  

 i virksomheden, om pågældendes indsats i forhold til tidligere er reduceret,  

 f.eks. ved tilsynsfunktioner, indkøb o.lign.
Desuden må det oplyses, om denne  

 eventuelle reduktion skyldes sygdom eller måske er en naturlig følge af  

 virksomhedens udvikling.
 Hvis ægtefællen tager aktivt del i virksomheden, må hans eller hendes  

 arbejdsbyrde beskrives før og efter ansøgerens sygdom, og hvis denne har  

 nødvendiggjort fremmed medhjælp, angives medhjælpens omfang og aflønning.
 For landmænd og disses ægtefæller angives ejendommens størrelse,  

 ejendomsvurderingen, driftsform (malkekvæg, kvægopdræt eller svineavl eller  

 ren markafgrøde), mekaniseringsgrad, vedligeholdelsestilstand af ejendommen,  

 besætningens størrelse, og hvis der har været ændringer i disse forhold,  

 grunden hertil.
 For hjemmearbejdende skal det oplyses, hvilke huslige funktioner  

 pågældende kan klare, og hvilke pågældende ikke kan klare.
 Revalidering m.v.
 Hvis der har været forsøg på revalidering eller direkte erhvervsplacering,  

 må forløbet nærmere beskrives.
 Hvis revalidering m.v. er opgivet, må begrundelsen anføres, f.eks. om det  

 skyldes ansøgers helbredstilstand, alder, manglende evner, manglende  

 interesse, særlige forhold i hjemmet eller manglende beskæftigelsesmuligheder  

 på egnen.
Indtægts- og formueforhold Der må normalt gives oplysning om arten og størrelsen af ansøgerens  

 indtægter og formue i de seneste 3 år.
Tilsvarende oplysninger for ægtefællen  

 er nødvendige for at vurdere retten til behovsbestemte pensionsformer og for  

 at kunne fastlægge bedømmelsesgrundlag.
Ofte vil der også være brug for at indhente oplysninger om indtægter, der  

 vedrører perioder, der ligger længere tilbage i tiden.
Det gælder f.eks., når  

 bedømmelsesgrundlaget skal fastlægges for personer, der tidligere har været  

 erhvervsaktive.
Der må indhentes oplysninger om det aktuelle forsørgelsesgrundlag samt  

 forventede ændringer i forsørgelsesgrundlaget.
Lægelige oplysninger Det sociale udvalg må indhente alle foreliggende oplysninger af betydning  

 for pensionsvurderingen, f.eks. udskrivningsbreve, udskrifter af  

 hospitalsjournaler, psykologiske tests.
Ofte vil det være påkrævet at anmode  

 om en erklæring fra egen læge efter undersøgelse af ansøgeren eller en  

 udtalelse fra ansøgerens egen læge ud fra det journalmateriale, lægen i  

 forvejen er i besiddelse af.
Disse oplysninger fra egen læge vil ofte tjene  

 som sikkerhed for, at alle helbredsmangler, der kan være årsag til  

 erhvervsmæssig eller social utilstrækkelighed, kommer med i vurderingen.
Hvis ansøgerens situation ikke skønnes at være tilstrækkeligt forklaret  

 hermed, må kommunen i samarbejde med den lægelige medarbejder tage stilling  

 til, om yderligere lægelige oplysninger er påkrævet.
Det kan dreje som om  

 undersøgelser, ambulant eller under indlæggelse, ligesom kommunen kan pege på  

 behandlingsmuligheder, som må forsøges, før den aktuelle tilstand kan anses  

 for varig.
Ansøgeren har efter lovens § 22, stk. 2 pligt til at medvirke til sagens  

 oplysning, herunder ved at lade sig undersøge og behandle.
Ansøgeren kan dog  

 ikke mod sin vilje undergives nogen operation eller behandling, der kan  

 medføre fare for liv eller førlighed.
 Når det sociale udvalg indhenter oplysninger, som amtskommunen skal betale  

 efter lovens § 25, skal det ske efter retningslinier, der aftales mellem den  

 enkelte amtskommune og kommunen.
 Det er iøvrigt af hensyn til ansøgeren og af økonomiske og tidsmæssige  

 grunde hensigtsmæssigt, at amtet medvirker ved indhentelsen af lægelige  

 oplysninger.
110. Det sociale udvalg skal sørge for, at der er  

 mulighed for at benytte lægelig sagkundskab ved behandling af sager om  

 førtidspension og invaliditetsydelse.
Det gælder både med hensyn til, hvilke  

 lægelige oplysninger der er nødvendige i sagen og med hensyn til vurderingen  

 af ansøgerens samlede situation.
 Tilrettelæggelse af den lægelige bistand må tilpasses de stedlige forhold.  

 Som lægelig medarbejder kan anvendes læger, der er knyttet til kommunen eller  

 eventuelt ansøgerens egen læge.
 111. Det sociale udvalg og amtskommunens socialcenter  

 skal samarbejde om behandling af sager om førtidspension og  

 invaliditetsydelse, se § 9 i cirk.
Det er hensigtsmæssigt, at det sociale udvalg så tidligt som muligt  

 inddrager socialcentret med henblik på en undersøgelse af, om der findes  

 mulige alternativer til pension.
Efter bistandslovens § 12 skal  

 socialcentrene yde de sociale udvalg vejledning i sager om social bistand,  

 navnlig ved at stille sagkyndige til rådighed for udvalgene.
Det er det sociale udvalg, der skal sørge for, at sagerne er så godt  

 belyst, at nævnet kan træffe afgørelse.
Det er væsentligt, at der ved  

 behandling af pensionssagerne er tæt kontakt mellem kommunerne og  

 socialcentret, således at kommunerne, når der er brug for det, kan forhandle  

 med socialcentret.
Hensigten er at fremme behandlingen af sagerne mest muligt  

 og undgå unødig administration.
Samarbejdsformen aftales mellem kommunen og socialcentret.
Samarbejdet kan  

 f.eks. ske ved, at socialcentrets medarbejder deltager i sagsforberedende  

 møder i kommunen.
 112. Det sociale udvalg skal forelægge sagen for  

 revaliderings- og pensionsnævnet, se § 10 i cirk.
 Udvalget kan ikke uden ansøgerens samtykke henlægge sagen eller stille den  

 i bero, da det er revaliderings- og pensionsnævnet, der har kompetencen til  

 at træffe afgørelse om retten til pension.
 Hvis ansøgeren ønsker en afgørelse på det foreliggende grundlag, skal  

 udvalget således forelægge sagen for nævnet, selvom udvalget ikke finder, at  

 grundlaget er tilstrækkeligt for en egentlig indstilling.
Kommunen skal påse, at betingelserne om indfødsret og bopæl er opfyldt.  

 Hvis betingelserne ikke er opfyldt, skal kommunen give afslag på ansøgningen.  

 Afgørelsen kan ankes til amtsankenævnet.
Sagen kan dog forelægges nævnet,  

 hvis en kendelse har betydning for dagpengeret.
 113. Det sociale udvalg skal foretage en samlet  

 social/ erhvervsmæssig og helbredsmæssig vurdering på grundlag af alle  

 oplysninger, som er nødvendige for en afgørelse.
 På det grundlag afgiver udvalget indstilling til revaliderings- og  

 pensionsnævnet om pensionsform eller afslag, se § 11 i cirk.
Indstillingen skal udførligt begrundes.
Hvis der er tvivl med hensyn til  

 f.eks. pensionsform, må der redegøres for det i begrundelsen.
Udvalget skal underrette ansøgeren om indstillingen og begrundelsen  

 herfor.
I meddelelsen til ansøgeren, som må have mulighed for at se sagens  

 akter, må det understreges, at det er nævnet, der træffer afgørelsen, og at  

 det sociale udvalgs indstilling ikke binder nævnet.
 Hvis der på grundlag af indstillingen er mulighed for at udbetale forskud,  

 skal ansøgeren underrettes herom, se § 16 i cirk.
Det følger af offentlighedsloven, at ansøgeren har ret til at gøre sig  

 bekendt med sagen, hvis ansøger ønsker det.
Adgangen til at få oplysninger  

 gælder alle akter, medmindre f.eks. hensynet til ansøger taler imod.
Kompetencen vedrørende spørgsmål om aktindsigt ligger som udgangspunkt hos  

 revaliderings- og pensionsnævnet, selv om forberedelsen af sagen ligger hos  

 det sociale udvalg.
Såfremt den pågældende sag endnu befinder sig på det  

 forberedende stadium i det sociale udvalg, må den indstilling, som det  

 sociale udvalg skal afgive til nævnet imidlertid betragtes som en afgørelse i  

 offentlighedslovens § 8's forstand, således at afgørelse af spørgsmålet om  

 aktindsigt træffes af det sociale udvalg, sålænge der endnu ikke er afgivet  

 indstilling i sagen til revaliderings- og pensionsnævnet.
114. Hvis en ansøger om førtidspension er medlem af en  

 arbejdsløshedskasse, skal det sociale udvalg underrette arbejdsdirektoratet  

 både ved ansøgningen og ved afgørelsen.
Der anvendes en særlig blanket, som  

 kan fås på arbejdsformidlingskontorerne.
 Der skal ikke gives meddelelse om invaliditetsydelse, da den ikke har  

 betydning for retten til arbejdsløshedsdagpenge.
115. Sager der skal forelægges revaliderings- og  

 pensionsnævnet til afgørelse, sendes af det sociale udvalg til socialcentret,  

 der virker som sekretariat for nævnet.
I Københavns og Frederiksberg kommuner  

 varetages sekretariatsopgaverne af kommunernes social- og  

 sundhedsforvaltninger.
Socialcentrene skal sørge for, at de akter, der har foreligget ved det  

 sociale udvalgs behandling af sagen, er fremsendt.
Socialcentrene skal tage  

 stilling til, om materialet er tilstrækkeligt til belysning af sagen eller må  

 suppleres med yderligere oplysninger.
 Af tidsmæssige grunde bør socialcentrenes forpligtelse til at sikre  

 tilstedeværelsen af det fornødne oplysningsgrundlag så vidt det er muligt  

 opfyldes i et løbende samarbejde med socialforvaltningerne allerede fra et  

 tidligt tidspunkt i det kommunale forberedelsesarbejde i sammenhæng med, at  

 der ydes kommunerne fornøden bistand, se pkt. 111.
Socialcentrets indgående kendskab til praksis og til nævnets arbejdsmåde  

 og centrets specialiserede erfaring med pensionssager er vigtig for  

 behandling af sagerne.
Dette gælder også centrets muligheder for at trække på  

 specialsagkyndig bistand, herunder lægelig.
 Disse forhold har betydning, når der skal tages stilling til, hvilke  

 oplysninger der er nødvendige og tilstrækkelige, også når det vurderes,  

 hvilke revalideringsforanstaltninger der eventuelt skal forsøges, førend  

 sagen forelægges for nævnet.
116. Den vejledning socialcentrene skal give det  

 sociale udvalg, omfatter også de tilfælde, hvor nævnet imod det sociale  

 udvalgs indstilling giver afslag, f.eks. med henvisning til uudnyttede  

 revalideringsmuligheder.
En udsættelse i nævnet af en sådan sag med henblik  

 på yderligere forhandling med kommunen vil ofte være mere hensigtsmæssig end  

 et afslag.
I andre tilfælde kan netop et (hurtigt) afslag på en mindre  

 velmotiveret pensionsansøgning styrke en ellers utilstrækkelig motivation  

 overfor rimelige revalideringsmuligheder.
Det er i de nævnte tilfælde  

 vigtigt, at den medarbejder i socialcentret, der skal forberede sagen til  

 forelæggelse i nævnet, er nøje informeret om primærkommunens mål og  

 argumentation i sagen.
 117. Sagsbehandlingen i socialcentret afsluttes med en  

 begrundet indstilling til nævnet.
 Socialcentrets rent administrative sekretariatsopgaver overfor  

 revaliserings- og pensionsnævnet fremgår af forretningsordenen for  

 revaliderings- og pensionsnævnene.
118. Udgifter til erklæringer m.v., som det pålægges  

 ansøgeren at skaffe, betales af henholdsvis det sociale udvalg og  

 amtskommunen.
I København og Frederiksberg betales udgifterne af de  

 pågældende kommuner, lovens §§ 22 og 25.
 Det sociale udvalg betaler udgifterne til generel helbredserklæring,  

 statusbedømmelse eller lignende.
Amtskommunen betaler udgifter til øvrige erklæringer, undersøgelser og  

 behandlinger, uanset om det er det sociale udvalg eller revaliderings- og  

 pensionsnævnet, der har pålagt ansøgeren at skaffe dem.
Det gælder f.eks.  

 speciallægeundersøgelser og psykologiske undersøgelser.
 Udgifterne betales kun efter lov om social pension, hvis de ikke afholdes  

 efter anden lov, d.v.s. navnlig efter lov om sygesikring eller lov om  

 sygehusvæsenet.
 Hjælp til rejseudgifter, der betales af amtskommunen efter lovens § 25,  

 beregnes efter de retningslinier, der er fastsat i § 46 i socialministeriets  

 bekendtgørelse nr. 644 af 19. december 1983 om ydelse af hjælpemidler efter  

 bistandslovens § 58.
 Der ydes hjælp til udgifter, der vedrører ansøgeren selv samt ledsager,  

 når ledsagelse er absolut påkrævet.
Beregning 119. De sociale pensioner består af flere forskellige  

 ydelser, se pkt. 3-6, 33, 43-48. Visse af ydelserne er uafhængige af  

 indtægtsforhold, medens andre indtægtsreguleres.
 Uafhængig af indtægtsforhold er folkepensionens grundbeløb til personer  

 over 70 år, førtidsbeløb, invaliditetsbeløb, erhvervsudygtighedsbeløb,  

 bistandstillæg, plejetillæg,invaliditetsydelse, ventetillæg, venteydelse,  

 alderstillæg, husligt bistandstillæg og afløsningsbeløb.
 De indtægtsregulerede ydelser er pensionens grundbeløb til personer under  

 70 år, invaliditetstillæg, pensionstillæg, ægteskabstillæg og hustrutillæg.
For de indtægtsregulerede ydelser gælder ikke samme regler for beregning  

 af ydelsen.
Der kan således være forskelle med hensyn til hvilke personers  

 indtægt og hvilke indtægtsarter, som indgår i indtægtsgrundlaget for  

 beregning af pension.
Endvidere er der forskelle med hensyn til  

 beregningsmæssige fradrag og tillæg, ligesom der kan gælde forskellige satser  

 for nedtrapning af ydelserne.
Opgørelse af indtægtsgrundlaget Grundbeløb til 67-69-årige Indtægt ved personligt arbejde 120. Indtægtsgrundlaget for grundbeløbet er forskellig  

 for pensionister i alderen fra 67 til 70 år og pensionister under 67 år.
 For de 67-69-årige indtægtsreguleres grundbeløbet på grundlag af  

 pensionistens indtægt ved personligt arbejde, således som den indgår i  

 socialindkomsten efter § 2 i lov om socialindkomst, se pensionslovens § 27.
 Indtægt ved personligt arbejde i udlandet, herunder i en EF-medlemsstat,  

 skal medregnes.
 Indtægt ved personligt arbejde fremkommer dels som lønindtægt eller  

 indtægt, der træder i stedet for lønindtægt, dels som indtægt ved  

 pensionistens personlige arbejde i egen virksomhed, i hvis drift den  

 pågældende tager aktivt del, hvis disse indtægter indgår i socialindkomsten  

 efter § 2 i socialindkomstloven, se § 11 i bekg. (SM).
 Som arbejdsindtægt anses også andre indkomstarter, som indgår i den  

 skattepligtige almindelige indkomst og som fremkommer ved pensionistens  

 personlige arbejde, eksempelvis honorarer og mødediæter.
Lønindtægt Ydelser som dagpenge efter dagpengeloven og arbejdsløshedslovgivningen,  

 der midlertidigt træder i stedet for lønindtægt, medregnes som sådan.
 Ydelser efter bistandslovens kap. 9 og 10 og ydelser efter lov om  

 arbejdsskadeforsikring og lov om ulykkesforsikring med dertil sluttede love  

 og anordninger samt lov om besættelsestidens ofre, skal derimod ikke medtages  

 ved indtægtsreguleringen på grundlag af arbejdsindtægt.
 Som lønindtægt medregnes arbejdsgiveradministrerede pensionsbidrag, som  

 indgår i socialindkomsten, jfr. socialindkomstlovens § 2, stk. 1, nr. 3 og 4,  

 se § 12, stk. 1 i bekg. (SM).
 I lønindtægten foretages kun fradrag for udgifter til erhvervelse, sikring  

 eller vedligeholdelse af indtægten samt lønmodtagerfradrag, jfr.  

 socialindkomstlovens § 2, stk. 1, nr. 1, og stk. 2, nr. 1, se § 12, stk. 2 i  

 bekg. (SM).
Indtægt fra egen virksomhed Indtægt fra egen virksomhed medregnes kun som indtægt ved personligt  

 arbejde, hvis penionisten tager aktivt del i driften af virksomheden, se § 11  

 i bekg. (SM). Hvis en indtægt stammer fra egen virksomhed, hvor pensionisten  

 ikke deltager aktivt i driften betragtes den som formueindkomst og medregnes  

 således ikke.
En tilsvarende bedømmelse foretages af skattemyndighederne ved  

 fordeling af indtægter fra erhvervsmæssig virksomhed mellem ægtefæller efter  

 kildeskattelovens § 26, jfr. skattedepartementets cirkulære nr. 155 af 6.  

 oktober 1983 om ændringer i ægtefællebeskatningen.
 Socialforvaltningen kan ved bedømmelsen af, om en virksomhedsindtægt skal  

 betragtes som en indkomst ved personligt arbejde eller formueindkomst, søge  

 vejledning hos skattemyndighederne.
Overskud ved udlejningsejendomme og indtægt ved bortforpagtning af fast  

 ejendom medregnes i almindelighed ikke ved opgørelsen af indtægt ved  

 personligt arbejde.
Overskud af udlejningsejendomme medregnes dog, når  

 pensionisten i det daglige deltager i driften af virksomheden som f.eks. når  

 pensionisten har ejendomsadministration som erhverv, eller hvor arbejdet med  

 udlejningen i øvrigt kan sidestilles hermed.
Deltagelse i kommanditselskab, interessentskab m.v. er ikke i sig selv  

 tilstrækkeligt til, at virksomhedens overskud skal medregnes som indtægt ved  

 personligt arbejde.
Kun hvis denne deltagelse kan betegnes som aktiv, vil  

 overskuddet kunne medregnes.
 Rente- og udbytteindtægter m.v. fra egen virksomhed medregnes tilsvarende  

 kun, hvis pensionisten tager aktivt del i virksomhedens drift.
 Indtægt ved personligt arbejde i egen virksomhed opgøres med udgangspunkt  

 i virksomhedens nettooverskud, d.v.s. indkomsten ved virksomheden efter  

 fradrag for udgifter til erhvervelse, sikring eller vedligeholdelse af  

 indkomsten samt andre fradrag, som indrømmes ved opgørelse af den  

 skattepligtige indkomst, hvis de er knyttet til indkomsterhvervelsen, jfr.  

 socialindkomstlovens § 2, stk. 1, nr. 1, og stk. 2, nr. 2, 3 og 5, se § 13 i  

 bekg. (SM).
 Med andre ord anerkendes kun fradrag for udgifter som har forbindelse med  

 virksomheden, og som tillige er omfattet af socialindkomstlovens § 2, jfr.  

 afsnit 2 i socialministeriets cirkulære af 15. oktober 1980 om  

 socialindkomst.
Fradrag som vedrører selvstændig virksomhed vil typisk være lønudgifter,  

 udgifter til forsikring og vedligholdelse af erhvervsejendom, afskrivninger  

 m.v.
Envidere kan de renteudgifter der vedrører den erhvervsmæssige gæld  

 fratrækkes.
For landbrugsejendomme og andre ejendomme, der både anvendes til  

 beboelse og erhverv, kan den fordeling af ejendomsværdien, der har fundet  

 sted på henholdsvis beboelsesdelen og erhvervsdelen anses for vejledende.
Er  

 lånet udelukkende optaget til finansiering af erhvervsbygninger, kan  

 renteudgifterne i det hele henføres til arbejdsindkomsten.
 En tilsvarende fordeling af prioritetsrenter foretages af  

 skattemyndighederne ved opgørelsen af arbejdsindkomst efter kildeskattelovens  

 § 26, stk. 3, litra b og c.
I overskuddet fratrækkes indkomst, som ved beskatningen er henført til en  

 medarbejdende ægtefælle.
Indkomst som medarbejdende ægtefælle opgøres efter  

 de regler, der anvendes af skattemyndighederne.
Hvis den medarbejdende  

 ægtefælle selv er pensionist under 70 år medregnes indtægten som  

 medarbejdende ægtefælle som arbejdsindtægt ved beregningen af pågældendes  

 egen pension.
 I overskuddet fratrækkes desuden 4 pct. af nettoværdien af  

 erhvervsaktiverne, se § 13 i bekg. (SM). Fradraget sker fordi  

 virksomhedsindkomst kan opfattes som en kombination af formueindtægt af den  

 investerede kapital og aflønning af virksomhedsindehaverens arbejdsindsats.
 Opgørelsen af indtægten ved personligt arbejde som beskrevet ovenfor er  

 som udgangspunkt den samme som opgørelsen for pensionister under 67 år, se  

 pkt. 127.
Afrunding af indtægtsgrundlaget 121. Den opgjorte indtægt i hele kroner således som  

 den er opgjort i pkt. 120 nedrundes til nærmeste beløb, der kan deles med  

 100.
Fradragsbeløb for 67-69-årige 122. Ved beregning af grundbeløbet for 67-69-årige nedsættes den opgjorte indtægt med et  

 fradragsbeløb.
Beløbet er af samme størrelse for gifte og enlige.
Indtægtsreguleringen af grundbeløbet begynder således først når  

 arbejdsindtægten overstiger et beløb på 35.600 kr., lovens § 27, stk. 3. Pr.  

 1. oktober 1984 udgør beløbet 50.600 kr.
Eksempel 1 En enlig selvstændig erhvervsdrivende på 68 år har anbragt sin samlede  

 formue på 300.000 kr. i erhvervsaktiver i virksomheden.
Formuen er opgjort som forskellen mellem værdien af aktiverne på den ene  

 side og gældsforpligtelserne på den anden side.
Nettooverskuddet af  

 virksomheden er opgjort til 60.050 kr.
Ved opgørelsen af overskuddet er  

 fratrukket 30.000 kr. i renteudgifter, heraf kan 10.000 kr. henføres til den  

 erhvervsmæssige gæld.
4 pct. af nattoværdien af erhvervsaktiverne på 300.000 kr. dvs. 12.000 kr.  

 betragtes som forrentning af den investerede kapital og skal derfor  

 fratrækkes ved opgørelsen af arbejdsindtægten.
Arbejdsindtægten udgør  

 herefter 60.050 kr. + 20.000 kr. (30.000 kr. ¬ 10.000 kr.) ¬ 12.000 kr. =  

 68.050 kr.
 Fradragsbeløbet for indtægter ved personligt arbejde for 67-69 årige  

 folkepensionister er 50.600 kr.
 Den beregnede indtægt bliver herefter 68.050 kr. ¬ 50.600 kr. = 17.450  

 kr., der nedrundes til 17.400 kr.
 Efter tabel 5 kan beregnes et fradrag i grundbeløbet på 870 kr.
 Pensionisten får således udbetalt et grundbeløb på 2.965 kr. ¬ 870 kr. =  

 2.095 kr. om måneden.
Grundbeløb til personer under 67 år Socialindkomsten som udgangspunkt 123. For pensionister under 67 år indtægtsreguleres  

 grundbeløbet med udgangspunkt i pensionistens socialindkomst.
I socialindkomsten indgår en række indkomstelementer, som ikke indgår i  

 den skattepligtige indkomst.
Omvendt er der visse fradrag, som anerkendes ved  

 opgørelsen af den skattepligtige indkomst, men som ikke skal fratrækkes ved  

 opgørelsen af socialindkomsten.
 Det er omtalt i socialministeriets cirkulære af 15. oktober 1980 og 25.  

 juni 1981 hvilke indkomst- og fradragselementer der medtages ved opgørelsen  

 af socialindkomsten.
 Opgørelse af indtægtsgrundlaget sker med udgangspunkt i den del af  

 socialindkomsten, der er nævnt i socialindkomstlovens § 2, stk. 1, d.v.s før  

 formuetillæg og ejerboligfradrag.
 Anvendelsen af socialindkomsten betyder, at der ikke er direkte  

 forbindelse med reglerne for opgørelsen af den skattepligtige indkomst og  

 indkomstgrundlaget for pensionen.
Socialindkomsten er indskudt som bindeled mellem skattelovgivningen og  

 pensionslovgivningens regler.
Gennem socialindkomstloven reguleres, hvilke  

 skatteregler, der skal have betydning for beregningsgrundlaget og hvornår  

 disse skatteregler skal have betydning fra.
Socialindkomsten opgøres på grundlag af ansættelsen af skattepligtig  

 indkomst og formue for det senest afsluttede indkomstår.
Socialindkomsten  

 anvendes med virkning fra 1. januar i det andet kalenderår efter det  

 indkomstår for hvilket socialindkomsten er opgjort.
 Ved beregning af pension i 1984 er det de skatteregler, der var gældende i  

 1982, der skal anvendes.
 Socialindkomsten anvendes ikke direkte ved pensionsberegningen, idet der  

 efter lovens § 28 foretages en række beregningsmæssige fradrag og tillæg, se  

 punkt 124-136.
 Opmærksomheden henledes på, at det hidtidige tillæg for forsørgelsesbeløb  

 for sønderjydske militære invalider er ophævet med virkning fra 1. oktober  

 1984.
Fradrag i socialindkomsten ved beregning af grundbeløb 124. Ydelser uden tilbagebetalingspligt efter kap. 9  

 og 10 i lov om social bistand Fra 1. oktober 1984 skal der i modsætning til tidligere foretages fradrag  

 for ydelser uden tilbagebetalingspligt efter bistandslovens kap. 9  

 (forbigående hjælp) og kap. 10 (varig hjælp).
 Baggrunden for fradraget er, at det ikke er hensigtsmæssigt, at hjælp  

 efter bistandsloven, fordi den indgår i socialindkomsten, skal føre til  

 reduktion af pensionen, med den følge, at der må ydes yderligere hjælp efter  

 bistandsloven.
 125. Sociale pensioner m.v.
 Ved opgørelsen af indtægtsgrundlaget skal ikke medregnes skattepligtige  

 sociale pensionsydelser, som indgår i socialindkomsten.
 Såfremt man medtog de skattepligtige pensionsydelser i indtægtsgrundlaget  

 ville det i praksis umuliggøre en eentydig beregning af pensionen, idet den  

 beregnede pension da ville påvirke sig selv.
 På denne baggrund skal der foretages fradrag for skattepligtig pension  

 efter lov om social pension.
 Det samme gælder for skattepligtig pension, som indgår i socialindkomsten  

 og er udbetalt efter lovgivningen i en medlemsstat i De europæiske  

 Fællesskaber og beregnet efter artiklerne 46, 50 og 51 i forordning nr. 1408/  

 71 om anvendelse af de sociale sikringsordninger på arbejdstagere og  

 selvstændige erhvervsdrivende og deres familiemedlemmer, der flytter inden  

 for Fællesskabet.
Tilsvarende gælder for pension udbetalt efter lovgivningen i et land, med  

 hvilket der er indgået overenskomst om samordning af pension.
Endvidere skal  

 der ske fradrag for grundpension udbetalt efter artikel 19, stk. 5,  

 (overskydende pension) i den nordiske konvention om social tryghed.
126. Ydelser efter lov om arbejdsmarkedets  

 tillægspension Pension udbetalt efter lov om Arbejdsmarkedets Tillægspension skal  

 fradrages ved beregning af grundbeløbet.
 Bestemmelsen har betydning for førtidspensionister over 62 år med ret til  

 ATP-pension efter afdød ægtefælle, jfr. § 11 i lov om Arbejdsmarkedets  

 Tillægspension.
 127. Fradragsbeløb for arbejdsindtægter m.v.
 Indtægt ved personligt arbejde m.v. indgår fuldt ud i socialindkomsten,  

 men der gælder ved opgørelsen af indkomstgrundlaget ved beregning af  

 grundbeløb et fradragsbeløb på 10.400 kr., dog 15.700 kr. såfremt  

 pensionisten er gift.
Beløbene reguleres på sædvanlig måde hver 1. april og 1. oktober.
Pr. 1.  

 oktober 1984 er de nævnte beløb henholdsvis 14.800 kr. og 22.300 kr.
 Fradraget skal anvendes dels hvor der er tale om arbejdsindtægt ved  

 PERSONLIGT ARBEJDE dels hvor pensionisten har indtægt af ANDEN ART end  

 formueindtægt og pensionsindtægt m.v. som nævnt under pkt. 128.
 Opgørelsen af pensionistens indtægt ved personligt arbejde sker på samme  

 måde som for pensionister over 67 år, se pkt. 120.
Til indtægt af anden art end formueindtægt og pensionsindtægt henregnes  

 f.eks. erstatning for tab af erhvervsevne eller af forsørger, der udbetales  

 som løbende årlig rente efter arbejdsskadeforsikringsloven, lov om erstatning  

 til besættelsestidens ofre og lov om erstatning til skadelidte værnepligtige  

 m.fl.
Omfattet af fradragsreglen er også erstatning for varigt meen, når den  

 efter arbejdsskadeforsikringsloven og efter lov om erstatning til skadelidte  

 værnepligtige m.fl. udbetales som løbende årlig ydelse.
 128. Fradragsbeløb for pensionsindtægter m.v.
 Socialindkomsten nedsættes ved beregning af grundbeløbet med 40 pct. dog  

 mindst op til 11.700 kr. af livrente, pension med løbende udbetalinger eller  

 anden indtægt, der kan ligestilles hermed.
 Der vil således altid være ret til et fradrag på mindst 11.700 kr. for  

 pensionsindtægter m.v., d.v.s. at pensionsinsdtægter op til 11.700 kr. er  

 uden betydning for beregning af grundbeløbet.
 Når 40 pct. af pensionsindtægten m.v. overstiger mindstebeløbet på 11.700  

 kr. anvendes dette højere fradrag.
Beløbet reguleres hver 1. april og 1. oktober.
Pr. 1. oktober 1984 er  

 beløbet 16.600 kr.
 Fradraget omfatter såvel offentlige som private pensioner og ligeledes  

 pensionslignende ydelser til personer, der har været ansat i offentlig  

 tjeneste uden at have opnået pensionsret og til sådannes efterladte.
 Omfattet af fradraget er pension fra staten, folkeskolen, folkekirken, en  

 kommune, en stats- eller kommunegaranteret pensionsordning, eller fra  

 koncessionerede telefonselskaber og private jernbaneselskaber, der ydes i  

 henhold til lov eller vedtægt m.v.
 Omfattet af fradraget er endvidere f.eks. udbetalinger fra  

 indekskontrakter, amerikansk alderspension fra Social Security og ATP fra de  

 nordiske lande.
Tillæg til socialindkomsten ved beregning af grundbeløb Samordningsfradrag i tjenestemandspension 129. Ved opgørelsen af indkomstgrundlaget for  

 personer, der modtager tjenestemandspension, skal ved beregning af  

 grundbeløb, medtages bruttotjenestemandspensionen, dvs.  

 tjenestemandspensionen inden samordningsfradrag.
Da opgørelse af socialindkomsten alene omfatter  

 nettotjenestemandspensionen er det i pensionsloven fastsat, at  

 socialindkomsten skal forhøjes med fradrag i statspension i henhold til §§ 2  

 og 3 i lov nr. 81 af 21. marts 1959 samt fradrag i henhold til kapitel 9 i  

 lov om tjenestemandspension.
Det samme gælder tilsvarende fradrag, der med  

 hjemmel i lov eller vedtægt foretages i anden pension fra staten eller i  

 pension fra folkeskolen, folkekirken, en kommune, en stats- eller  

 kommunegaranteret pensionsordning eller fra koncessionerede telefonselskaber  

 og private jernbaneselskaber.
Forhøjelse af indtægtsgrundlaget ved bortgivelse 130. Ved bekg. (SM) §§ 14-16 er fastsat nærmere regler  

 om forhøjelse af indkomstgrundlaget i tilfælde af bortgivelse.
 Som hidtil forhøjes beregningsgrundlaget kun ved pensionistens  

 dispositioner til fordel for andre, men ikke ved dispositioner til fordel for  

 pensionisten selv.
 Ved beregning af den fiktive indtægt anvendes 8 pct. af den bortgivne  

 beløb ud over 8.000 kr. årlig for hver gavemodtager.
131. De sociale myndigheder skal i de praktisk mest  

 forekommende bortgivelsessituationer anvende den opgørelse som  

 amtsskatteinspektoraterne foretager.
Dette betyder, at der ved opgørelsen af  

 det bortgivnes værdi anvendes samme mindstegrænse på 8.000 kr. som anvendes  

 ved beregning af gaveafgift.
Derudover anerkendes, at beløb ydet til  

 hjemmeboende børns underhold og såkaldte »møbelgaver« ikke  

 betragtes som bortgivelse.
 For ægtepar, de har ydet gaver fra både fælleseje og særeje gælder dog, at  

 der alene anerkendes et fradrag på 8.000 kr., for hver gavemodtager i  

 modsætning til gaveafgiftsreglerne, hvor 8.000 kr.'s fradrag anvendes både  

 ved bortgivelse fra fælleseje og fra hver ægtefælles særeje.
 Ved overdragelse af fast ejendom beregnes gaveafgiften på grundlag af  

 handelsværdien.
 Rentefri lån til børn anses efter amtsskatteinspektoraternes gældende  

 praksis ikke for at være en disposition, som medfører gaveafgift af den  

 anslåede renteindtægt.
 En sådan rentefrihed betragtes derfor ikke som bortgivelse.
 Er skyldforholdet ikke reelt kan der i selve udlånet ligge et gavemoment.  

 Også her vil gaveafgiftsmyndighedernes praksis være afgørende for om udlånet  

 er gaveafgiftpligtig og dermed omfattet af reglerne for bortgivelse ved  

 beregning af pension.
Gaveafgiftsberegning foretages sædvandligvis kun een gang om året, idet  

 samtlige beløb, som er bortgivet i løbet af et kalenderår, afgiftsbehandles  

 under eet.
Fristen for indgivelse af gaveanmeldelserne er normalt 1. februar  

 i året efter, at gaven er givet.
 Amtsskatteinspektoratet inden for hvis område giveren bor sender kopi af  

 gaveafgiftsberegningen til det sociale udvalg i giverens bopælskommune.
I mange bortgivelsessituationer vil der ikke være anledning til omregning  

 af pension efter den forventede fremtidige indtægt.
Ved vurderingen af, om  

 beregningen efter bortgivelse vil give et andet resultat end det hidtidige må  

 bortfaldet af formueindtægten og den fiktive indtægt nemlig tages i  

 betragtning samtidig.
Hvis omregning dog skal ske, inden  

 amtsskatteinspektoratets opgørelse foreligger, må det sociale udvalg foretage  

 en foreløbig beregning af den forhøjelse, bortgivelsen vil medføre.
Det  

 sociale udvalg kan om fornødent indhente en udtalelse fra  

 amtsskatteinspektoratet om det bortgivne beløbs størrelse.
132. Arveforskud såvel til nært beslægtede som til  

 andre anses for bortgivelse.
Det er nu præciseret i bekendtgørelsen, at gaver  

 til andre end nært beslægtede kun betragtes som bortgivelse, når gaven er  

 skattepligtig for modtageren.
Gaver til f.eks. kommuner omfattes således ikke  

 af bortgivelsesreglerne.
133. Foruden ved de egentlige bortgivelsessituationer  

 sker der forhøjelse af indtægtsgrundlaget ved afkald på underholdsbidrag  

 eller ved afkald på en tilsvarende ydelse.
Forhøjelsen beregnes fortsat kun  

 af det beløb, der overstiger 8.000 kr.
 Det sociale udvalg kan, jfr. pensionslovens § 45, om fornødent indhente en  

 uforbindende og vejledende udtalelse fra statsamterne om, på hvilket niveau,  

 underholdsbidraget ville blive udmålt.
 Der sker endvidere en forhøjelse af indtægtsgrundlaget ved afkald på  

 retten til at sidde i uskiftet bo.
 Forhøjelsen beregnes med 8 pct. af det udskiftede beløb efter fradrag af  

 8.000 kr.
 Ved det udskiftede beløb forstås det beløb, der falder i arv til børn  

 m.v., bortset fra arv til efterlevende ægtefælle.
Forhøjelsen sker kun ved frivilligt afkald på retten tilat sidde i  

 uskiftet bo.
Ved afkald på falden arv beregnes forhøjelsen ligeledes med 8  

 pct. af det beløb der er faldet i arv, bortset fra 8.000 kr.
134. Forhøjelsen af socialindkomsten vedvarer for en  

 periode af indtil 10 år fra bortgivelsen.
Den fastsatte forhøjelse anvendes  

 uændret i hele perioden.
Forhøjelsen vedrørende afkald på underholdsbidrag  

 anvendes dog kun for den periode, hvor underholdsbidrag kunne være tildelt.
Forhøjelsen af socialindkomsten sker hos den, der har foretaget  

 dispositionen.
Såfremt der foreligger en gaveanmeldelse, vil det fremgå af  

 denne, hvem der har foretaget dispositionen.
 De hidtidige regler om bortgivelse anvendes indtil 1. oktober 1984. Ved  

 afgørelser truffet efter denne dato anvendes de nye regler om bortgivelse,  

 altså også på dispositioner der er foretaget før den 1. januar 1981, hvor  

 socialministeriets bekg. nr. 468 af 21. oktober 1980 trådte i kraft.
Nulstilling 135. Hvis opgørelsen efter pkt. 123-134 giver et  

 negativt resultat, indgår dette ikke i indtægtsgrundlaget, lovens § 28, stk.  

 3. Med andre ord skal der ske en nustilling inden formuetillægget medregnes,  

 se pkt. 136. Det betyder, at den beregnede indtægt aldrig kan blive mindre  

 end formuetillægget.
Formuetillæg efter ejerboligfradrag 136. Ved opgørelse af indtægtsgrundlaget medregnes  

 formuetillæg efter ejerboligfradrag, se pensionslovens § 28, stk. 4 og §§ 4  

 og 5 i lov om socialindkomst.
 Ved opgørelsen medregnes FORMUETILL GGET beregnet som en andel af den  

 skattepligtige formue efter en særlig skala.
I formuetillægget foretages EJERBOLIGFRADRAG for personer, der selv eller  

 hvis ægtefælle opfylder aldersbetingelserne for at modtage folkepension eller  

 i henhold til lov om social pension m.v. modtager førtidspension eller  

 forskud herpå.
Fradrag for ejerbolig foretages ligeledes for kvinder, der ved  

 udgangen af kalenderåret 1983 var enlige og fyldt 62 år.
 Reglerne om opgørelse af formuetillæg og ejerboligfradrag er beskrevet i  

 socialministeriets cirkulære af 15. oktober 1980 om socialindkomst, afsnit 3  

 og 4.
Afrunding 137. Den beregnede indtægt i hele kroner, således som  

 den er opgjort efter pkt. 123-136, NEDRUNDES til nærmeste beløb, der kan  

 deles med 100.
Eksempel 2 En pensionist har en socialindkomst før formuetillæg på 30.000 kr.
Pensionisten har et parcelhus med ejendomsværdin 500.000 kr. samt en  

 likvid formue på 10.000 kr.
Der er prioritetsgæld i huset på 60.000 kr.
 Den skattepligtige formue hvoraf formuetillægget beregnes udgør således:
 Da ejerboligfradraget ikke kan overstige formuetillægget bliver  

 formuetillæg - ejerboligfradrag = 0 kr.
 Pensionistens socialindkomst bliver herefter 30.000 kr.
Eksempel 3 En førtidspensionist har en indtægt efter fradrag af førtidspension i  

 socialindkomsten på 10.670 kr.
Heraf hidrører 1.000 kr. fra personligt  

 arbejde, amedens 9.670 kr. er formueindtægt.
Det særlige fradrag, der  

 anvendes bl.a. for arbejdstindtægter, udgør 14.800 kr., men da  

 arbejdsindtægten ikke udgør mere end 1.000 kr., kan de sidste 13.800 kr. af  

 dette fradrag ikke udnyttes.
Den beregnede indtægt bliver herefter 10.670 kr.  

 - 1.000 kr. = 9.670 kr., der nedrundes til nærmeste beløb, der kan deles med  

 100, dvs. 9.600 kr.
Eksempel 4 a. en gift førtidspensionist har en arbejdsindtægt på 23.940  

 kr.
Indtægten kan her reduceres med 22.300 kr., og den beregnede indtægt  

 bliver herefter 23.940 kr. - 22.300 kr. = 1.640 kr., der nedrundes til 1.600  

 kr.
b.
En enlig kvindelig førtidspensionist har en indtægt på 18.000 kr.  

 udover pensionen.
Det drejer sig om hustrubidrag fra en fraskilt ægtefælle.  

 Da hustrubidrag medregnes til indtægter af anden art end formueindtægt,  

 pensionsindtægter m.v., ses der ved indtægtsopgørelsen bort fra 14.800 kr.,  

 se lovens § 28, stk. 2 nr. 4. Den beregnede indtægt udgør herefter 18.000 kr.  

 - 14.800 kr. = 3.200 kr.
Generelt fradragsbeløb 138. Ved beregning af grundbeløb for personer under 67  

 år gælder et generelt fradragsbeløb.
Indtægtsreguleringen af grundbeløbet  

 begynder først, når indtægten opgjort efter reglerne i pkt. 123-137  

 overstiger et beløb på 9.900 kr. og 19.900 kr. for henholdsvis enlige og  

 gifte.
 Pr. 1. oktober 1984 er det generelle fradragsbeløb ved beregning af  

 grundbeløb på 14.100 kr. og 28.300 kr. for henholdsvis enlige og gifte.
Opgørelse af indtægtsgrundlaget for tillæg Invaliditetstillæg 139. Indtægtsgrundlaget for invaliditetstillægget  

 opgøres på samme måde som ved grundbeløbet for personer under 67 år, se pkt.  

 123-138.
Pensionstillæg, ægteskabstillæg og hustrutillæg 140. Pensionstillægget, ægteskabstillægget og  

 hustrutillægget indtægtsreguleres på grundlag af pensionistens og en eventuel  

 samlevende ægtefælles samlede indtægter.  gtefællernes samlede  

 socialindkomst opgøres efter reglerne i socialindkomstlovens § 3 og § 4, stk.  

 3, se pkt. 18 i cirkulæret om socialindkomst.
 Indtægten opgøres som ved beregning af grundbeløbet for personer under 67  

 år, idet der dog ikke foretages fradrag for ATP, fradragsbeløb for  

 arbejdsindtægter m.v. og fradragsbeløb for pensionsindtægter m.v., se pkt.  

 126, 127 og 128. Der skal ikke ske fradrag for overskydende pension efter  

 artikel 19, stk. 5, i den nordiske konvention om social tryghed.
 Tillægget for fiktiv indtægt ved bortgivelse, pkt. 131, finder ved  

 opgørelsen af indtægtsgrundlaget for pensionstillæg, ægteskabstillæg og  

 hustrutillæg anvendelse for begge ægtefæller.
Fradragsbeløb ved beregning af pensionstillæg 141. Indtægtsreguleringen af pensionstillægget  

 begynder, når indtægten opgjort efter pkt. 140 overstiger et fradragsbeløb på  

 6.400 kr. for enlige og 9.300 kr. for gifte.
 Pr. 1. oktober 1984 er fradragsbeløbet ved beregning af pensionstillæg  

 9.100 kr. og 13.200 kr. for henholdsvis enlige og gifte.
 gteskabstillæg og hustrutillægget indtægtsreguleres i fortsættelse af  

 pensionstillægget, se pkt. 145.
Nedsættelse af pension (indtægtsreguleringen) Anvendelse af tabellerne Grundbeløb 142. Grundbeløbet nedsættes med 60 pct. af  

 indtægtsgrundlaget opgjort efter henholdsvis pkt. 120-122 for de 67-70-årige  

 og pkt. 123-138 for pensionister under 67 år.
Det indtægtsregulerede månedlige grundbeløb opgøres ved brug af tabel 5.  

 Tabellen anvendes både for samgifte pensionister (dvs. pensionister, hvis  

 ægtefælle modtager pension), for andre gifte pensionister (dvs. pensionister,  

 hvis ægtefælle ikke modtager pension) og for enlige pensionister.
I tabellen  

 opgøres nedsættelsen af grundbeløbet særskilt for hundredekroners - (I),  

 tusindekroners - (II) og titusindekroners indtægtsbeløb (III , hvorefter den  

 samlede nedsættelse af grundbeløbet som følge af indtægtsreguleringen  

 fremkommer som summen af de særskilt opgjorte beløb.
Den samlede nedsættelse  

 fratrækkes det fulde grundbeløb, som er angivet i tabel 1.
 Til brug for kommunernes vejledning af pensionisterne er der i tabel 7  

 angivet indtægtsgrænser for bortfald af grundbeløb.
Eksempel 5 a.
Indtægten for en enlig førtidspensionist er efter pkt. 123-137 opgjort  

 til 26.200 kr.
Det fradragsfri indtægtsbeløb efter pkt. 138 for en enlig  

 pensionist er 14.100 kr.
Den indtægt, der skal benyttes ved beregning af  

 fradraget i pensionen, bliver så 26.200 kr. - 14.100 = 12.100 kr.
Fradraget i det månedlige grundbeløb ved denne indtægt er ifølge tabel 5:  

 500 kr. (III) + 100 kr. (II) + 5 kr. (I) = 605 kr.
Fuldt grundbeløb for en  

 enlig pensionist er ifølge tabel 1: 2.965 kr.
Den pågældende pensionist får  

 altså udbetalt et månedligt grundbeløb på 2.360 kr. (2.965 kr. - 605 kr.).
b.
Hvis der i stedet er tale om et ægtepar, hvor den ene ægtefælle er  

 førtidspensionist (med en beregnet indtægt på 51.700 kr.), og den anden  

 ægtefælle ikke er berettiget til pension, udgør fradragsbeløbet 28.300 kr.,  

 og den indtægt, der benyttes ved beregning af fradraget, bliver så 51.700 kr.  

 - 28.300 kr. = 23.400 kr.
Fradraget ved denne indtægt er ifølge tabel 5:  

 1.000 kr. (III) + 150 kr. (II) + 20 kr. (I) = 1.170 kr.
 Fuldt grundbeløb er - for ikke-samgifte pensionister - 2.965 kr., så den  

 pågældende pensionist får altså udbetalt 1.795 kr. i månedligt grundbeløb.
c.
Begge ægtefæller modtager førtidspension.
Hustruen har en  

 arbejdsindtægt på 26.300 kr., mens mandens arbejdsindtægt udgør 67.000 kr.  

 Hustruens beregnede indtægt bliver 26.300 kr. - 22.300 kr. = 4.000 kr.
Denne  

 indtægt er mindre end det fradragsfri beløb på 28.300 kr.
Hustruen modtager  

 derfor fuldt grundbeløb på 2.724 kr. månedligt.
For mandens arbejdsindtægt gives samme fradrag som for hustruen, således  

 at den beregnede indtægt bliver 67.000 kr. - 22.300 kr. = 44.700 kr.  

 Fradragsbeløbet er 28.300 kr., så den indtægt, der benyttes ved beregning af  

 fradraget i pensionen, bliver 44.700 kr. - 28.300 kr. = 16.400 kr.
Fradraget  

 ved denne indtægt udgør ifølge tabel 5 500 kr. (III) + 300 kr. (II) + 20 kr.  

 (I) = 820 kr.
Manden får altså udbetalt 2.724 kr. - 820 kr. = 1.904 kr. i  

 månedligt grundbeløb.
Eksempel 6 En enlig førtidspensionist har en beregnet indtægt på 35.300 kr.  

 Fradragsbeløbet er 14.100 kr., så fradraget skal beregnes efter en indtægt på  

 21.200 kr.
Ifølge tabel 5 bliver fradraget ved denne indtægt 1.000 kr. (III)  

 + 50 kr. (II) + 10 kr. (I) = 1.060 kr. og det månedlige grundbeløb er  

 herefter 2.965 kr. - 1.060 kr. = 1.905 kr.
 Berettiger bopælstiden kun til 17/40 af fuld pension, divideres  

 grundbeløbet med 40 og ganges med 17.
Det månedlige grundbeløb udgør således til 810 kr.
Invaliditetstillæg 143. Invaliditetstillæg udbetales til  

 folkepensionister, som havde ret til tillægget den 1. oktober 1984, se lovens  

 § 71. Alle modtagerne vil i dag være over 70 år og således have ret til  

 grundbeløb uden indtægtsregulering.
Indtægtsgrundlaget for  

 invaliditetstillægget er det samme som for grundbeløbet til personer under 67  

 år, og nedtrapningen af ydelsen er ligeledes 60 pct.
Invaliditetstillægget  

 vil være bortfaldet ved følgende beregnede indtægtsbeløb:
 Pensionstillæg 144. Pensionstillægget nedsættes med 30 pct. af  

 indtægtsgrundlaget for pensionstillægget opgjort efter pkt. 140-141.
 Hvis begge ægtefæller har ret til pensionstillæg er fradragsprocenten 15  

 for hver ægtefælle.
 Pensionstillæggets størrelse ved forskelligt indtægtsgrundlag findes ved  

 brug af tabel 6.
 Kolonnen for »samgifte pensionister« omfatter tilfælde, hvor  

 begge ægtefæller opfylder betingelserne for at modtage pensionstillæg.
I tabellen opgøres nedsættelsen af pensionstillægget særskilt for  

 hundredekroners - (I), tusindekroners - (II) og titusindekroners  

 indtægtsbeløb (III), hvorefter den samlede nedsættelse som følge af  

 indtægtsreguleringen fremkommer som summen af de særskilt opgjorte beløb.
Den  

 samlede nedsættelse fratrækkes det fulde pensionstillæg, som er angivet i  

 tabel 1.
Eksempel 7 Et ægtepar, hvor begge ægtefæller er folkepensionister har  

 efter fradrag af folkepensionen i socialindkomsten en indtægt på 35.500 kr.  

 Fradragsbeløbet ved beregning af pensionstillæg for gifte pensionister er  

 13.200 kr.
Den indtægt, der skal benyttes ved beregningen af fradraget i  

 pensionisternes pensionstillæg, bliver derfor 22.300 kr.
Fradraget i  

 pensionstillægget beregnes ud fra kolonnen »Samgifte pensionister«  

 i tabel 6. Fradraget bliver efter denne tabel 250,00 kr. (III) + 25,00 kr.  

 (II) + 3,75 (I) kr. = 278,75 kr.
Fuldt pensionstillæg til samgifte  

 pensionister er 559 kr. månedlig.
De pågældende pensionister skal altså hver  

 have udbetalt et månedligt pensionstillæg på 559 kr. - 278,75 kr. = 280,25  

 kr., der afrundes til 280 kr.
Eksempel 8 En enlig folkepensionist har efter fradrag af folkepensionen i  

 socialindkomsten en indtægt på 14.800 kr.
Fradragsbeløbet ved beregning af  

 pensionstillæg til enlige pensionister er 9.100 kr.
Den indtægt, der skal  

 benyttes ved beregning af fradrag i pensionstillæg efter tabel 6, bliver så  

 5.700 kr.
Fradraget ved denne indtægt findes i kolonnen »Andre  

 pensionister« og udgør 125,00 kr. (II) + 17,50 kr. (I) = 142,50 kr.
Det  

 månedlige pensionstillæg til den pågældende pensionist er så 521 kr. (fuldt  

 pensionstillæg til ikke-samgifte pensionister) - 142,50 kr. = 378,50 kr., der  

 afrundes til 379 kr.
Berettiger bopælstiden kun til 11/ 40 af fuld pension,  

 divideres pensionstillægget med 40 og ganges med 11. Det månedlige  

 pensionstillæg udgør således:
 til 104 kr.
gteskabstillæg - hustrutillæg 145. Indtægtsgrundlaget for  

 ægteskabstillæg og hustrutillæg er det samme som for pensionstillægget, se  

 pkt. 140-141. Tillæggene reguleres i fortsættelsen af pensionstillægget og  

 nedsættes med 30 kr. årligt for hver 100 kr. ægtefællernes årlige indtægt  

 overstiger den indtægt, hvor pensionstillægget som følge af  

 indtægtsregulering er reduceret til o.
Nedsættelsen af pensionstillæg og  

 ægteskabstillæg eller hustrutillæg som følge af indtægtsregulering opgøres  

 ved anvendelse af kolonnen »Andre pensionister« i tabel 6. Selve  

 nedsættelsen foretages på samme måde som ved pensionstillægget, se pkt. 144.  

 Den samlede nedsættelse fratrækkes summen af pensionstillæg og henholdsvis  

 ægteskabstillæg eller hustrutillæg, som er angivet i tabel 1. Til brug ved  

 kommunernes vejledning af pensionisterne er der i tabel 7 angivet  

 indtægtsgrænser for bortfald af tillæg.
Eksempel 9 a.
En folkepensionist, der har en formueindtægt på 7.100 kr.,  

 er gift med en kvinde på 64 år, der har en arbejdsindtægt på 10.800 kr., og  

 som ikke er pensionist.  gteparret har således en samlet bruttoindtægt ud  

 over pensionen på 17.900 kr.
Fradragsbeløbet ved beregning af pensionstillæg  

 er for gifte pensionister 13.200 kr.
Den indtægt, der benyttes ved beregning  

 af fradraget i pensions- og hustrutillægget, er derfor 4.700 kr.
Fradraget  

 ved denne indtægt findes i kolonnen »Andre pensionister« i tabel 6  

 og udgør 100,00 kr. (II) + 17,50 kr. (I) = 117,50 kr.
 Fuldt månedligt pensions- og hustrutillæg udgør tilsammen 3.601 kr.
 Den pågældende pensionist får altså udbetalt 3.601 kr. - 117,50 kr. =  

 3.483,50 kr., der afrundes til 3.484 kr., månedlig, forudsat begge ægtefæller  

 på grundlag af deres bopælstid er berettiget til fuld pension.
b.
Hvis hustruen i ovenstående eksempel er under 62 år, ydes i stedet for  

 hustrutillægget et ægteskabstillæg.
Fradraget ved beregning af pensions- og  

 ægteskabstillæg findes på samme måde som fradraget ved beregning af pensions-  

 og hustrutillæg og udgør altså 117,50 kr. for den pågældende pensionist.
 Fuldt månedligt pensions- og ægteskabstillæg udgør tilsammen 899 kr.
 Hvis hustruen er under 62 år, får den pågældende pensionist altså kun  

 udbetalt 899 kr. - 117,50 kr. = 781,50 kr., der afrundes til 782 kr., som  

 månedligt pensions- og ægteskabstillæg.
Delpension 146. Indtægtsopgørelsen til brug ved beregning af delpension,  

 se afsnit 1, kap. 7 foretages på samme måde som for personer, der er  

 berettiget til fuld pension.
Det er ved den praktiske beregning ikke  

 nødvendigt at foretage en forholdsmæssig nedsættelse af indtægt og fradrag.  

 Nedsættelsen i forhold til bopælstiden kan ske som sidste led i beregningen.  

 Ved brug af tabellerne ved beregning af grundbeløb og tillæg til  

 pensionister, der er berettiget til delpension opgøres først den månedlige  

 ydelse der svarer til den fulde beregnede indtægt.
Dette beløb nedsættes i  

 forhold til det antal fyrretyvendedele af den fulde pension pågældende er  

 berettiget til.
Det herefter fremkomne beløb afrundes til nærmeste  

 kronebeløb.
 Afrunding af den beregnede pension 147. De beregnede pensionsydelser efter  

 pkt. 120-146, afrundes til nærmeste med 12 delelige beløb, således at de  

 udgør hele kronebeløb på månedsbasis.
Minimumsbeløb for udbetalt pension 148. Pensionen udbetales ikke, hvis den  

 bliver mindre end et minimumsbeløb.
Pr. 1. oktober 1984 er minimumsbeløbet  

 for udbetalt pension 888 kr. årlig, svarende til 74 kr. månedlig.
I relation  

 til minimumsbeløbet medregnes alle pensionsydelser bortset fra personligt  

 tillæg, der jo er skønsydelser, se § 6 i bekg. (SIS). På grund af kravet om  

 mindst 3 års bopæl i Danmark for ret til pension, vil pensionen normalt  

 fremover mindst skulle udbetales med 3/40 af de fulde beløb.
Personer, der efter de tidligere regler havde ret til at få udbetalt  

 pension med mindre end 3/40, bevarer denne ret, lovens § 66, stk. 1. Det  

 gælder også, hvis delpensionen er mindre end minimumsbeløbet.
Venteydelse og  

 bistands- eller plejetillæg udbetales selvom grundbeløbet til en  

 folkepensionist i alderen 67-70 år er bortreguleret, se § 7 i bekg. (SIS).
 Eksempel 10 En enlig folkepensionist har en formueindtægt på 72.000 kr.  

 Ved hjælp af tabel 5 kan der beregnes et grundbeløb på 2.965 kr. - 2.895 kr.  

 = 70 kr.
Af tabel 7 fremgår, at pensionstillægget til en enlig pensionist  

 bortfalder for indtægter større end 29.900 kr.
Pensionstillægget bliver  

 derfor 0 kr.
Pensionistens samlede pension udgør derfor 70 kr. om måneden.
Da dette  

 beløb er lavere end minimumsbeløbet på 74 kr., udbetales det ikke.
 Fradrag i pensionen 149. Der skal i visse tilfælde ske fradrag i  

 pensionen, hvis en pensionist får erstatning efter  

 arbejdsskadeforsikringsloven eller anden dansk eller udenlandsk lov, der  

 svarer hertil - herunder lov om erstatning til besættelsestidens ofre.
Det skal ske, hvis der på grund af invaliditeten er tilkendt erstatning  

 for nedsættelse af erhvervsevnen med 65 pct. og derover, og der på samme  

 grundlag er tilkendt højeste- eller mellemste førtidspension, se lovens § 32.  

 Fradraget finder således kun anvendelse, hvis erstatningen for tab af  

 erhvervsevne skyldes samme arbejdsskade, som begrunder førtidspension.
Det  

 skal fremgå af revaliderings- og pensionsnævnets kendelse, om der er grundlag  

 for at anvende pensionslovens § 32. Sagen må således forelægges nævnet påny,  

 hvis der senere træffes afgørelse om erstatning efter arbejdsskadeloven m.v.
 Der skal ikke foretages fradrag i det beregnede førtidspensionsbeløb eller  

 meenerstatning efter arbejdsskadeforsikringsloven.
 Der skal fradrages 20 pct. af det beløb, hvormed renten for tab af  

 erhvervsevne overstiger 5.100 kr. for enlige og 7.300 kr. for gifte  

 pensionister, lovens § 32.
 Pr. 1. oktober 1984 udgør beløbene henholdsvis 7.200 kr. og 10.400 kr.
 Hvis renten for tab af erhvervsevne er kapitaliseret, regnes med den  

 livrente, der i Statsanstalten for Livsforsikring er eller kunne være indkøbt  

 for det kapitaliserede beløb på det tidspunkt, hvor dette beløb udbetaltes.  

 Hvis renten kun er delvist kapitaliseret, regnes med restrenten sammenlagt  

 med den livrente, der kunne være indkøbt i Statsanstalten for Livsforsikring  

 for den delvist kapitaliserede rente på det tidspunkt, hvor kapitalbeløbet  

 udbetales.
 Hvis pensionisten trods opfordring fra det sociale udvalg ikke selv gør et  

 krav gældende for tab af erhvervsevne efter arbejdsskadeforsikringsloven  

 eller anden dansk eller udenlandsk lov, der svarer hertil, kan det sociale  

 udvalg på pensionistens vegne gøre kravet gældende mod den  

 erstatningspligtige.
Fradrag kan efter lovens § 32 foretages i pensionens grundbeløb,  

 førtidsbeløb, erhvervsdygtighedsbeløb samt i pensions-, ægteskabs- og  

 hustrutillæg til førtidspensionen.
Der kan ikke foretages fradrag i  

 invaliditetsbeløb, bistandstillæg eller plejetillæg.
Eksempel 11 a.
En enlig førtidspensionist modtager efter  

 arbejdsskadeforsikringsloven en løbende årlig ydelse på 14.570 kr. for varigt  

 meen og en løbende årlig ydelse på 62.000 kr. for tab af erhvervsevne.
Da  

 indtægten ikke er formue- eller pensionsindtægt m.v., ses der ved beregning  

 af grundbeløbet bort fra 14.800 kr. samt det generelle fradragsbeløb på  

 14.100 kr.
Den opgjorte indtægt bliver herefter 47.670 kr., der nedrundes til  

 47.600 kr.
Til denne indtægt kan efter tabel 5 beregnes et månedligt  

 grundbeløb på 2.965 kr. - 2.380 kr. = 585 kr.
Da den årlige rente for tab af  

 erhvervsevne overstiger beløbet i pensionslovens § 32 med 54.800 kr. (62.000  

 kr. - 7.200 kr.), skal invalidepensionen reduceres med 913 kr. pr. måned Fradraget efter pensionslovens § 32 overstiger det beregnede grundbeløb  

 med 328 kr. om måneden.
b.
En gift mand med højeste førtidspension får efter  

 arbejdsskadeforsikringsloven tilkendt erstatning for tab af erhvervsevne, der  

 udbetales som kapitalbeløb på 210.000 kr., og for varigt meen, der ligeledes  

 udbetales som kapitalbeløb på 10.200 kr.
Erstatningen for varigt meen  

 anvendes til køb af farvefjernsyn.
For erstatningen for tab af erhvervsevne,  

 for hvilken der i Statsanstalten for Livsforsikring kunne være indkøbt en  

 livrente på 24.000 kr. årligt, vælger pensionisten at købe obligationer, der  

 for tiden giver et formueafkast på 29.000 kr. årligt.
Derudover modtager han  

 fra tidligere arbejdsgiver en understøttelse på 65.200 kr. årligt.
Hustruen,  

 der er 63 år, er ikke pensionist, man har deltidsbeskæftigelse til en årlig  

 løn af 20.000 kr.
 Ved opgørelsen af den indtægt, der anvendes ved beregningen af  

 grundbeløbet, tages hverken de kapitaliserede beløb efter  

 arbejdsskadeforsikringsloven eller hustruens arbejdsindtægt i betragtning.  

 Formueindtægten medregnes med det fulde beløb og understøttelsesbeløbet på  

 65.200 kr. reduceres med fradragsbeløbet på 22.300 kr., jfr. pkt. 127. Den  

 beregnede indtægt for grundbeløbet bliver herefter 65.200 kr. + 29.000 kr. -  

 22.300 kr. = 71.900 kr. til denne indtægt kan efter tabel 5 beregnes et  

 månedligt grundbeløb på 2.965 kr. - 2.180 kr. = 785 kr.
Efter reglerne om beregningen af pensions- og hustrutillæg, jfr. pkt.  

 140-144 beregnes der et hustrutillæg på 1.076 kr. om måneden.
Pensionistens  

 beregnede pension, i hvilken der skal ske fradrag efter pensionslovens § 32,  

 bliver herefter et grundbeløb på 785 kr., hustrutillæg på 1.076 kr. og et  

 ikke-indtægtsreguleret erhvervsudygtighedsbeløb på 1.913 kr. om måneden,  

 eller ialt 3.774 kr.
Efter pensionslovens § 32 skal der ske fradrag i den nævnte beregnede  

 pension med 20 pct. af det beløb, hvormed den livrente, der kunne være  

 indkøbt, overstiger 10.400 kr. eller med 227 kr. om måneden Den første pensionsberegning 150. DEN FØRSTE PENSIONSBEREGNING skal ske på  

 grundlag af pensionistens forventede fremtidige indtægt.
Opgørelsen foretages  

 således, at de aktuelle indkomstforhold opregnes til helårsbasis.
Ved  

 førstegangsberegningen af pension vil der normalt være sket sådanne ændringer  

 i indtægtsforholdene, at socialindkomsten, der er udtryk for pensionistens  

 indtægtsforhold i en periode, der kan ligge op til 2 år før pensioneringen,  

 ikke kan antages at give et reelt billede af pensionistens nuværende og  

 kommende indtægter.
For personer under 67 år skal den første  

 pensionsberegning derfor ske på grundlag af et samlet skøn over den ventede  

 fremtidige indkomst og formue opgjort efter retningslinierne i pkt. 123-138.  

 Den forventede fremtidige indkomst skal opgøres efter retningslinierne i  

 socialindkomstloven med de fravigelser, der er fastsat i pensionsloven.
For de 67-69-årige skal den første pensionsberegning ske på grundlag af et  

 skøn over den fremtidige indtægt ved personligt arbejde opgjort efter  

 retningslinierne i § 2 i lov om socialindkomst.
Der henvises til pkt. 120.
Kapitel XII.
Udbetaling m.v.
Udbetalingstidspunkt 151. Pension, ydes fra den 1. i måneden efter  

 ansøgningens indgivelse, dog tidligst fra den 1. i måneden efter at lovens  

 aldersbetingelser er opfyldt.
Hvis revaliderings- og pensionsnævnet  

 fastsætter en senere dato i sin afgørelse ydes pension fra denne dato.
 Folkepension kan ydes fra et tidligere tidspunkt end datoen for  

 ansøgningens indgivelse, når der efter lov om tjenestemandspension er  

 foretaget samordning mellem tjenestemandspensionen og en social pension.  

 Pension kan i disse tilfælde ydes fra det tidligere tidspunkt, hvor sådan  

 samordning er foretaget, dog tidligst fra den 1. i måneden efter den  

 pågældende opfylder aldersbetingelserne.
Reglen om udbetaling fra den 1. i måneden betyder, at pension som  

 hovedregel skal beregnes og udbetales for hele måneder.
Det gælder både, når  

 en person første gang bliver pensionsberettiget, og ved overgang fra en  

 pensionsform til en anden.
I forbindelse med udskrivning fra institution vil  

 det dog kunne ske, at pensionsudbetalingen må genoptages med virkning fra en  

 brudt dato.
Omregning af pensionen i løbet af året ved ændringer i  

 pensionistens økonomiske eller personlige forhold skal ske fra den 1. i  

 måneden, efter at ændringen er sket, og forvaltningen er blevet gjort  

 opmærksom herpå.
 Pensionen skal udbetales månedsvis forud, således at beløbet er til  

 pensionistens disposition senest den sidste bankdag i den foregående måned.
Pensionen bliver ofte bogført på pensionistens konto et antal dage, før  

 pensionisten kan disponere over beløbet.
Kommunen skal meddele  

 dispositionsdatoen til pensionisten og det pågældende pengeinstitut.
En sådan  

 meddelelse om dispositionsdatoen har bl.a. betydning for mulighederne for at  

 tilbageføre beløbet, hvis pensionisten dør inden den 1. i den følgende måned,  

 se nedenfor pkt. 189.
Udbetalingsmåde 152. Der er ikke fastsat regler for, på hvilken måde  

 pensionen skal udbetales.
Det er således overladt de enkelte kommuner at  

 afgøre, om pensionen skal udbetales kontant, ved check, overførsel til konto  

 i pengeinstitut eller på anden måde.
Kommunens praktiske muligheder begrænses  

 dog af forudsætningen om, at der tages størst muligt hensyn til den enkelte  

 ydelsesmodtager, ligesom det må forudsættes, at borgerne stilles lige overfor  

 de udbetalingsmåder, kommunen anvender.
Forskud på pension 153. Forskud på førtidspension skal udbetales, hvis det  

 sociale udvalg skønner det sandsynligt, at ansøgeren får tilkendt pension.  

 Betingelsen for at få forskud er blevet lempet lidt, således at der lettere  

 kan ydes forskud på førtidspension.
Lempelsen har til formål at reducere  

 antallet af sager, hvor der ydes kontanthjælp efter bistandsloven, således at  

 sager om inddrivelse af kontanthjælpen undgås, når pensionen udbetales med  

 tilbagevirkende kraft.
 Betingelsen for forskud vil normalt være opfyldt i førtidspensionssager,  

 hvor det sociale udvalgs indstilling til nævnet lyder på tilkendelse af  

 pension.
 Hvis revaliderings- og pensionsnævnet giver afslag på ansøgningen, kan der  

 normalt ikke ydes forskud under en eventuel ankesags behandling i den sociale  

 ankestyrelse, fordi der ikke længere kan siges at være sandsynlighed for, at  

 pågældende får tilkendt pension.
 Det sociale udvalg skal oplyse en ansøger om førtidspension om retten til  

 at få udbetalt forskud på pension.
 Forskud på pension skal normalt udbetales med de beløb, som vil gælde for  

 den forventede pension, dvs. med den type pension, som udvalget indstiller  

 til revaliderings- og pensionsnævnet, og beregnet efter  

 indtægtsreguleringsregler m.v.
 Forskud kan ydes både på pension og eventuelle tillæg, herunder bistands-  

 eller plejetillæg og personligt tillæg.
Der kan ikke ydes forskud på invaliditetsydelse.
Søges der på samme tid  

 invaliditetsydelse og bistands- eller plejetillæg vil der heller ikke kunne  

 gives forskud på tillægget.
Forskud på pension giver ikke ret til forskud på børnetilskud.
Eventuel  

 nødvendig hjælp til dækning af udgifter ved børns forsørgelse må derfor  

 afholdes som personligt tillæg med tilbagebetalingspligt.
Når der tilkendes pension, erstattes forskud med den tilkendte pension med  

 den konsekvens, at der foretages efterregulering med tilbagevirkende kraft  

 til den 1. i måneden efter ansøgningens indgivelse eller det tidspunkt,  

 nævnet har fastsat.
Herudover foretages fradrag for dagpenge og  

 bistandshjælp, som er ydet i ansøgningsperioden efter henholdsvis  

 dagpengeloven og bistandsloven, se også pkt. 187.
 Hvis der gives afslag på pension eller pension tilkendes med et mindre  

 beløb end det ydede forskud, skal forskuddet eller det overskydende beløb  

 omkonteres til hjælp efter bistandsloven.
 Forskud på pension kan ikke kræves tilbagebetalt, medmindre pågældende har  

 fremført åbenbart urigtige oplysninger om sine forhold, jfr. pensionslovens §  

 35, stk. 2 eller der er tale om personlige tillæg, der undtagelsesvis kan  

 kræves tilbagebetalt, se lovens § 43.
Efter dagpengelovens § 26, stk. 4 ophører dagpengene fra den 1. i måneden  

 efter, at det sociale udvalg har afgivet indstilling til revaliderings- og  

 pensionsnævnet og forskud på pension er bevilget.
Der henvises til  

 sikringsstyrelsens cirkulære af 23. december 1982 om ændringer i lov om  

 dagpenge ved sygdom eller fødsel.
Underretning om tjenestemandspension 154. Af hensyn til samordningen  

 mellem social pension og tjenestemandspension skal det sociale udvalg give  

 underretning om udbetaling af førtidspension til myndigheder, der udbetaler  

 tjenestemandspension, i tilfælde, hvor pensionisten eller dennes ægtefælle  

 modtager eller har ret til tjenestemandspension eller  

 tjenestemandspensionslignende ydelser.
Underretning skal også gives om  

 indtægtsregulering af grundbeløb til folkepensionister i alderen 67-70 år.
Underretningspligten er løbende og gælder også, når der indtræder  

 ændringer i størrelsen af den udbetalte pension.
Som bilag 5 til denne  

 vejledning er optrykt en fortegnelse over pensionsanvisningsområder inden for  

 staten, folkeskolen, folkekirken og statsgaranterede pensionsordninger m.v.
Administration af pension 155. Det sociale udvalg bestemmer, på hvilken  

 måde pensionen skal udbetales, hvis pensionisten skønnes ude af stand til  

 selv at administrere pensionen.
Udvalget kan rejse sag om, at pensionisten  

 umyndiggøres, se pensionslovens § 36.
Bestemmelsen bør administreres med varsomhed.
Det er ikke tilstrækkeligt,  

 at pensionisten f.eks. har en psykisk lidelse, hvis denne ikke giver sig  

 udslag i, at pågældende er ude af stand til at administrere sin økonomi.
Når administration er besluttet, kan den månedlige pension f.eks.  

 administreres således, at udvalget sørger for betaling af rimelige faste  

 udgifter og overlader pensionisten mindre beløb til personlige fornødenheder  

 med kortere mellemrum.
Pensionen kan f.eks. også indsættes på en konto i et  

 pengeinstitut, hvorpå pensionisten kun kan hæve med visse begrænsninger.
Da pensionens formål er forsørgelse, bør der ikke tilstræbes nogen  

 opsparing udover, hvad der følger af almindelig budgetlægning.
Der skal føres  

 regnskab med pensionen.
Når et større beløb udbetales, f.eks. i forbindelse med  

 pensionstilkendelsen, kan beløbet indsættes på en konto i et pengeinstitut i  

 pensionistens navn under Sparekasse- og Banktilsynet.
Kontoen forsynes med en  

 påtegning om, at der ikke kan hæves på kontoen uden samtykke fra udvalget.
 Det sociale udvalg bør ikke uden et retsgyldigt samtykke fra pensionisten  

 overlade administrationen af et bestemt beløb til en privatperson - der i  

 virkeligheden må sidestilles med en værge - uden at myndighedslovens regler  

 herom har været anvendt.
 Hvis det sociale udvalg med pensionistens samtykke overlader  

 administrationen til en privatperson, f.eks. pensionistens ægtefælle,  

 forældre eller andre pårørende, bør pensionen ikke indsættes på  

 administratorens konto uden begrænsninger og uden regnskabspligt.
 Udbetaling af pension i udlandet 156. Pension kan i et vist omfang  

 udbetales til pensionister med bopæl i udlandet, jfr. vejledningens afsnit I  

 pkt. 20. Se også pkt. 19 om udbetaling under midlertidigt ophold i udlandet.
 For pensionister med bopæl i udlandet skal social- og  

 sundhedsforvaltningen med regelmæssige mellemrum forlange en attest fra  

 pensionisten i udlandet til bevidnelse af pensionistens adresse og af, at  

 pensionisten stadig er i live.
 Herudover skal social- og sundhedsforvaltningen f.eks. een gang årligt  

 forlange en erklæring med oplysning om pensionistens indtægts- og  

 formueforhold samt om eventuel ægtefælleindkomst, hvis det har betydning for  

 størrelsen af den udbetalte pension.
 Det er social- og sundhedsforvaltningen, som skal opgøre socialindkomsten  

 for en pensionist, der på grund af ophold i udlandet ikke er skattepligtig  

 her i landet, jfr. § 1, stk. 3, i skatteministeriets bekendtgørelse nr. 547  

 af 5. december 1980 vedrørende socialindkomsten.
 Med hensyn til opgørelsen af socialindkomsten i disse tilfælde henvises  

 der til socialministeriets bekendtgørelse nr. 449 af 15. oktober 1980 om  

 henregning til socialindkomsten af indkomster, der er undtagne fra den  

 almindelige skattepligt samt til socialministeriets cirkulære af 15. oktober  

 1980 om socialindkomst, pkt. 6.
Som eksempel på, hvorledes leveattest og erklæring om indtægtskontrol kan  

 udformes, henvises der til blanketter, som er udarbejdet af Kommunernes  

 Landsforening.
KLJ. 16.16.070 og 16.16.071.
ndring af pension Årlig fastsættelse 157. Pensionen fastsættes hver 1. januar med virkning  

 fra denne dato.
 Den årlige fastsættelse sker som hovedregel på grundlag af  

 socialindkomsten med de særlige fravigelser som nævnt under pkt. 124-134.
 For de 67-69-årige skal den årlige fastsættelse ske på grundlag af  

 pensionistens arbejdsindtægt, som den indgår i socialindkomsten, se pkt. 120.
Den nævnte hovedregel fraviges for modtagere af pension, der inden for de  

 to foregående kalenderår har fået beregnet pension på grundlag af den  

 forventede fremtidige indkomst.
Det kan ske, enten fordi der har været tale  

 om en førstegangsberegning, eller fordi pensionen har været omregnet i løbet  

 af året, se pkt. 150 og 158. I disse situationer vil det ved den årlige  

 fastsættelse den følgende og næstfølgende 1. januar være nødvendigt at  

 fastsætte en forventet fremtidig indkomst, idet socialindkomsten ikke kan  

 forventes at være udtryk for pensionistens indkomst i det år pensionen  

 vedrører.
Hvis pågældende f.eks. bliver pensionist den 1. juli 1984 vil først  

 indkomsten i 1985 være udtryk for en stabiliseret indkomst.
Indkomsten i 1985  

 er imidlertid først grundlag for den årlige fastsættelse af pensionen for  

 1987. Ved de årlige fastsættelser 1. januar 1985 og 1986 må derfor anvendes  

 en forventet fremtidig indkomst.
 For de 67-69-årige, hvor indtægtsreguleringen kun løber over en periode af  

 3 år skal pensionen de 2 første år således beregnes på grundlag af den  

 forventede indtægt og kun det sidste år beregnes efter hovedreglen.
Omregning i løbet af året 158. Omregning i løbet af året skal ske, hvis  

 pensionistens eller ægtefællens indtægt mere end rent midlertidigt ændres så  

 meget, at en ny pensionsberegning på grundlag af den aktuelle indkomst  

 opregnet til helårsbasis (den forventede fremtidige indtægt) nu vil give et  

 andet resultat.
Endvidere skal der ske omregning, hvis der indtræder  

 ændringer i de personlige forhold, som har betydning for pensionens  

 størrelse.
Opgørelsen foretages på samme måde som ved den første  

 pensionsberegning, se pkt. 150.
 Til nærmere vejledning gennemgås nogle af de oftest forekommende  

 situationer.
159. Ved INDT GTSFORØGELSER, der ikke med sikkerhed  

 kan betragtes som vedvarende, beror omregningsspørgsmålet i indtil 2-3  

 måneder.
Ophører ekstraindtægten, vil den først indgå i indtægtsgrundlaget  

 ved den årlige fastsættelse det næstfølgende år på grundlag af den  

 slutlignede indkomst for det år, pensionisten har haft ekstraindtægter.
Hvis indtægten vedvarer ud over 2-3 måneder, omregnes pensionen straks  

 derefter, dvs. fra den 1. i måneden efter.
Hvis det ny indtægtsniveau  

 fortsætter, tages det tidligere, lavere indtægtsniveau ikke i betragtning ved  

 den årlige fastsættelse pr. 1. januar.
 Ophører indtægten derefter, omregnes der straks igen (fra den 1. i måneden  

 efter).
160. Den fremgangsmåde der er nævnt under pkt. 159 må  

 betragtes som mindre hensigtsmæssig i de forholdsvis sjældne tilfælde, hvor  

 en ekstraindtægt af betydelig størrelse har karakter af eengangsindtægt eller  

 dog kun vedrører en kortere periode.
I sådanne tilfælde er det vigtigt af  

 hensyn til pensionisten, at indtægtens virkning på pensionen ikke udskydes  

 til den årlige fastsættelse det næstfølgende år.
I stedet kan man henføre  

 indtægten til en 12-måneders-periode, begyndende på det tidspunkt, da  

 indtægten er til den pågældendes rådighed.
 161. Indtræder der varig forøgelse af formueindtægten,  

 f.eks. ved salg af fast ejendom, anses indtægtsforøgelsen for indtruffet på  

 salgsdagen, således at pensionen kan omregnes med virkning fra den 1. i  

 måneden efter ændringen og efter ansøgeren har rettet henvendelse herom.
 Ved dødsbobehandling, hvadenten behandlingen finder sted ved privat eller  

 ved offentlig skifte, omregnes pensionen fra skæringsdagen for opgørelsen af  

 arven til de enkelte arvinger.
 Ved udlodning af større ae contobeløb kan pensionen omregnes fra dette  

 tidspunkt.
162. Sæsonindtægter og lignende kan behandles sådan,  

 at pensionen i indtægtsperioden beregnes efter en årsindtægt på 12 x den  

 månedlige sæsonindtægt, og at den resten af året fastsættes uden hensyn til  

 sæsonindtægten.
Ved fast tilbagevendende sæsonindtægter må det betragtes som  

 principielt korrekt, at pensionen løbende beregnes efter hovedreglen, dvs. på  

 grundlag af indtægten i det senest slutlignede indkomstår.
Den lige nævnte  

 alternative fremgangsmåde vil dog efter omstændighederne kunne være mere  

 hensigtsmæssig.
163. Omregning i løbet af året kan også blive aktuel,  

 hvis pensionistens socialindkomst ændres som følge af ændring af ansættelsen.  

 Pensionen skal da omregnes for fremtiden på grundlag af den ændrede  

 socialindkomst.
Herudover kan der eventuelt blive tale om efterregulering  

 (enten tilbagebetaling eller efterbetaling) af allerede udbetalt pension, se  

 pkt. 167.
164. Omregning af pension kan ligeledes blive aktuel i  

 tilfælde af indgåelse af ægteskab eller ophævelse af samliv mellem  

 ægtefæller.
Omregning skal eksempelvis i tilfælde af samlivsophævelse ske  

 dels fordi pensionen nu fremover skal beregnes efter satsen for enlige, dels  

 fordi det efter samlivsophævelsen alene er pensionistens indtægt, der skal  

 indgå i indtægtsgrundlaget for de indtægtsregulerede tillæg.
Omregning skal ske ikke blot ved separation og skilsmisse, men også ved  

 faktisk samlivsophævelse. 165. Samlivet anses for ophævet, når en pensionist  

 eller hustruen til en pensionist, der modtager hustrutillæg, under ophold på  

 en institution under sygehusvæsenet er visiteret til ophold på plejehjem  

 under bistandsloven.
Tilsvarende anses samlivet for ophævet, når det sociale  

 udvalg har skønnet, at en pensionist eller hustruen til en pensionist, der  

 modtager hustrutillæg, må anses for plejepatient eller i øvrigt skønnes  

 uegnet til mere varig udskrivning til eget hjem, uden at pågældende er  

 visiteret til ophold på plejehjem.
 Samlivet anses også for ophævet, hvis en af ægtefællerne har fået ophold  

 på plejehjem eller en institution anerkendt efter § 112, stk. 1 i  

 bistandsloven, medmindre opholdet forventes at blive så kortvarigt, at  

 pensionen ikke skal nedsættes fra udgangen af måneden efter  

 indlæggelsesmåneden.
 Den første pensionsberegning for ægtefællerne som enlige foretages med  

 virkning fra det tidspunkt, pensionen nedsættes eller inddrages under  

 opholdet.
 Skattemæssigt betragtes samlivet som ophørt ved indlæggelsesårets udgang,  

 se kildeskattelovens § 10, stk. 2.
Efter sambeskatningens ophør sker beskatningen af en formue hos den  

 ægtefælle, til hvis bodel formuen hører.
Dette sker, indtil der eventuelt  

 træffes aftale om deling af fællesboet.
Afsættes der beløb til forsørgelse af  

 den hjemmeboende ægtefælle eller børn i henhold til bistandslovens § 85, stk.  

 2, kan beløbet fratrækkes ved indkomstopgørelsen for pensionisten på  

 plejehjem.
Forsørgelsesbeløbet beskattes hos modtageren.
Pensionsberegningen sker på grundlag af den forventede indtægt for hver  

 ægtefælle opgjort efter de retningslinier, der gælder for opgørelse af  

 socialindkomsten.
Det er derfor nødvendigt allerede fra dette tidspunkt at  

 foretage en opgørelse over ægtefællernes særeje og bodele, selv om  

 sambeskatningen først ophører med udgangen af optagelsesåret.
På grundlag  

 heraf beregnes forventet formueindtægt og formuetillæg.
Formuetillæg beregnes  

 af den del af formuen, der er henført til den pågældende pensionists bodel.
 Ved beregning af pension for den hjemmeboende ægtefælle skal der som  

 forventet indkomst medregnes indtægter af egen bodel og særeje samt eventuelt  

 formuetillæg, samt et eventuelt afsat forsørgelsesbeløb efter bistandslovens  

 § 85, stk. 2.
Ejerboligfradrag beregnes for den ægtefælle, til hvis bodel en ejerbolig  

 er henført.
En helårsbolig, der ejes af pensionisten på plejehjem, er dog  

 ikke omfattet af den procentvise lejeværdiberegning.
Der kan derfor ikke  

 beregnes ejerboligfradrag herfor.
Derimod beregnes der ejerboligfradrag for  

 en fritidsbolig, der tilhører pensionisten på plejehjem, idet denne bolig er  

 omfattet af den procentvise lejeværdiberegning.
Hvis ejerboligen hører til begge ægtefællers bodele, beregnes der  

 formuetillæg til hver af ægtefællerne efter den del af ejendomsværdien, som  

 er henført til hver ægtefælle.
Ejerboligfradrag for den hjemmeboende  

 ægtefælle vil i dette tilfælde kunne gives for den del af ejendommen, hvoraf  

 der beregnes formuetillæg for den pågældende. 166. Omregning kan endvidere  

 blive aktuel ved bortfald af pension som følge af BORTREGULERING AF  

 PENSIONENS GRUNDBELØB, idet taksten for samgifte pensionister, ikke længere  

 skal anvendes for den ægtefælle, der fortsat skal have udbetalt pension.
I  

 tilfælde, hvor pensionen bevares i form af førtidsbeløb, invaliditetsbeløb,  

 bistandstillæg eller plejetillæg, skal der dog ikke ske omregning til taksten  

 for enlige.
 Efterregulering 167. Efterregulering af allerede udbetalt pension kan ske,  

 hvis socialindkomsten ændres som følge af en ændret ansættelse.
 Hvis den nye socialindkomst fastsættes til et lavere beløb, således at  

 indkomstgrundlaget for pensionen skulle have været lavere, skal pensionisten  

 have efterbetalt den for lidt udbetalte pension.
Er situationen den omvendte, dvs. at den nye socialindkomst fastsættes til  

 et højere beløb end den gamle, kan der eventuelt blive tale om  

 tilbagebetaling af den for meget udbetalte pension.
Om der skal ske  

 tilbagebetaling afhænger af, om pensionisten har tilsidesat sin  

 oplysningspligt.
Tilbagebetaling 168. Pension (og andre sociale ydelser), der objektivt er  

 bestemt til at anvendes til almindelige leveomkostninger, kan efter  

 retspraksis som hovedregel ikke kræves tilbage.
Tilbagebetalingsbestemmelsen  

 i pensionslovens § 42 danner en snævert begrænset undtagelse fra denne regel.
 Bestemmelsen fastslår, at hvis en pensionist har tilsidesat sin  

 oplysningspligt efter § 41 eller i øvrigt mod bedre vidende uberettiget har  

 modtaget pension, skal pensionisten eller dennes dødsbo tilbagebetale det  

 beløb, der er modtaget med urette.
Bestemmelsen omfatter de tilfælde, hvor pensionisten har udvist svig, dvs.  

 tilfælde hvor pensionisten forsætligt har fremkaldt, vedligeholdt eller  

 udnyttet en vildfarelse hos det sociale udvalg.
Herudover omfatter  

 bestemmelsen tilfælde, hvor pensionisten uden at gøre sig skyldig i svig ved  

 modtagelsen, dog har været vidende om, at udbetalingen beroede på en  

 vildfarelse hos det sociale udvalg.
Her kan være tale om, at det sociale  

 udvalg er gået ud fra en fejlagtig forudsætning med hensyn til de  

 kendsgerninger, der er af betydning for pensionsudbetalingen, eller at  

 udvalget har anlagt en forkert fortolkning af de gældende regler.
 Bestemmelsen forudsætter, at pensionisten har handlet forsætligt, altså at  

 han har været i ond tro med hensyn til sin ret til den udbetalte  

 pensionsydelse.
Almindelige retsprincipper om tilbagebetaling af urigtigt udbetalte beløb  

 fører imidlertid til, at der i begrænset omfang kan kræves tilbagebetaling  

 uden for bestemmelsens område.
Det gælder efter omstændighederne i tilfælde,  

 hvor en udbetalingsfejl skyldes forkerte oplysninger, der hidrører fra  

 pensionisten, uden at det kan fastslås, at betingelsen om fortsæt er opfyldt,  

 og hvor kommunen ikke har haft mulighed for at opdage fejlen.
 Spørgsmålet om tilbagebetaling har været aktuelt i tilfælde, hvor  

 pensionisten selv har været i god tro, og hvor det er ægtefællens forhold,  

 der er årsag til, at der er udbetalt pension med urette.
 Der kan i sådanne tilfælde gøres krav gældende mod den ægtefælle, der var  

 i ond tro, ud fra dansk rets almindelige erstatningsregler.
Der kan desuden i medfør af § 42 gøres krav om tilbagebetaling gældende  

 mod den godtroende pensionist i sådanne tilfælde.
Det følger af det  

 almindeligt gældende princip, hvorefter ægtefæller kan forpligte hinanden i  

 forhold til det offentlige.
 Et ægtepar anses altså som en enhed, således at den ene anses at optræde  

 på begges vegne i forhold til det offentlige, også med hensyn til  

 underretning om de forandringer i økonomiske og personlige forhold, som kan  

 formodes at medføre ændring i pensionen.
 Tilbagebetaling af personligt tillæg 169. Der er indført en adgang for det  

 sociale udvalg til undtagelsesvis at træffe beslutning om tilbagebetaling af  

 personlige tillæg.
Tilbagebetaling kan kræves, 1) når der må ydes personligt tillæg på grund  

 af uforsvarlig økonomi, f.eks. fordi pensionisten har undladt at lægge beløb  

 til side til større udgiftsposter, eller pensionisten har mistet eller på  

 kort tid forbrugt sin pension.
Tilbagebetaling kan endvidere kræves, 2) når  

 det på det tidspunkt, hvor der ydes personligt tillæg, kan forudses, at  

 pensionisten i løbet af kortere tid vil være i stand til at tilbagebetale  

 hjælpen.
Bestemmelsen giver mulighed for at yde en art lån til en pensionist,  

 der i princippet skulle kunne klare sig selv, men er i  

 likviditetsvanskeligheder, f.eks. fordi visse tilgodehavender udbetales  

 bagud.
Tilbagebetaling i forbindelse med uforsvarlig økonomi eller forudset  

 forbedring af den økonomiske situation kan kun kræves, hvis det sociale  

 udvalg ved ydelsen af personligt tillæg har gjort pensionisten bekendt med  

 tilbagebetalingspligten.
 Tilbagebetaling kan videre kræves, 3) når en pensionist, der har modtaget  

 personligt tillæg, senere får udbetalt et beløb, der dækker samme tidsrum og  

 samme formål som det personlige tillæg, f.eks. underholdsbidrag eller  

 erstatning.
Endelig kan tilbagebetaling kræves, 4) når en pensionist, som har fået  

 personligt tillæg efter lovens § 17, stk. 2, til betaling af ae conto  

 varmebidrag, ved varmeregnskabets afslutning modtager et refusionsbeløb.
Der  

 kan højst kræves et beløb, svarende til refusionsbeløbet.
Tilbagebetaling kan  

 ske ved, at beløbet modregnes i den kommende varmehjælp.
Pensionisten bør i  

 forbindelse med hjælpen til ae conto varmebidrag oplyses om, at der kan blive  

 tale om tilbagebetaling.
Hvis der til dækning af udgifter ved børns forsørgelse er ydet personligt  

 tillæg i forbindelse med forskud på pension, og der derefter ved tilkendelse  

 af pension sker efterbetaling af børnetilskud, omfattes tilfældet af 2). Der  

 skal derfor tages forbehold om tilbagebetaling, uanset at situationen også  

 dækkes af 3). 170. I forbindelse med tilbagebetalingskrav vil det ofte være  

 nødvendigt at aftale en afdragsordning med pensionisten.
Der må ved  

 fastsættelsen af afdragsordninger tages hensyn til pensionistens mulighed for  

 at forsørge sig selv og sin familie med de midler, der er tilbage.  

 Tilbagebetalingen kan ske ved modregning i den fremtidige pension.
Om  

 modregning se pkt. 187.
Frakendelse, overflytning og hvilende pension 171. Det sociale udvalg skal  

 i visse tilfælde rejse sag om frakendelse eller overflytning til anden  

 pension, se lovens § 44. Pensionisten kan også selv rejse sag om frakendelse  

 eller ændring af pension.
Pension på helbredsmæssigt grundlag kan desuden  

 gøres hvilende, se lovens § 59, stk. 2. Der henvises til pkt. 92-100.
 Overgang fra førtidspension til folkepension 172. Personer, som modtager  

 førtidspension eller invaliditetsydelse, overgår til folkepension fra den 1.  

 i måneden efter det fyldte 67. år, se lovens § 37.
 Overgang til folkepension sker uden ansøgning herom, se pkt. 102.
 Et eventuelt bistands- eller plejetillæg bevares ved overgang til  

 folkepension.
 Udbetaling af pension under ophold på institution m.v. 173. Med  

 vedtagelsen af pensionsloven er der sket en række ændringer i reglerne om  

 nedsættelse og inddragelse af pension, se lovens § 46.
 De vigtigste ændringer består i, at nedsættelse eller inddragelse af  

 pension nu kan finde sted på alle institutioner under sygehusvæsenet, enten  

 hvis den pågældende er visiteret til plejehjem efter bistandsloven, se lovens  

 § 46, stk. 1, eller må anses for plejepatient eller i øvrigt skønnes uegnet  

 til mere varig udskrivning til eget hjem, se lovens § 46, stk. 2.
For personer, der har ophold på institutioner efter bistandslovens § 112,  

 stk. 1, eller ved strafafsoning eller andre frihedsberøvende foranstaltninger  

 i henhold til dom, er der sket en afkortning af den tid pensionen kan  

 udbetales under opholdet, se lovens § 46, stk. 4 og 5. Udbetalingsperioden  

 svarer herefter til den periode, der gælder for plejehjem.
Der er samtidig  

 gennemført en dispensationsbestemmelse, ligeledes i lighed med reglen for  

 plejehjem.
 Reglerne om udbetaling af pension under institutionsophold er imidlertid  

 fortsat noget forskellige og afhænger dels af institutionstypen dels af  

 opholdets art og forløb.
Der kan være tale om følgende former: NEDS TTELSE AF PENSION, således  

 at der af pensionen udbetales et beløb til personlige fornødenheder og  

 eventuelt et beløb til dækning af husleje og lignende.
Den resterende del af  

 pensionen udbetales ikke, men anvendes i visse tilfælde til betaling for  

 opholdet.
INDDRAGELSE AF PENSION.
Beløb til personlige fornødenheder udbetales ikke  

 af pensionen.
UDBETALING AF PENSION, men således at pensionen indgår i den  

 indtægt, hvoraf en eventuel opholdsbetaling beregnes.
En del af reglerne er imidlertid fælles for alle eller de fleste  

 institutionstyper, hvor pensionen nedsættes eller inddrages.
Disse regler  

 omtales i pkt. 174-179. De særlige regler for de enkelte institutionstyper  

 omtales i pkt. 180-184. Endelig findes en kort beskrivelse af reglerne for de  

 institutioner m.v., hvor pensionen bevares, i pkt. 185.
 Reglerne om betaling for opholdet med andre indtægter end pensionen  

 omtales kun i det omfang, de skal ses i særlig sammenhæng med  

 pensionsreglerne.
Fælles regler i situationer, hvor pensionen kan nedsættes eller inddrages  

 174. Der er ikke længere begrænsninger i adgangen til at ansøge om og få  

 tilkendt pension under institutionsophold, uanset institutionstypen, se bekg.  

 (SM) § 17. Det må især anbefales, at der ansøges om pension i de tilfælde,  

 hvor pensionen anvendes til betaling for opholdet, og hvor betalingen med  

 andre indtægter derfor kan blive mindre.
Det kan også i visse tilfælde have  

 betydning for den pågældendes ret til at få dækket særlige udgifter, at der  

 er tilkendt pension, ligesom det kan være af betydning, at pensionen i givet  

 fald kan udbetales fra udskrivningsdagen.
Der bør ikke ansøges om bistands-  

 eller plejetillæg medmindre dette sker med henblik på en forventet  

 udskrivning fra institutionen.
Hvis der tilkendes pension under opholdet, kan pensionen ikke udbetales  

 for opholdsperioder, der ligger udover de opholdsperioder, der er nævnt i  

 lovens § 46. Pension der er søgt under opholdet, skal derfor normalt  

 nedsættes eller inddrages fra tilkendelsestidspunktet.
Inddragelse efter  

 lovens § 46, stk. 1 og 2, forudsætter imidlertid, at der er truffet særlig  

 beslutning herom.
Det sociale udvalg må derfor i disse tilfælde være  

 opmærksom på, om en sådan beslutning bør træffes, og i givet fald behandle  

 sagen herom i sammenhæng med ansøgningen om pension.
 Selv om pensionen er nedsat eller inddraget, bevarer den pågældende sin  

 status som pensionist, se bekg. (SM) § 18. Det betyder, at der ikke på ny  

 skal ansøges om pension, når betingelserne for nedsættelse eller inddragelse  

 ikke længere er til stede, og at der i særlige tilfælde kan udbetales  

 personligt tillæg til den pågældende.
 Er den pågældende gift med en pensionist, skal pensionerne til begge  

 ægtefæller omregnes som til enlige pensionister, se pkt. 165. Omregningen  

 sker med virkning fra det tidspunkt, hvor pensionen nedsættes eller  

 inddrages.
 Hvis pension er nedsat eller inddraget, gælder dette for alle de  

 bestanddele, hvormed pensionen udbetales, herunder invaliditetsydelse, se  

 bekg. (SM) § 18.
For bistands- og plejetillæg gælder dog, at disse i alle tilfælde kun  

 udbetales indtil udgangen af den måned, der følger efter indlæggelses- eller  

 optagelsesmåneden ved ophold på en institution omfattet af lovens § 46, eller  

 plejehjem efter bistandsloven. 175. Ved opholdsperioder forstås perioder  

 såvel med som uden pension.
Ved beregning af 6-måneders perioden efter lovens  

 § 46, stk. 2, bortses fra samtlige måneder, hvori den pågældende er blevet  

 indlagt.
Perioden anses i øvrigt for at være forløbet, når den gældende har  

 været indlagt i 180 dage.
Den aktuelle opholdsperiode og opholdsperioder  

 inden for det sidste 1 1/2 år regnet fra seneste indlæggelsestidspunkt,  

 indgår i opgørelsen.
Udskrives den pågældende til eget hjem, ophold hos pårørende eller  

 lignende genoptages pensionsudbetalingen fra udskrivningsdagen, og der  

 foretages i givet fald omregning af pensionen til satsen for samgifte.
Sker  

 udskrivning alene med henblik på kortvarigt ophold uden for institutionen og  

 senere genindlæggelse genoptages pensionsudbetalingen dog ikke, se bekg. (SM)  

 § 23. Det kan f.eks. være tilfældet, hvor der er tale om ferieophold,  

 indlæggelse på sygehus til behandling, ophold hos pårørende i forbindelse med  

 højtider eller lignende.
Der er i disse tilfælde ofte mulighed for at  

 udbetale et særligt beløb i kostpenge til den pågældende, jfr. bl.a.  

 socialministeriets cirkulæreskrivelse af 20. februar 1980 for beboere på  

 plejehjem.
Ved fornyet ophold gælder samme regler, som ved første indlæggelse eller  

 optagelse, se bekg. (SM) § 23, stk. 2 og 3. Det er således nødvendigt, at der  

 træffes ny beslutning om inddragelse efter lovens § 46, stk. 2. Såfremt den  

 pågældende fortsat er visiteret til plejehjem efter bistandsloven, er en ny  

 beslutning herom dog ikke påkrævet ved nedsættelse af pensionen efter lovens  

 § 46, stk. 1. Ved flytning mellem institutioner med henblik på mere varigt  

 ophold på tilflytningsinstitutionen udbetales en nedsat eller inddraget  

 pension ikke påny, selv om der gælder mere gunstige regler for  

 tilflytningsinstitutionen end fraflytningsinstitutionen.
Ligeledes udbetales  

 en pension, der endnu ikke er nedsat eller inddraget, kun til det tidligste  

 tidspunkt, der gælder for ophold på en af de to institutioner, se bekg. (SM)  

 § 24. Det er i disse tilfælde ikke nødvendigt, at der træffes særlig  

 beslutning efter lovens § 46, stk. 1 eller 2, hvis tilflytning til  

 sygehusinstitutionen sker fra en anden institution, der er omfattet af  

 reglerne om pensionsinddragelse eller nedsættelse.
Det her nævnte gælder kun  

 for tidspunktet for nedsættelsen eller inddragelsen.
For så vidt angår selve  

 formen for denne, anvendes reglerne for tilflytningsinstitutionen. 176. Når  

 pension er nedsat efter lovens § 46, stk. 1, og når den pågældende har ophold  

 på plejehjem og visse forsorgshjem efter bistandsloven, udbetales et beløb  

 til personlige fornødenheder af pensionen, jfr. bistandslovens §§ 84 og 118  

 og § 110. Er pensionen inddraget efter § 46, stk. 2, er der efter  

 sygehusloven ret til et tilsvarende beløb.
Der henvises til  

 indenrigsministeriets regler herom.
For personer omfattet af lovens § 46,  

 stk. 4, kan der ligeledes udbetales et beløb til personlige fornødenheder.  

 Til personer under 60 år ydes et beløb fastsat af amtsrådet inden for  

 rammerne af beløbene efter bistandslovens §§ 84, jfr. socialstyrelsens  

 cirkulæreskrivelse af 19. marts 1980 og senest socialstyrelsens  

 cirkulæreskrivelse af 28. februar 1984. Til personer over 60 år ydes beløbet  

 efter bistandslovens § 84.
Beløb til dækning af udgifter til husleje og lignende skal udbetales til  

 enlige pensionister, der har fået nedsat pensionen efter lovens § 46, stk. 1.  

 Beløbet kan endvidere ydes til pensionister - enlige, som gifte - der er  

 omfattet af lovens § 46, stk. 4 og 5, og personer, der er optaget på  

 plejehjem efter bistandsloven, hvis der er rimelig udsigt til, at den  

 pågældende kan udskrives inden for et tidsrum af omkring 3 måneder efter  

 optagelsen.
I bekg. (SM) § 19 er det nærmere angivet, til hvilke formål  

 beløbet kan ydes.
Der er herved tilsigtet samme praksis som efter  

 bistandsloven.
Det nævnte beløb afholdes af pensionen og kan derfor ikke overstige denne,  

 men der kan eventuelt udbetales hjælp i form af personligt tillæg til de  

 pågældende, hvis der er et særligt behov herfor. 177. Det forudsættes, at det  

 sociale udvalg i nødvendigt omfang samarbejder med den pågældende institution  

 i sager om nedsættelse eller inddragelse af pension.
Dette gælder især, hvor  

 den fortsatte udbetaling af pension beror på udvalgets afgørelse og en  

 indstilling fra institutionen, se lovens § 46, stk. 1 og 2, samt stk. 4 og 5,  

 for så vidt angår udbetaling af beløb til dækning af udgifter til husleje og  

 lignende.
Det bør i alle tilfælde undersøges, om den pågældende kan udskrives  

 til eget hjem eller lignende, se bekg. (SM) § 20 og cirk. §§ 22-24.
Når nedsættelse eller inddragelse af pension bliver aktuel, skal udvalget  

 vejlede pensionisten og en eventuel ægtefælle om konsekvenserne heraf og om  

 mulighederne for hjælp, både efter pensionsloven og anden lovgivning,  

 herunder bistandsloven, se cirk. § 25. 178. En udenlandsk pension, der i  

 kraft af en konvention træder i stedet for en dansk pension, og som ikke fra  

 udbetalingslandet nedsættes eller bortfalder som følge af  

 institutionsopholdet, anvendes til betaling for opholdet efter de regler, der  

 gælder om den danske pension for den pågældende institution, se bekg. (SM) §  

 25. Bestemmelsen anvendes på den udenlandske pension, der senere må forventes  

 afløst af en dansk pension.
Dette vil f.eks. være tilfældet med udenlandsk  

 pension ydet efter den nordiske konvention.
Er der tale om ophold på plejehjem efter bistandsloven, bevares et beløb  

 til personlige fornødenheder af pensionen, mens resten anvendes som betaling  

 for opholdet.
På institutioner, hvor en dansk pension ville være blevet  

 inddraget, anses hele pensionen som betaling for opholdet, og beløb til  

 personlige fornødenheder udbetales efter de regler, der gælder for de  

 pågældende institutioner.
 Det sociale udvalg må i disse tilfælde underrette den udenlandske  

 pensionsanvisende myndighed om, at den pågældende har fået ophold på en  

 institution, og at en dansk pension i denne situation ville være blevet  

 nedsat eller inddraget.
 Pensionen eller den del heraf, der anses som betaling for opholdet, indgår  

 som indtægt for den pågældende institution og fragår i givet fald i det  

 beløb, der anmeldes til refusion, eller opkræves som betaling fra en anden  

 myndighed.
 Anden udenlandsk pension, herunder pension efter EF-forordning nr. 1408/  

 71 skal behandles som anden indtægt ud over dansk pension.
 Reglerne anvendes først fra den 1. januar 1985. Indtil da anvendes hidtil  

 gældende regler, jfr. pkt. 121 i cirk. af 29. marts 1976 om institutioner  

 under kommunerne og om visse særlige plejehjem. 179. Pension, der allerede er  

 nedsat eller inddraget efter de regler, der var gældende indtil 1. oktober  

 1984, skal fortsat være nedsat eller inddraget, se bekg. (SM) § 32.  

 Pensionisten har dog altid mulighed for at anmode om, at der rejses sag efter  

 lovens § 46, stk. 2, eller at en afgørelse efter denne bestemmelse tages op  

 til fornyet vurdering.
 For indlagte pensionister, hvis pension ikke er inddraget, men som ved  

 lovens ikrafttræden må skønnes at blive omfattet af § 46, stk. 2, bør det  

 socale udvalg snarest muligt træffe afgørelse efter den nævnte bestemmelse.  

 Til brug herfor må vedkommende amtsråd/ sygehusforvaltning snarest efter  

 lovens ikrafttræden afgive indstilling til udvalget om disse patienter.
Særlige regler for de enkelte institutionstyper Institutioner under sygehusvæsenet 180. Pensionen nedsættes, når det  

 sociale udvalg under en pensionists indlæggelse på en institution under  

 sygehusvæsenet træffer bestemmelse om, at pensionisten skal optages på  

 plejehjem efter bistandsloven, se lovens § 46, STK. 1. Bestemmelsen vedrører  

 i modsætning til tidligere alle institutioner under sygehusvæsenet, dvs. også  

 de psykiatriske institutioner.
 Fra udgangen af måneden efter den måned, hvor afgørelse om optagelse på  

 plejehjem er truffet af det sociale udvalg, udbetales pensionen med et beløb  

 til personlige fornødenheder, svarende til de beløb der er fastsat i  

 bistandslovens §§ 84 og 118.
Der sker alene en nedsættelse af pensionen.
Den del af pensionen, som ikke  

 kommer til udbetaling, betragtes ikke som betaling for opholdet.
 Pension til enlige pensionister udbetales foruden med et beløb til dækning  

 af personlige fornødenheder (lommepenge) også med et beløb til dækning af  

 udgiften til husleje o.lign.
 Beløbet ydes for perioden til optagelse på plejehjem og bortfalder senest,  

 når bistandslovens betalingsregler kommer til anvendelse, dvs. med udgangen  

 af måneden efter måneden for optagelse på plejehjem.
Som anført gælder ordningen kun, når bestemmelsen om optagelse på  

 plejehjem vedrører enlige pensionister.
Når der træffes tilsvarende  

 bestemmelse for en gift pensionist, må eventuel hjælp til opretholdelse af  

 boligen ydes til den hjemmeboende ægtefælle som personligt tillæg, hvis den  

 pågældende er pensionist, og ellers som hjælp efter bistandsloven.
 Beslutningen om optagelse på plejehjem sker efter reglerne i  

 bistandslovens § 83, stk. 2. Beslutningen bør derfor ikke træffes alene fordi  

 den pågældende - eventuelt langvarigt - er indlagt på sygehus, men kun hvis  

 det i øvrigt ikke skønnes sandsynligt, at den pågældende kan klare sig i eget  

 hjem, og sygehusopholdet derfor i realiteten træder i stedet for et  

 plejehjemsophold eller midlertidig indlæggelse på sygehus fra plejehjem. 181.  

 Pensionen inddrages, når det sociale udvalg under en pensionists indlæggelse  

 på en institution under sygehusvæsenet træffer bestemmelse efter lovens § 46,  

 STK. 2, om, at den pågældende må anses for plejepatient eller i øvrigt  

 skønnes uegnet til mere varig udskrivning til eget hjem.
 Inddragelsen sker fra udgangen af måneden efter den måned, hvor afgørelsen  

 er truffet, dog tidligst efter en samlet indlæggelsestid på 6 måneder ud over  

 indlæggelsesmåneden regnet fra 1 1/2 år forud for indlæggelsen, jfr. pkt.  

 175. Der udbetales fra inddragelsestidspunktet et beløb til personlige  

 fornødenheder efter sygehusloven svarende til beløbet efter bistandslovens §§  

 84 og 118.
 Pensionen anvendes ikke til betaling for opholdet.
 Afgørelsen om inddragelse af pension efter lovens § 46, stk. 2, skal  

 træffes i nært samarbejde med amtsrådet, eller den myndighed amtsrådet  

 bemyndiger hertil, normalt den pågældende institution under sygehusvæsenet,  

 der skal afgive en indstilling i sagen.
 Afgørelsen kan kun træffes, når den pågældendes ophold hovedsagelig er af  

 plejemæssig karakter eller den pågældende som følge af sit behandlingsbehov  

 skønnes uegnet til mere varig udskrivning til eget hjem, se bekg. (SM) § 20.
 Bestemmelsen omfatter herefter de psykiatriske patienter, der til  

 stadighed opholder sig på sygehusene med behov for hyppig behandling, og  

 psykiatriske plejepatienter, der er sygehusmæssigt færdigbehandlede, som  

 opholder sig på institutioner under sygehusvæsenet.
 Reglen i § 46, stk. 2, omfatter ligeledes patienter med ophold på  

 somatiske sygehusafdelinger, men disse vil bortset fra egentlige pleje- og  

 ventetidspatienter, der som oftest allerede vil være plejehjemsindstillede og  

 hermed omfattet af reglen i § 46, stk. 1, normalt kunne forventes at blive  

 udskrevet til eget hjem.
En særlig gruppe somatiske patienter, der er omfattetet af reglen i § 46,  

 stk. 2, er patienterne på Kolonien Filadelfia's epileptikerafsnit, som ved  

 institutionens overgang fra særforsorg til somatisk sygehus ved særforsorgens  

 udlægning fik ret til at få pensionen udbetalt.
Der er her i vidt omfang tale  

 om kroniske patienter, som vil forblive institutionsanbragte.
Udover denne  

 gruppe vil bestemmelsen således kun sjældent finde anvendelse på somatiske  

 patienter.
 Kravene til institutionens indstilling er beskrevet i cirkulærets § 23,  

 stk. 2. Der skal herefter foretages en vurdering af pensionistens funktioner  

 både ud fra lægelige og sociale kriterier samt en vurdering af den  

 pågældendes muligheder for at forbedre sin tilstand med henblik på ophold  

 udenfor institution.
Der skal foretages en konkret vurdering af, om der - med den viden man har  

 på vurderingstidspunktet - er rimelig udsigt til, at patienten vil kunne  

 udskrives til eget hjem.
Denne vurdering må ifølge sagens natur vedrøre en  

 nogenlunde overskuelig periode, og i praksis vil det derfor normalt være et  

 spørgsmål om, hvorvidt patienten vil kunne forventes udskrevet til eget hjem  

 inden for de nærmeste par år.
En usikker eller hypotetisk antagelse af, at  

 patienten i en mere ubestemt fremtid måske vil kunne udskrives til eget hjem,  

 bør således ikke danne grundlag for en fortsat pensionsudbetaling under  

 sygehusopholdet.
Der er ved gennemførelsen af § 46, stk. 2, lagt vægt på, at  

 administrationskrævende foranstaltninger i videst muligt omfang undgås.
På  

 denne baggrund bør en sag om inddragelse først rejses, når patienten har haft  

 en indlæggelsesperiode, om hvilken det må siges, at den ikke eller næppe vil  

 føre til udskrivning.
Først på dette tidspunkt er der anledning til en  

 særskilt registrering af patientens indlæggelsesperioder.
På de fleste  

 psykiatriske institutioner, foretages allerede en sådan registrering og der  

 gives meddelelse om indlæggelse til pensionistens opholdskommune.
Det kan  

 være hensigtsmæssigt at videreføre en sådan - allerede etableret - praksis,  

 men det må understreges, at inddragelse af pension efter § 46, stk. 2, altid  

 forudsætter en konkret vurdering af pensionistens situation, og at der ikke  

 kan foretages automatisk pensionsinddragelse.
Det er forudsat, at initiativet til at rejse sag om pensionsinddragelse  

 ligger hos amtsrådet eller den myndighed, amtsrådet bemyndiger hertil,  

 sædvanligvis ledelsen af den pågældende institution.
Selvom forpligtelsen  

 påhviler amtsrådet, kan det sociale udvalg dog altid rejse en sådan sag og på  

 denne baggrund anmode vedkommende myndighed om en indstilling i sagen.
Sagen  

 bør i øvrigt, hvor dette er hensigtsmæssigt, rejses inden udløbet af  

 6-måneders-perioden.
Om sagsbehandlingen i tiden omkring lovens ikrafttræden  

 henvises til pkt. 179.
 Plejehjem m.v. efter bistandsloven 182. Pensionen nedsættes efter reglerne  

 i bistandslovens §§ 84 og 85 for pensionister, der har ophold på plejehjem  

 efter bistandslovens §§ 79 og 112, stk. 2, samt på forsorgshjem eller en  

 tilsvarende institution efter bistandslovens § 105 når disse er bestemt til  

 længerevarende ophold for personer, der er hjemløse eller ikke kan tilvænne  

 sig det almindelige samfundsliv.
 Fra udgangen af måneden efter indlæggelsesmåneden - dog ved ophold på de  

 nævnte forsorgshjem allerede fra den måned, der følger efter  

 indlæggelsesmåneden, jfr. bistandslovens § 110 -kommer pension kun til  

 udbetaling med et beløb til personlige fornødenheder, lommepengebeløbet, jfr.  

 bistandslovens §§ 84 og 118.
Pensionisten betaler for opholdet med den del af pensionen, som ikke  

 udbetales.
Det får betydning på grund af reglerne for betaling med indtægt  

 ved siden af pensionen.
Medens ikke-pensionister betaler 100 pct. af  

 indtægten for opholdet, betaler pensionister kun med 60 pct. af indtægten  

 udover pensionen.
Da opholdsbetalingen ikke kan overstige den faktiske udgift  

 ved opholdet, betyder det, at den ikke-udbetalte del af pensionen kan bevirke  

 en nedsættelse af betalingen med andre indtægter.
 Der kan fra nedsættelsestidspunktet tillige ydes et beløb til dækning af  

 udgifter til husleje og lignende, jfr. pkt. 176.
 Der henvises i øvrigt til pkt. 118-129 i cirkulære af 29. marts 1976 om  

 institutioner under kommunerne og om visse særlige plejehjem.
 Institutioner efter bistandslovens § 112, stk. 1 183. Pensionen inddrages  

 med udgangen af måneden efter den måned, en pensionist har fået ophold på en  

 institution efter bistandslovens § 112, stk. 1, for personer med vidtgående  

 fysiske eller psykiske handicap, se lovens § 46, stk. 4.
 Der udbetales fra inddragelsestidspunktet et beløb til personlige  

 fornødenheder og eventuelt et beløb til dækning af udgifter til husleje og  

 lignende, jfr. pkt. 176. Beløbet til personlige fornødenheder udbetales som  

 en institutionsydelse, mens det særlige beløb til husleje m.v. kan afholdes  

 af pensionen.
 Pensionen anvendes ikke til betaling for opholdet, men indgår i  

 beregningen over hvilket beløb den pågældende pensionist over 60 år eventuelt  

 skal betale af andre indtægter, der således kan nedsættes, hvis betalingen  

 inkl. den inddragne pension overstiger den fastsatte maksimumsbetaling.
Det påhviler den pågældende institution at underrette opholdskommunen om  

 pensionister, der får ophold på institutionen.
I underretningen skal der  

 indgå oplysning, om det skønnes, at pensionisten kan forlade institutionen  

 inden for et tidsrum af omkring 3 måneder efter optagelsen, se cirk. § 24.
 Strafafsoning eller andre frihedsberøvende foranstaltninger i henhold til  

 dom 184. Pensionen inddrages med udgangen af måneden efter den måned,  

 pensionisten er blevet omfattet af en foranstaltning, der er nævnt i lovens §  

 46, stk. 5.
Bestemmelsen omfatter også varetægtsfængsling, når denne efterfølges af en  

 af de foranstaltninger, der er direkte nævnt i loven.
Det er en betingelse  

 for pensionsinddragelse, at den pågældende er endelig dømt.
Er en eventuel  

 dom appelleret, og er den pågældende derfor fortsat varetægtsfængslet, kan  

 inddragelse af pension ikke finde sted, før en endelig dom foreligger.
 Inddragelsen vil da kunne finde sted med tilbagevirkende kraft, men  

 pågældende bør i disse tilfælde underrettes herom på det tidspunkt, hvor den  

 periode, der er fastsat i loven, er forløbet.
 Der påhviler vedkommende fængselsmyndighed m.v. samme underretningspligt  

 som er gældende for institutioner efter bistandslovens § 112, stk. 1.
 Ved en frihedsberøvende foranstaltning i henhold til dom i en institution  

 uden for fængselsvæsenet anvendes princippet i pkt. 175, sidste afsnit,  

 gældende for flytning mellem institutioner.
 Institutioner m.v., hvor pensionen bevares under opholdet, men indgår i  

 den indtægt, hvoraf betalingen eventuelt beregnes 185. For de institutioner  

 m.v., hvor der ikke gælder regler om ændring af pensionen under opholdet, og  

 hvor der opkræves betaling, indgår pensionen på lige fod med andre indtægter  

 i den indkomst, hvoraf betalingen beregnes.
 Det gælder på følgende områder:
 Beskyttede boliger, bistandslovens § 79, stk. 2.
 Ifølge § 86 i bistandsloven betaler beboere i beskyttede boliger en leje,  

 der fastsættes af det sociale udvalg efter retningslinier udarbejdet af  

 socialministeren.
I henhold hertil er det fastsat, at det beløb, der skal betales, udgør  

 betaling for leje af boligen og vedligeholdelse, lys og varme samt bistand og  

 pleje i boligen, herunder bistand af hjemmehjælper, samt deltagelse i  

 aktiviteter for pensionister.
Der henvises til pkt. 106 i socialministeriets  

 cirkulære af 29. marts 1976.
Familiepleje, bistandslovens § 68 Pensionen anvendes efter fradrag af et  

 beløb til personlige fornødenheder til dækning af udgifterne ved opholdet i  

 plejehjemmet.
Efter bistandslovens § 68, stk. 2, fastsætter det sociale  

 udvalg, hvilket beløb den plejeanbragte skal have til rådighed til personlige  

 fornødenheder.
Reglerne for pensionister med ophold på institution er  

 retningsgivende for beløbets størrelse, jfr. pkt. 49 i socialministeriets  

 cirkulære af 28. juni 1979 om bistand efter bistandslovens afsnit I-VI til  

 personer med vidtgående fysiske eller psykiske handicap.
Institutioner efter bistandslovens § 105 På herberger og beskyttede  

 pensionater beregnet til midlertidigt ophold for personer, der er hjemløse  

 eller ikke kan tilvænne sig det almindelige samfundsliv, udbetales pensionen  

 uændret efter optagelsen på institutionen.
Betaling sker efter takster.
Døgninstitutioner for børn og unge efter bistandslovens § 96 Unge med  

 pension, der er optaget på døgninstitution for børn og unge, betaler med  

 pensionen efter de generelle regler for disse institutioner, jfr. § 9, stk.  

 2, i socialministeriets bekendtgørelse nr. 467 af 17. oktober 1980. Efter  

 disse regler kan der inden for et maksimum kræves betaling af den del af den  

 disponible indtægt, der overstiger et beløb til lommepenge og beklædning.
Et  

 eventuelt bistands- eller plejetillæg indgår ikke i opholdsbetalingen.
Bortfald af ikke hævet pension 186. Efter lovens § 40 udbetales pensionen  

 ikke, når den ikke er hævet i et år.
Pension, der er overført til bankkonto,  

 anses for hævet af pensionisten den 1. i udbetalingsmåneden.
Bestemmelsen kan  

 således kun anvendes, når pensionen har været udbetalt på anden måde.
 Bestemmelsen kan især tænkes anvendt, hvor forvaltningen har måttet  

 standse pensionsudbetalingen, fordi pensionisten ikke har opfyldt sin pligt  

 til at meddele flytning, udfylde leveattest m.v.
Pensionen er bortfaldet for hele perioden, hvor den ikke har været hævet.  

 Udbetalingen genoptages med virkning fra den 1. i måneden, efter at  

 pågældende har rettet henvendelse herom.
Hvis der er tale om førtidspension  

 er det således ikke nødvendigt, at sagen forelægges revaliderings- og  

 pensionsnævnet på ny.
 Retsforfølgning og modregning mod krav på pension 187. Krav på pension kan  

 efter lovens § 47 ikke gøres til genstand for arrest, tvangsfuldbyrdelse  

 eller anden retsforfølgning, medmindre der er forløbet 3 måneder fra den dag,  

 hvor beløbet kunne kræves udbetalt.
Som følge af bestemmelsen om, at der ikke kan foretages retsforfølgning  

 mod kravet, må modregning i krav på pension i almindelighed anses for  

 afskåret.
Efter bestemmelsen er der dog udtrykkelig hjemmel til modregning  

 for krav på tilbagebetaling af pension og boligydelse.
 Dagpenge fradrages i det pensionsbeløb, der udbetales i forbindelse med en  

 pensionstilkendelse, efter de nærmere regler i dagpengelovens § 26, stk. 5.
 Inden for rammerne af de særlige regler i kildeskattelovens § 73 og lov om  

 inddrivelse af underholdsbidrag § 5 kan der endvidere tilbageholdes beløb til  

 dækning af personlige skatter og af andre offentlige tilgodehavender, der kan  

 inddrives efter reglerne for skatteinddrivelse, f.eks.  

 tilbagebetalingspligtig hjælp efter bistandsloven.
Efter praksis kan modregning aftales mellem pensionisten og  

 socialforvaltningen, f.eks. ved betaling for en række ydelser.
Det gælder  

 f.eks. ved betaling af ophold i beskyttet bolig og betaling for hjemmehjælp,  

 se pkt. 20 i socialministeriets cirkulære af 30. oktober 1980 om praktisk  

 bistand i hjemmet.
Ved ophold på plejehjem kan der ligeledes efter aftale  

 modregnes i lommepengebeløbet for pensionistens betaling med midler ud over  

 pensionen, se pkt. 120 i socialministeriets cirkulære af 29. marts 1976 om  

 institutioner under kommunerne og om visse særlige plejehjem.
Aftalen om  

 modregning kan når som helst tilbagekaldes af pensionisten.
 Forældelse 188. Krav på efterbetaling af for lidt udbetalt pension er  

 omfattet af den 5-årige forældelsesfrist i lov nr. 274 af 22. december 1908.  

 Forældelsesfristen regnes fra det tidspunkt pensionen kunne kræves betalt,  

 jfr. lovens § 2.
 Krav på tilbagebetaling af for meget udbetalt pension, som skyldes, at  

 pensionisten har tilsidesat sin oplysningspligt efter pensionslovene er  

 omfattet af den 20-årige forældelsesfrist i Danske Lov 5-14-4. Hvis der  

 undtagelsesvis er krav på tilbagebetaling uden for de nævnte tilfælde  

 (condictio indebiti), forældes kravet på 5 år, medmindre modtageren har  

 udvist svig, jfr. 1908-lovens § 1, stk. 1, nr. 6.
 Standsning af pensionsudbetaling ved pensionistens død 189. Retten til  

 pension ophører med udgangen af den måned, hvori pensionisten dør, medmindre  

 ægtefællen også modtager pension eller pensionisten modtager hustrutillæg.  

 Hvis dødsfaldet indtræffer i slutningen af en måned, på et tidspunkt hvor  

 næste måneds pension er udbetalt eller bogført på pensionistens konto i et  

 pengeinstitut, skal beløbet søges tilbagebetalt.
Hvis dødsfaldet er indtruffet på eller efter dispositionsdatoen, må  

 pensionsbeløbet anses for indgået i boet.
Det samme gælder, hvor pensionisten  

 faktisk har disponeret over pensionsbeløbet før dispositionsdatoen.
I disse tilfælde må forvaltningen anmelde et almindeligt krav i boet over  

 for skifteretten eller over for arvingerne på tilbagebetaling af  

 pensionsbeløbet på lige fod med andre kreditorer i boet.
Er boet udlagt til  

 dækning af begravelsesomkostningerne, vil kravet således i disse tilfælde  

 forblive udækket, og kravet kan ikke rejses for den, der på denne måde har  

 fået boet udlagt.
Hvis dødsfaldet er indtruffet inden dispositionsdatoen, og pensionisten  

 heller ikke rent faktisk har disponeret over beløbet, kan beløbet ikke anses  

 for indgået i boet.
Beløbet skal tilbageføres til kommunen, såfremt såvel  

 tilbagekaldelsen, som den faktiske tilbageførsel kan ske inden  

 dispositionsdatoen.
Kan disse betingelser ikke opfyldes, eller kan beløbet  

 ikke tilbageføres, fordi de efterladte har hævet beløbet, må forvaltningen  

 rette henvendelse til skifteretten eller de efterladte med krav om  

 tilbagebetaling uden hensyn til boets stilling.
Pension til efterlevende ægtefælle 190. Pension til en efterlevende  

 ægtefælle udbetales i 3 måneder efter udgangen af den måned, hvori dødsfaldet  

 fandt sted, se lovens § 48. Det er en betingelse for ret til  

 efterlevelsespension, at begge ægtefæller modtager pension efter lov om  

 social pension, dvs. enten folkepension, førtidspension eller  

 invaliditetsydelse.
Der er dog også ret til efterlevelsespension i tilfælde  

 hvor en pensionist, der modtager hustrutillæg, afgår ved døden og i tilfælde,  

 hvor hustruen til en pensionist, der modtager hustrutillæg afgår ved døden se  

 § 3, stk. 6 og 7 i lov nr. 248 af 8. juni 1983, og § 4, stk. 5 og 6 i lov nr.  

 249 af 8. juni 1983.
Der er ikke ret til efterlevelsespension, hvis pensionen ved dødsfaldet er  

 bortreguleret på grund af indtægtsforholdene.
Efterlevelsespension kan ikke  

 udbetales, hvis samlivet mellem ægtefællerne var ophævet ved dødsfaldet.
Samlivet anses for ophævet, når den ene af ægtefællerne har fået ophold på  

 institution, se nærmere pkt. 165. Da samlivet anses for ophævet fra det  

 tidspunkt pensionen nedsættes eller inddrages under opholdet, kan der ikke  

 udbetales efterlevelsespension, hvis dødsfaldet sker efter dette tidspunkt.
I  

 relation til efterlevelsespension anses samlivet ikke for ophævet, hvis begge  

 ægtefæller har fået ophold på samme institution.
Efterlevelsespension  

 udbetales med ægtefællernes sammenlagte pension med det beløb, der gælder ved  

 dødsfaldet.
Den efterlevendes egen pension beregnes i 3 måneders perioden  

 således fortsat efter reglerne for samgifte pensionister.
Pensionen  

 pristalsreguleres på sædvanlig måde.
Efterlevelsespension omfatter også  

 bistands- og plejetillæg.
Retten til efterlevelsespension i 3 måneder fra  

 udgangen af den måned, hvori dødsfaldet fandt sted, begrænses i øvrigt af  

 bestemmelserne om nedsættelse eller inddragelse af pension under ophold på  

 institution.
Personligt tillæg Generelt om personligt tillæg 191. Der kan ydes personligt tillæg til  

 pensionister, hvis økonomiske forhold er ganske særlig vanskelige, bl.a. på  

 grund af høje varmeudgifter, se lovens § 17. Der er ikke i loven begrænsning  

 af, til hvilke formål tillæg kan ydes.
Det forudsættes imidlertid, at  

 pensionistens forhold i alle tilfælde tages op til en konkret vurdering, og  

 at tillæg kun ydes, hvor kommunen skønner det nødvendigt eller  

 hensigtsmæssigt.
Personligt tillæg kan ydes i form af et engangsbeløb i tilfælde, hvor  

 pensionisten er i en øjeblikkelig trangssituation, men også som løbende  

 hjælp.
Personlige tillæg, som ydes løbende, bør tages op til vurdering med  

 jævne mellemrum for at sikre, at betingelserne for ydelsen fortsat er til  

 stede.
Selv om tillægget tildeles efter et konkret skøn foretaget af den enkelte  

 kommune, kan det være hensigtsmæssigt at skabe en mere ensartet praksis fra  

 kommune til kommune.
Der er derfor nedenfor angivet nogle vejledende  

 retningslinier for ydelse af personlige tillæg til en række formål.
De  

 vejledende retningslinier kan derudover tjene som støtte for kommunerne ved  

 udøvelsen af skønnet.
Personlige tillæg ydes almindeligvis efter ansøgning, og kommunen bør  

 vejlede pensionisterne om muligheden for hjælp.
Personlige tillæg er  

 subsidiære ydelser, og pensionisten bør derfor have udnyttet muligheden for  

 hjælp efter anden lovgivning først.
Dog følger det af bistandslovens § 37,  

 stk. 1, 1. pkt., at reglerne om forbigående kontanthjælp er subsidiære i  

 forhold til ydelser efter anden lovgivning - herunder pensionsloven.
Hjælp til en pensionists ikke-pensionsberettigede ægtefælle afholdes som  

 hovedregel efter en selvstændig vurdering af dennes egen situation.
Den  

 ikke-pensionsberettigede ægtefælle skal således i givet fald have hjælp efter  

 bistandsloven.
Udgifter vedrørende børns forsørgelse kan derimod ydes som  

 personligt tillæg.
Om eventuel tilbagebetaling af personlige tillæg henvises  

 til pkt. 169.
Rådighedsbeløbet 192. Personlige tillæg ydes af rådighedsbeløbet efter  

 kommunernes skøn over pensionisternes trang i de enkelte tilfælde.
Det  

 almindelige rådighedsbeløb (se pensionslovens § 49, stk. 3, jfr. § 17, stk.  

 1) kan foruden til almindeligt personlige tillæg også anvendes til personlige  

 tillæg til varme, mens det særlige rådighedsbeløb til varme (se § 49, stk. 5,  

 jfr. § 17, stk. 2) alene kan bruges til dækning af pensionisternes  

 varmeudgifter.
Rådighedsbeløbet er efter loven det maksimale beløb, hvoraf staten yder  

 refusion.
Personlige tillæg udover rådighedsbeløbet ydes af den enkelte  

 kommune uden refusion fra staten.
 Kommunen kan bl.a. under hensyn til rådighedsbeløbets størrelse regulere  

 de vejledende satser for formue- og indtægtsgrænser, der er angivet nedenfor.
Formue- og indtægtsgrænser 193. Der bør i almindelighed ikke ydes  

 personlige tillæg til varme til pensionister, hvis likvide formue overstiger  

 35.000 kr.
Ved andre løbende ydelser, f.eks. medicinhjælp, diætkost m.v., og  

 ved engangsydelser kan der eventuelt anvendes en lavere formuegrænse, f.eks.  

 20.000 kr.
Det er rimeligt at se bort fra formue, der er bundet i fast ejendom, der  

 bebos af pensionisten, herunder fritidshus, der ikke anvendes  

 erhvervsmæssigt.
Hvis særlige forhold taler for det, kan der ved  

 formueopgørelsen ved beregning af tillægget ses bort fra værdipapirer.
Der  

 tænkes her specielt på pantebreve, hvis afkast er en forudsætning for, at  

 pensionisten kan bevare den nuværende bolig, samt pantebreve, der er  

 deponeret som sikkerhed for lån, der overstiger pantebrevets kursværdi.
Det er som udgangspunkt pensionistens aktuelle formue, der tages i  

 betragtning.
I praksis kan formuen ifølge seneste socialindkomstopgørelse i  

 de fleste tilfælde anvendes.
Som vejledende grænse for pensionisters indtægt ved siden af pensionen kan  

 anvendes det beløb, der den nærmest forudgående 1. oktober lå til grund for  

 tildeling af fuldt pensionstillæg.
Pr. 1. oktober 1984 udgør det nævnte beløb  

 9.100 kr. for enlige og 13.200 kr. for gifte.
Indtægten ved siden af  

 pensionen, opgøres på samme måde som indtægtsgrundlaget ved beregning af  

 pensionstillæg.
 Hvis udgiften isoleret set er en ekstraordinær belastning for pågældende  

 families økonomi, kan der ydes hjælp til trods for en overskridelse af  

 indtægtsgrænsen.
Dette kan f.eks. være tilfældet, hvor der er behov for betydeligt  

 personligt tillæg i form af løbende ydelser.
I denne situation kan det  

 endvidere være hensigtsmæssigt at tillægget aftrappes gradvist.
Om aftrapning  

 af varmehjælp, se pkt. 194.
Varmehjælp 194. Varmehjælp kan ydes til pensionister både i ejer- og  

 lejeboliger, uanset opvarmningsform.
Udgiften til opvarmning bør være  

 rimelig.
Opvarmes boligen ved gas eller elektricitet, fratrækkes den del af  

 udgiften, der anses for at være almindeligt husholdningsforbrug.
 Når det vurderes, om hjælpen i det enkelte tilfælde bør reguleres i  

 forhold til de vejledende retningslinier, kan der tages hensyn til om der i  

 pensionistens husstand er personer, som bør bidrage til dækning af  

 varmeudgifterne.
 Hvis persionistens indtægt ved siden af pensionen overstiger den  

 vejledende grænse, kan varmehjælpen nedsættes med 30 pct. af det beløb,  

 indtægten overstiger indtægtsgrænsen.
Egenbetalingen for enlige pensionister kan ansættes til et beløb, der  

 svarer til 7 pct. af pensionens grundbeløb for enlige den nærmest forudgående  

 1. oktober.
For samgifte og pensionister, som modtager hustrutillæg, kan den  

 udgøre 1 1/2 gange beløbet for enlige.
 Det sociale udvalg kan - under hensyn til rådighedsbeløbets størrelse  

 fastsætte en maksimumsgrænse for varmehjælpens størrelse eller fastsætte, at  

 der til den varmeudgift, som overstiger egenbetalingen, ydes et mindre  

 tilskud end 100 pct.
 Social- og sunhedsforvaltningen bør være opmærksom på tilfælde, hvor  

 varmeudgiften er meget høj i forhold til boligstørrelse og opvarmningsform,  

 og bør vejlede pensionister, der er ejere af helårsboliger, om eksisterende  

 muligheder for tilskud eller lån til energibesparende foranstaltninger i  

 henhold til loven om begrænsning af energiforbruget i bygninger.
Medicinhjælp 195. Ved lov om offentlig sygesikring er der fastsat regler  

 om størrelsen af det offentliges tilskud til medicin.
Loven er senest ændret  

 ved lov nr. 266 af 30. maj 1984, der giver særlige regler for pensionister og  

 kronisk syge.
 De nærmere regler om tilskud efter sygesikringsloven er fastsat i  

 socialministeriets bekendtgørelse nr. 360 af 20. februar 1981.  

 Bekendtgørelsen er senest ændret ved indenrigsministeriets bekendtgørelse nr.  

 267 af 30. maj 1984 om fortegnelse over lægemidler, der er  

 tilskudsberettigede efter sygesikringsloven.
 Der er efter sygesikringsloven mulighed for, at lægen i enkelttilfælde kan  

 søge sundhedsstyrelsen om tilskud til en patients udgifter til lægemidler,  

 der ikke er optaget i bekendtgørelsens fortegnelse.
 Tildeling af medicinhjælp til en person, der ikke allerede modtager  

 medicinhjælp, bør kun ske efter ansøgning.
 I forbindelse med den årlige pensionsberegning og når pensionistens  

 økonomiske forhold i øvrigt vurderes, bør det undersøges, om den pågældende  

 fortsat opfylder betingelserne for medicinhjælp.
Medicinhjælp kan ydes til al medicin der er tilskudsberettiget og  

 ordineret af en læge.
Der kan endvidere efter kommunens skøn ydes hjælp til  

 lægeordinerede lægemidler, der ikke er tilskudsberettigede.
Til de lægemidler, hvor det offentlige efter sygesikringsloven yder  

 tilskud, kan der ydes supplerende hjælp op til 100 pct. af patientens egen  

 udgift.
For afsnit II-medicins vedkommende kan det eventuelt besluttes, at  

 der alene ydes hjælp med op til 100 pct. for bestemte lægemidlers  

 vedkommende.
I disse tilfælde bør lægemidlerne være anført på  

 medicinbevillingen.
 For så vidt angår lægeordineret medicin, der ikke er tilskudsberettiget  

 efter sygesikringsloven, bør størrelsen af hjælpen ikke overstige 75 pct. af  

 patientens egen udgift.
Bistands-plejeydelse 196. Til personer over 67 år, som ikke modtager  

 bistands- eller plejetillæg efter pensionslovens § 37, jfr. § 16, kan der  

 ydes personligt tillæg til dækning af pensionistens udgift til den fornødne  

 hjælp til bistand eller pleje.
Personligt tillæg kan her anses som et led i  

 bestræbelserne for at gøre det muligt for pensionisten at forblive i eget  

 hjem så længe som muligt.
Tillægget er subsidiært i forhold til hjælp i form  

 af hjemmehjælp og hjemmesygepleje.
For at personligt tillæg kan ydes, bør det dokumenteres, at pensionistens  

 tilstand i en længere periode eller varigt nødvendiggør bistand eller pleje  

 fra andre.
Pensionister, som af visitationsmyndigheden er anset for at  

 opfylde betingelserne for optagelse på plejehjem, må almindeligvis kunne få  

 personligt tillæg til bistand eller pleje, når de økonomiske betingelser i  

 øvrigt er opfyldt.
Men også andre pensionister, der har et bistands- eller  

 plejebehov uden derfor at have behov for at komme på plejehjem, kan have  

 behov for et personligt tillæg.
F.eks. vil blinde og stærkt svagtsynede ofte  

 kunne få et personligt tillæg.
I modsætning til bistands- eller plejetillægget bør personligt tillæg kun  

 ydes i det omfang, pensionisten dokumenterer sine udgifter til medhjælp.
Til  

 hjælp fra eventuelle pårørende, der har påtaget sig at bistå eller pleje  

 pensionisten, kan der under forudsætning af udgifter for pensionisten også  

 ydes et personligt tillæg.
 Pensionister, der modtager hjemmehjælp, kan bevilges personlige tillæg til  

 dækning af udgifter til nødvendig bistand eller pleje ud over den, der kan  

 afhjælpes gennem den kommunale hjemmepleje.
 Hvor det drejer sig om bistand til pensionistens personlige fornødenheder  

 anbefales det, at ydelsen normalt maksimalt udbetales med et beløb svarende  

 til bistandstillæg, jfr. § 49, stk. 1, nr. 12. Hvor det drejer sig om  

 vedvarende pleje eller tilsyn, kan ydelsen normalt maksimalt udbetales med et  

 beløb svarende til plejetillæg, jfr. § 49, stk. 1, nr. 13. Kun i ganske  

 særlige tilfælde bør der ydes hjælp, som overstiger nævnte tillæg.
Diætkost 197. Der kan ydes personligt tillæg til ekstraudgiften  

 i forbindelse med lægeordineret diætkost.
Ved diætkrævende sukkersyge, kan  

 der ydes hjælp til merudgifter som følge af diæten med et månedligt beløb  

 svarende til f.eks. 9 pct. af pensionens grundbeløb for enlige den nærmest  

 forudgående 1. oktober.
Hvis der ansøges om tilskud udover nævnte  

 maksimumsbeløb, bør udgifterne nærmere dokumenteres.
Ved andre lidelser bør  

 tilsvarende hjælp kun ydes efter forelæggelse af dokumentation for  

 merudgiftens størrelse.
Hvis pensionisten får udbragt varm mad som led i det  

 kommunale omsorgsarbejde, kan beløbet nedsættes til halvdelen.
Klageadgang I forbindelse med afgørelser må der gives de enkelte ansøgere vejledning  

 om klagemuligheder, herunder om fremgangsmåder ved indgivelse af klage og  

 klagefrister.
Der henvises i øvrigt til socialministeriets vejledning af 30. juni 1983  

 om vejledning om reglerne for klage til amtsankenævn og den sociale  

 ankestyrelse på det sociale område. 199. Klage over den måde, en sag er  

 blevet behandlet på, vil oftest være forbundet med en klage over afgørelse om  

 ret til ydelse og bør i så fald behandles af de sociale klageinstanser i  

 forbindelse med behandling af klagen over afgørelsen. 200. En direkte klage  

 over den måde, en sag er blevet behandlet på, kan rettes til de almindelige  

 eller de sociale tilsynsmyndigheder.
Socialministeriet planlægger at udsende  

 en generel vejledning herom.
Administration Kommunerne Det sociale udvalg 201. Loven om social pension administreres af det  

 sociale udvalg, medmindre andet er bestemt, se lovens § 57. I de kommuner,  

 hvor der er magistratsordning, varetages administrationen dog af magistraten,  

 se den sociale styrelseslov.
Social- og sundhedsforvaltningen 202. Det sociale udvalgs kompetence  

 forudsættes af udvalget delegeret til sundhedsforvaltningen i det omfang, der  

 er behov for det i den enkelte kommune.
Sagsbehandlingen vil således som  

 oftest blive varetaget af social- og sundhedsforvaltningen på det sociale  

 udvalgs vegne.
Bopælskommuneforpligtelse 203. Administrationen varetages som hovedregel  

 af den aktuelle bopælskommune.
Bopælskommuneforpligtelsen indebærer, at  

 kommunen skal modtage pensionsansøgningen, vejlede pensionisten, beregne og  

 udbetalte pension m.v.
For pensionister med bopæl i udlandet påhviler bopælskommuneforpligtelsen  

 den seneste bopælskommune her i landet.
Bopælskommuneforpligtelsen er dog i  

 visse tilfælde henlagt til sikringsstyrelsen, bekg. (SIS) § 1, og cirk. § 26.  

 204. En kommune bevarer pligten som bopælskommune, hvis den får en pensionist  

 optaget på en af følgende institutionstyper i en anden kommune:
 Det vil kunne aftales mellem den faktiske opholdskommune og den  

 indlæggende kommune, hvilken af kommunerne der foretager beregning og  

 udbetaling af pension, se pkt. 55 i socialministeriets cirkulære af 27.  

 december 1976 om regnskabsaflæggelse og refusion.
Flytning 205. Ved flytning til en anden kommune her i landet skal  

 pensionisten give meddelelse til fraflytningskommunen og henvende sig til  

 tilflytningskommunen om fortsat udbetaling af pension.
Fraflytningskommunen  

 skal sende sagens akter til den nye kommune.
Om flytning til Færøerne og  

 Grønland henvises der til pkt. 22. Hvis en førtidspensionsansøger flytter,  

 inden sagen er videresendt til revaliderings- og pensionsnævnet, må sagen som  

 hovedregel oversendes til den nye bopælskommune.
I tilfælde, hvor sagen er  

 sendt til revaliderings- og pensionsnævnet, må flytning til et andet amt på  

 tilsvarende måde bevirke, at sagen oversendes til nævnet i det nye amt.  

 Allerede afsagte kendelser må naturligvis færdigekspederes.
Hovedreglen kan fraviges, når forholdene taler for det.
Det kan f.eks.  

 være tilfældet, hvor en pensionsansøgning stort set er færdigbehandlet i  

 fraflytningskommunen eller nævnssekretariatet, og hvor flytningen ikke i sig  

 selv kan antages at medføre nogen ændring af indstillingen.
Her vil  

 oversendelse til tilflytningskommunen formentlig kun betyde merarbejde for  

 denne og forlænget ventetid for ansøgeren.
 Hvis ansøgeren kræver, at sagen viderebehandles i den nye bopælskommune  

 eller det nye amt, skal sagen dog oversendes.
Den regionale organisation Socialcentrene 206. I amtskommunerne skal socialcentrene bistå og vejlede  

 kommunernes sociale udvalg i sager om social pension, § 17, stk. 2 i den  

 sociale styrelseslov.
 Herudover påhviler det socialcentrene at varetage sekretariatsopgaver i  

 forhold til amtskommunens revaliderings- og pensionsnævn og amtsankenævnet.
 Revaliderings- og pensionsnævnene 207. I hvert amt er der nedsat et  

 revaliderings- og pensionsnævn, § 18, stk. 1 i den sociale styrelseslov.
 De sager, der afgøres af nævnet, forberedes dels i primærkommunens social-  

 og sundhedsforvaltning, dels i socialcentret.
Revaliderings- og pensionsnævnene træffer afgørelse i pensionssager og  

 nogle sager inden for bistandslovens område.
Nævnene og socialcentrene har  

 således mulighed for en koordineret sagsbehandling i relation til andre  

 sociale sagsområder, f.eks. ved samtidig stillingtagen til alternative  

 løsninger i de sager, hvor pension ikke kan tilkendes.
 Udover pensionssagerne skal nævnet træffe afgørelse i sager om  

 etableringshjælp efter bistandslovens § 42, stk. 2, forhøjet varig hjælp  

 efter bistandslovens § 43, stk. 3 og støtte til motorkøretøjer efter  

 bistandslovens § 58, stk. 3. Hvis nævnet mener, at der foreligger andre  

 muligheder for hjælp efter bistandsloven, hvor det sociale udvalg har  

 kompetencen til at træffe afgørelse, kan sagen hjemvises til fornyet  

 behandling i udvalget.
Forretningsordenen for revaliderings- og pensionsnævnene fastsættes af  

 socialministeren, § 18, stk. 3 i den sociale styrelseslov.
Afgørelsen kan i  

 visse sager træffes af formanden.
Der henvises til de nærmere bestemmelser i  

 socialministeriets bekendtgørelse nr. 166 af 15. marts 1976 og seneste  

 ændring af 30. november 1983 af forretningsordenen for revaliderings- og  

 pensionsnævnene. 208. Inden for pensionsområdet har revaliderings- og  

 pensionsnævnet kompetence til at træffe følgende afgørelser, jfr. § 18, stk.  

 2 i den sociale styrelseslov og pensionslovens § 59:
 I tilfælde hvor en tjenestemand får tilkendt højeste eller mellemste  

 førtidspension drejer den vejledende udtalelse sig om omfanget af  

 tjenestemandens erhvervsevne på afskedigelsestidspunktet, jfr.  

 tjenestemandspensionslovens § 7, stk. 1.
 Hvis tjenestemanden ikke ønsker at søge social pension, men alene  

 kvalificeret tjenestemandspension, afgiver revaliderings- og pensionsnævnet  

 en vejledende udtalelse om, hvorvidt erhvervsevnenedsættelsen ville berettige  

 tjenestemanden til højeste eller mellemste førtidspension.
Tilkendelse af kvalificeret svagelighedspension kræver ligesom tilkendelse  

 af mellemste eller højeste førtidspension en nedsættelse af erhvervsevnen til  

 en tredjedel eller derunder.
Finansministeriet lægger vægt på, at  

 afgørelserne træffes på et ensartet grundlag.
I kendelser eller vejledende  

 udtalelser i sager vedrørende tjenestemænd, der ikke har været bedømt i fuldt  

 erhverv, må nævnene give oplysning om det anvendte bedømmelsesgrundlag, om en  

 eventuel erhvervsevnenedsættelse gælder udeerhvervet, og om  

 invaliditetsgraden under forudsætning af vurderingsgrundlaget fuldt  

 selverhverv.
Helbredsbedømmelsesnævnets anmodning om en vejledende udtalelse fra  

 revaliderings- og pensionsnævnene kræver ikke samtykke fra tjenestemanden,  

 men må ses som et led i det almindelige princip om samarbejde mellem  

 offentlige myndigheder.
Helbredsbedømmelsesnævnet underretter tjenestemanden  

 om, at sagen er oversendt til udtalelse i revaliderings- og pensionsnævnet.  

 Tjenestemanden må herved være underrettet om, at dette eventuelt kan medføre,  

 at revaliderings- og pensionsnævnet vil anmode om yderligere oplysninger,  

 herunder speciallægeerklæringer, jfr. herved tjenestemandspensionslovens §  

 32, hvorefter ministeren kan kræve sådanne helbredsoplysninger, som han anser  

 for nødvendige.
Det kan videre kræves at den pågældende underkaster sig  

 særlige undersøgelser, eventuelt under indlæggelse til observation på et  

 hospital. 210. Hvis en ansøger har fået tilkendt erstatning efter  

 arbejdsskadeforsikringsloven eller anden dertil svarende lov for nedsættelse  

 af erhvervsevnen med 65 pct., eller derover skal revaliderings- og  

 pensionsnævnet tage stilling til, om pensionstilkendelsen er begrundet i  

 samme invaliditet, og om der efter lovens § 32 skal foretages fradrag i  

 førtidspensionen, jfr. nævnets forretningsorden, og pkt. 109 og 149 i  

 vejledningen. 211. Nævnet kan bestemme, at sagen bortfalder eller ydelsen  

 inddrages i de tilfælde, hvor en person ikke medvirker til nødvendige  

 undersøgelser, jfr. § 24, optræning eller andre foranstaltninger, der må  

 antages mere varigt at kunne forbedre erhvervsevnen væsentligt.
Nævnets  

 formand kan midlertidigt standse udbetalingen, hvis formanden anser det for  

 sandsynligt, at afgørelsen vil gå ud på, at ydelsen skal inddrages.
Nævnet  

 skal herefter træffe sin afgørelse hurtigst muligt.
 Den centrale organisation 212. Socialministeriet varetager den centrale  

 ledelse og administration og fører det overordnede tilsyn på pensionsområdet.
Sikringsstyrelsen bistår socialministeriet ved administrationen af  

 pensionsloven herunder med opgaver af statistisk, budgetmæssig og  

 planlægningsmæssig karakter.
Sikringsstyrelsen bistår desuden kommunerne,  

 amtskommunerne, revaliderings- og pensionsnævnene, amtsankenævnene og den  

 sociale ankestyrelse, se lovens § 60.
 Sikringsstyrelsen træffer afgørelse om dispensation fra lovens krav om  

 fast bopæl her i landet, se § 3, stk. 4.
Sikringsstyrelsen, den 5. september 1984 F.
B.
Svarrer /Ib Valsborg Bilag 1 (* 2) Bilag 2 (* 2 Bilag 3 (* 2 Bilag 4 (* 2 Bilag 5 Fortegnelse over pensionsanvisningsområder inden for staten, folkeskolen,  

 folkekirken og statsgaranterede pensionsordninger m.v.
Statens Regnskabsdirektorat, Borgergade 18, 1071 København K.
Generaldirektoratet for statsbanerne, lønningskontoret, Sølvgade 40, 1349 København K.
Generaldirektoratet for post- og telegrafvæsenet, bogholderikontoret, Tietgensgade 39, II, 1530 København V.
Folketingets bureau, Christiansborg, 1218 København K.
 Samtlige amtskommuner.
Pensionskassen for tjenestemænd ansatte under Nationalforeningen til  

 tuberkulosens bekæmpelse, Store Strandstræde 21, 1255 København K.
Pensionsfonden af 1951, Sydbank A/ S, 6300 Gråsten.
Pensionsfonden for Danmarks Radios tjenestemænd, TV-byen, 2860 Søborg.
 (* 1) Udbetales først fra 1. januar 1985.
