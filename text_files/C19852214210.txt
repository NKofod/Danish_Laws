Cirkulæreskrivelse om meddelelse om  

 rådighed i forbindelse med arbejde, hvor der foreligger  

 frigørelsesattest Kommentarer m.v.:
 Et medlem, der i arbejdsforholdet havde  

 frigørelsesattest, fandtes ikke at være til rådighed for  

 arbejdsmarkedet på fuld tid på grund af manglende aktivitet med  

 hensyn til at skaffe sig overarbejde.
 Meddelelse om afgørelsen:
 Et medlem, der var ansat med en ugentlig arbejdstid  

 på 28 timer, havde i ansættelsesforholdet  

 frigørelsesattest og modtog supplerende dagpenge op til 40 timer.
 På et tidspunkt gav arbejdsgiveren meddelelse om, at  

 der skulle bruges folk til overarbejde og at interesserede skulle lade sig  

 skrive op på virksomhedens kontor.
 Kassens ledelse var af den opfattelse, at medlemmet ikke  

 var til rådighed for arbejdsmarkedet på fuld tid, idet medlemmet  

 ikke lod sig skrive op til nævnte overarbejde.
 Direktoratet fandt ved sin afgørelse, at medlemmet,  

 på baggrund af den manglende aktivitet med hensyn til at skaffe sig  

 overarbejde, måtte dokumentere sin rådighed for  

 arbejdsmarkedet.
 Direktoratets afgørelse tiltrædes af  

 ankenævnet med den af direktoratet givne begrundelse, idet  

 ankenævnet har lagt til grund, at der har været tale om  

 overenskomstmæssigt varslet overarbejde.
