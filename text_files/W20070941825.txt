 Ophævelse  

 af Arbejdstilsynets påbud om etablering af sikkerhedsorganisation i en  

 aftenskole.
Den 2.  

 juni 2006 var Arbejdstilsynet på tilsynsbesøg på en aftenskole.
Under besøget  

 konstaterede Arbejdstilsynet, at aftenskolen beskæftigede mere end 9  

 personer.  


  

 Arbejdstilsynet meddelte ved afgørelse af 11. juli 2006, at aftenskolen  

 skulle  

 oprette en sikkerhedsorganisation.
Begrundelsen var, at skolen havde over 9  

 ansatte.
Dette uanset, at flere af underviserne var ansat til at undervise i  

 ganske få timer.  


  

 Arbejdsmiljøklagenævnet ophævede Arbejdstilsynets afgørelse om påbud om  

 etablering af en sikkerhedsorganisation.  


  

 Nævnet fandt, at aftenskolen kunne karakteriseres som en sæsonbetonet  

 virksomhed.  


  

 Nævnet lagde ved afgørelsen vægt på, at aftenskolen kun havde åbent i kortere  

 perioder om året.  


  

 Nævnet lagde ved afgørelsen endvidere vægt på, at mindre end 10 af  

 underviserne  

 i undervisningsåret 2005-2006 samtidig var beskæftiget i mindst 3 måner.
 Arbejdsmiljøklagenævnet har på møde den  

 30. januar 2007 behandlet XX´s klage over Arbejdstilsynets  

 afgørelse af 11. juli 2006 vedrørende påbud om oprettelse af  

 sikkerhedsorganisation  

 ved XX aftenskole.
Nævnet traf følgende A F G Ø R E L S E Arbejdsmiljøklagenævnet finder, at der foreligger  

 særlige forhold for aftenskolen XX, således at der ikke skal oprettes en  

 sikkerhedsorganisation.
 Arbejdsmiljøklagenævnet ændrer således Arbejdstilsynets  

 afgørelse af 11. juli 2006.
B E G R  

 U N D E L S E Arbejdsmiljøklagenævnet har lagt til grund, at   

 	  

 XX i undervisningsåret  

 2005-2006 havde ansat 28 undervisere,   

 	  

 de 28 undervisere  

 havde mellem 3 og 202 lektioner på årsplan,   

 	  

 12 af de 28  

 undervisere var ansat i en periode på mere end 3 måneder, men kun få af disse  

 undervisere  

 var beskæftiget samtidigt inden for en periode på mindst 3 måneder.
 Det fremgår af loven, at der skal oprettes  

 sikkerhedsorganisation, hvis virksomheden har mindst 10 ansatte.
Alle ansatte, undtagen virksomhedsledere og personer,  

 som betragtes som arbejdsledere, regnes med.
Ansatte ved kontor,  

 administration  

 og butiksarbejde skal dog kun medregnes, hvis disse er beskæftiget mindst 10  

 timer pr. uge.
 Det er udgangspunktet at alle ansatte, dvs. også  

 deltidsansatte efter reglerne skal medregnes ved opgørelsen af antallet af  

 ansatte.
 Efter reglerne kan der for fag og faglige områder eller  

 enkeltvirksomheder, hvor særlige forhold foreligger tillades fravigelser fra  

 enkelte bestemmelser i bekendtgørelsen om virksomhedens sikkerheds  og  

 sundhedsarbejde, når det skønnes rimeligt og fuldt forsvarligt og i det  

 omfang,  

 det er foreneligt med direktiv 89/391/EØF af 12. juni 1989 om iværksættelse  

 af  

 foranstaltninger til forbedring af arbejdstagernes sikkerhed og sundhed i  

 arbejdet.
I At-vejledning nr.
F.2.4 pkt. 6 angives: I  

 sæsonbetonede virksomheder, som fx visse restauranter, butikker og  

 campingpladser, der kun har åbent i korte perioder af året, vil en  

 sikkerhedsorganisation  

 ikke få en rimelig funktionsperiode.
Det er derfor praksis, at disse  

 virksomheder  

 kun skal oprette en sikkerhedsorganisation, hvis der indenfor et år er mindst  

 ti ansatte, der samtidig er beskæftiget i virksomheden i mindst tre  

 måneder. Nævnet finder, at aftenskolen XX kan karakteriseres som  

 en sæsonbetonet virksomhed.
I denne vurdering er indgået, at aftenskolen kun  

 har åbent i kortere perioder om året.
 På baggrund af de indhentede oplysninger om  

 underviserernes ansættelsesperioder finder nævnet, at XX ikke skal oprette en  

 sikkerhedsorganisation.
 Nævnet har herved lagt vægt på, at mindre end 10 af  

 underviserne i undervisningsåret 2005-2006 samtidig var beskæftiget i mindst  

 3  

 måneder.
R E G L E R Arbejdsmiljøklagenævnet henviser til   

 	  

 § 6 og § 8, stk. 1 i lov  

 om arbejdsmiljø, jf. lovbekendtgørelse nr. 268 af 18. marts 2005, og   

 	  

 § 2, § 4, stk. 1 og §  

 41 i Arbejdsministeriets bekendtgørelse nr. 575 af 21. juni 2001 om  

 virksomhedernes sikkerheds- og sundhedsarbejde, som ændret ved  

 Beskæftigelsesministeriets bekendtgørelse nr. 491 af 20. juni 2002 om ændring  

 af bekendtgørelse om virksomhedernes sikkerheds- og sundhedsarbejde.
Arbejdsmiljøklagenævnet skal endvidere henvise til AT-vejledning nr.
F.2.4 af 1. marts 2006 vedrørende  

 Virksomhedernes sikkerheds  og sundhedsarbejde.
På klagenævnets  

 vegne XXX Kopi til XXX De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller sagen på følgende måde:
  Arbejdstilsynet, tilsynscenter 4 ved tilsynsførende  

 AA besøgte den 2. juni 2006 aftenskolen og talte med BB.
Det blev oplyst, at virksomheden beskæftiger mere end 9  

 personer.
Der var ikke etableret sikkerhedsorganisation, idet der ikke blandt  

 de ansatte var valgt en sikkerhedsrepræsentant, som sammen med en  

 arbejdsleder  

 kunne udgøre sikkerhedsorganisationen.
 I udkast pr. 6. juni 2006 påbød Arbejdstilsynet derfor  

 XX at etablere en sikkerhedsorganisation.
 Udkastet blev sendt i høring og aftenskolen anførte den  

 15. juni 2006:
Det beskrives,  

 at der ganske vist er mere end 9 ansatte, men at de alle er ansat på meget  

 kort  

 tid (nogle helt ned til 3 lektioner pr. år, altså en enkelt kursusaften).  

 Tilsammen  

 har alle undervisere ca. 1/2 årsværk.
Mange er måske kun i gang et enkelt år,  

 da oprettelsen af holdene afhænger af om der er kursister nok.
Det er da vist  

 at skyde gråspurve med kanoner at kræve en sikkerhedsorganisation  

 for 1/2  

 årsværk.
Med hensyn til  

 dette påbud forventer vi, at man i Arbejdstilsynet tager det op til  

 revurdering  

 og herefter forhåbentlig kan meddele os at det er bortfaldet. Derudover oplyste XX, at være en aftenskole, der  

 hovedsageligt anvender folkeskolelokaler til undervisningslokaler der i  

 forvejen er omfattet af de enkelte skolers egne arbejdspladsvurderinger.  

 Underviserne er ansat til afvikling af nærmere specificerede kurser af  

 varierende længde og har for langt de flestes vedkommende meget få lektioner  

 på  

 årsplan.
Kun 9 personer har mere end 30 lektioner (altså 22 1/2 timer) på et  

 helt år.
 Arbejdstilsynet fastholdt kravet om at oprette  

 sikkerhedsorganisation med den begrundelse, at virksomheden har over 9  

 ansatte.  

 Dette uanset, at flere af underviserne er ansat til at undervise i ganske få  

 timer.
 Det endelige påbud blev derfor udstedt den 11. juli  

 2006 i overensstemmelse med udkastet.
 Som vejledning oplyste Arbejdstilsynet, at det følger  

 af arbejdsmiljølovens § 6, stk. 1, at virksomheder med 10 ansatte eller  

 derover  

 skal organisere arbejdet med sikkerhed og sundhed.
Endvidere følger det af reglerne, at arbejdsgiveren  

 skal sørge for, at samarbejdet etableres.
Heri ligger, at de ansatte bør have  

 rimelig tid og lejlighed til at vælge en sikkerhedsrepræsentant.
Arbejdslederen for en afdeling eller et arbejdsområde  

 udgør sammen med sikkerhedsrepræsentanten sikkerhedsgruppe for den pågældende  

 afdeling eller det pågældende arbejdsområde.  2. Arbejdstilsynets  

 afgørelse Arbejdstilsynet traf den 11. juli 2006 følgende  

 afgørelse:
 Sikkerhedsorganisation  

 (SIO) (Arbejdsmiljøproblem  

 nr.:) Arbejdstilsynet har besøgt  

 XX Beskrivelse Det blev oplyst, at virksomheden beskæftiger mere end 9  

 personer.
Der var ikke etableret sikkerhedsorganisation, idet der ikke blandt  

 de ansatte var valgt en sikkerhedsrepræsentant, som sammen med en  

 arbejdsleder  

 kunne udgøre sikkerhedsorganisationen.
 Virksomhedens  

 kommentarer til høringen:
Det beskrives, at  

 der ganske vist er mere end 9 ansatte, men at de alle er ansat på meget kort  

 tid (nogle helt ned til 3 lektioner pr. år, altså en enkelt kursusaften).  

 Tilsammen har alle undervisere ca. 1/2 årsværk.
Mange er måske kun i gang et  

 enkelt år, da oprettelsen af holdene afhænger af om der er kursister nok.
 Med hensyn til  

 dette påbud forventer vi, at man i Arbejdstilsynet tager det op til  

 revurdering  

 og herefter forhåbentlig kan meddele os at det er bortfaldet.
 Arbejdstilsynets  

 kommentarer:
 Arbejdstilsynet  

 fastholder kravet om at oprette sikkerhedsorganisation med den begrundelse,  

 at  

 virksomheden har over 9 ansatte, dette også selv om, at flere af underviserne  

  

 er ansat til at undervise i ganske få timer.
Påbud Det påbydes XX at etablere sikkerhedsorganisation.
 Påbudet skal efterkommes  

  

 senest mandag den 2. oktober 2006.
 Hvis påbudet ikke efterkommes inden fristen, vil der  

 normalt blive indgivet politianmeldelse.
Hjemmel   

 	  

 Arbejdsministeriets  

 lovbekendtgørelse nr. 268 af 13. marts 2005 af lov om arbejdsmiljø, § 6, stk.  

 1  

 og § 77, stk.1, § 6, stk. 1 og § 77, stk. 1.
   

 	  

 Arbejdsministeriets  

 bekendtgørelse nr. 575 af 21. juni 2001 om virksomhedernes sikkerheds- og  

 sundhedsarbejde, som ændret ved bekendtgørelse nr. 491 af 20. juni 2002 og  

 bekendtgørelse  

 nr. 557 af 17. juni 2004, § 2.
Vejledning Det følger af arbejdsmiljølovens § 6, stk. 1, at  

 virksomheder med 10 ansatte eller derover skal organisere arbejdet med  

 sikkerhed og sundhed.
Endvidere følger af reglerne, at arbejdsgiveren skal  

 sørge for, at samarbejdet etableres.
Heri ligger, at de ansatte bør have  

 rimelig tid og lejlighed til at vælge en sikkerhedsrepræsentant.
 Arbejdslederen for en afdeling eller et arbejdsområde  

 udgør sammen med sikkerhedsrepræsentanten sikkerhedsgruppe for den pågældende  

 afdeling eller det pågældende arbejdsområde.
 Såfremt sikkerhedsrepræsentanten eller arbejdslederen i  

 en sikkerhedsgruppe, der etableres, ikke har deltaget i  

 arbejdsmiljøuddannelse  

 i form af en § 9- uddannelse eller såfremt uddannelsen er gennemført før 1.  

 april 1991, skal personen tilmeldes en arbejdsmiljøuddannelse inden 4 uger  

 efter valg og have gennemført uddannelsen indenfor en periode på 8 måneder,  

 jf.  

 Arbejdsministeriets bekendtgørelse nr. 457 af 14. juni 1999 om  

 sikkerhedsgruppens arbejdsmiljøuddannelse, som ændret ved bekendtgørelse nr.  

 1099 af 12. december 2002, bekendtgørelse nr. 558 af 17. juni 2004 og  

 bekendtgørelse  

 nr. 1505 af 21. december 2004, § 12.
 Der henvises i øvrigt til bekendtgørelser, vejledninger  

 og andet informationsmateriale om virksomhedernes sikkerheds- og  

 sundhedsarbejde samt sikkerhedsgruppens arbejdsmiljøuddannelse på  

 Arbejdstilsynets hjemmeside (www.at.dk).
Tilbagemelding Arbejdstilsynet skal senest mandag den 9. oktober 2006  

 have modtaget meddelelse om, hvordan påbudet er efterkommet.
Meddelelsen skal  

 gives skriftligt på vedlagte tilbagemeldingsblanket.
Pligten til at foretage tilbagemelding er fastsat efter  

 Arbejdstilsynets bekendtgørelse nr. 235 af 3. juni 1977 om tilsynsbog og  

 tilsynsrapporter samt arbejdsmiljølovens § 76, stk. 1. 3. Klagen til  

 Arbejdsmiljøklagenævnet Klagen fra XX dateret den 14. juli 2006.
Først en kort orientering om den type virksomhed denne  

 klage handler om.
Vi er en aftenskole der hovedsageligt anvender  

 folkeskolelokaler til vores undervisning, lokaler der i forvejen er omfattet  

 af  

 de enkelte skolers egne arbejdspladsvurderinger.
Vores undervisere er ansat  

 til  

 afvikling af nærmere specificerede kurser af varierende længde og har for  

 langt  

 de flestes vedkommende meget få lektioner på årsplan, kun 9 personer har mere  

 end 30 lektioner (altså 22 ½ time) på et helt år.
Klage vedr.,  

 påbud: oprettelse af sikkerhedsorganisation Vi er meget uforstående overfor dette påbud.
Ganske  

 vist har vi mere end 9 ansatte, men de er alle ansat på meget kort tid (nogle  

 helt ned til 3 lektioner pr. år, altså en enkelt kursusaften). Tilsammen har  

 alle vore undervisere ca. 1/2 årsværk.
Mange er måske kun i gang et enkelt  

 år,  

 da oprettelsen af holdene afhænger af om der er kursister nok.
Det er da vist at skyde gråspurve med kanoner at  

 kræve en sikkerhedsorganisation for ½ årsværk? Med hensyn til dette påbud forventer vi, at man i  

 Arbejdstilsynet tager det op til revurdering og herefter forhåbentlig kan  

 meddele os at det er bortfaldet.  4. Arbejdstilsynets  

 udtalelse af 28. august 2006 Påbudet er korrekt hjemlet i:
 Arbejdsmiljølovens § 6. stk. 1:
I virksomheder  

 med 10 ansatte eller derover skal virksomhedens arbejde for sikkerhed og  

 sundhed organiseres. Arbejdsministeriets  

  

 bekendtgørelse  

 nr. 575 af  

 21. juni 2001 om virksomhedernes sikkerheds- og sundhedsarbejde, som ændret  

 ved  

 bekendtgørelse nr. 491 af 20. juni 2002 og ved bekendtgørelse nr. 557 af 17.  

 juni 2004 § 2, stk.1.
  

  

 I virksomheder  

 med 10 ansatte og derover skal sikkerheds- og sundhedsarbejdet organiseres  

 gennem en sikkerhedsorganisation. I forbindelse med klagen har Arbejdstilsynet yderligere  

 overvejet følgende bestemmelser i bekendtgørelsen:
 § 2, stk. 2. Alle  

 ansatte, der ikke er virksomhedsledere eller arbejdsledere i henhold til  

 arbejdsmiljølovens  

 § 23 og § 24, medregnes, jf. stk. 1.
§ 4.  

 Ved kontorarbejde eller andet administrativt  

 arbejde og ved arbejde i butikker, herunder supermarkeder, stormagasiner og  

 lignende, medregnes ved organiseringen af sikkerheds- og sundhedsarbejdet  

 efter  

 § 2 kun ansatte, der er beskæftiget 10 timer eller derover ugentligt En tilsvarende  

 regel har været i arbejdsmiljølovgivningen i mange år.
Ved bekendtgørelse nr.  

 575 af 21.06.06 indførtes ganske vist følgende bestemmelse:
Stk. 2. Ved  

 organisering af sikkerheds - og sundhedsarbejdet på virksomheder i øvrigt med  

 under 10 ansatte medregnes kun ansatte, der er beskæftiget 10 timer eller  

 derover ugentlig. § 4, stk. 2 blev imidlertid ophævet igen allerede ved  

 bekendtgørelse nr. 491 af 20.06.02.
 § 41. Direktøren  

 for Arbejdstilsynet kan for fag og faglige områder eller enkeltvirksomheder,  

 hvor særlige forhold foreligger, tillade fravigelser fra enkelte bestemmelser  

 i  

 bekendtgørelsen, når det skønnes rimeligt og fuldt forsvarligt og i det  

 omfang,  

 det er foreneligt med direktiv 89/391/EØF af 12. juni 1989 om iværksættelse  

 af  

 foranstaltninger til forbedring af arbejdstagerens sikkerhed og sundhed under  

 arbejdet.
At-vejledning  

 nr.
F.2.4 angiver i pkt. 6  

 : I sæsonbetonede virksomheder, som fx visse  

 restauranter, butikker og campingpladser, der kun har åbent i korte perioder  

 af  

 året, vil en sikkerhedsorganisation ikke få en rimelig funktionsperiode.
Det  

 er  

 derfor praksis, at disse virksomheder kun skal oprette en  

 sikkerhedsorganisation,  

 hvis der indenfor et år er mindst ti ansatte, der samtidig er beskæftiget i  

 virksomheden  

 i mindst tre måneder. Arbejdstilsynet ser ikke rettere end at XX er omfattet  

 af pligten til at etablere en sikkerhedsorganisation.
Ovennævnte § 4 i  

 bekendtgørelsen og vores praksis om sæsonarbejde er åbenlyst ikke relevante.  

 Herefter  

 er det lovens hovedregel der gælder  altså er der 10 eller flere  

 ansatte skal  

 der etableres en sikkerhedsorganisation.
Arbejdstilsynet er meget tilbageholdende med at meddele  

 dispensationer fra denne regel.
Mange aftenskoler og utallige andre  

 virksomheder kunne med en tilsvarende begrundelse søge dispensation.
I den  

 forbindelse er der også henset til, at ovennævnte § i bekendtgørelsen blev  

 lempet i 2001, men allerede skærpet igen året efter.
 Fra Arbejdsmiljøklagenævnets praksis har  

 Arbejdstilsynet været opmærksom på nævnets afgørelse af 7. april 2005 - om  

 sikkerhedsorganisation i en domkirke.
Påbudet af 11. juli 2006 fastholdes. ..
5. Nyt efter  

 klagen Brev fra XX modtaget den 23. oktober 2006:
Yderligere  

 oplysninger Alle vore undervisere er fritidsundervisere, som har  

 undervisningen fordi de brænder for en interesse, som de har lyst til at  

 udbrede kendskabet til i deres fritid.
Hovedparten af undervisningen foregår på folkeskoler  

 (som i forvejen har en sikkerhedsorganisation) og er fordelt på meget få  

 lektioner pr. underviser.
Således er 1179 timer (ca. ½ årsværk) fordelt på 28  

 undervisere (tallene stammer fra seneste hele skoleår 2005-06).
Sammen med denne fil er vedhæftet en excelfil, hvoraf  

 de undervisere vi havde i det seneste hele skoleår fremgår.
Af filen fremgår  

 det ligeledes, hvor mange timer den enkelte ansatte havde gennem hele  

 skoleåret.
Det ses, at undervisningen var fordelt på i alt 28 lærere.
Hvis  

 jeg  

 inddeler i grupper ser det sådan ud:
1- 10 lektioner 4 lærere 11- 20 lektioner 5 lærere 21 - 30 lektioner 8 lærere 31 - 40 lektioner 2 lærere 41- 50 lektioner 2 lærere 51 - 60 lektioner 4 lærere Herover har de henholdsvis 112, 141 og 202 lektioner.
 25 af i alt 28 lærere havde altså under 60 lektioner  

 (heraf 17 undervisere endda under 30 lektioner). En undervisningsaften er  

 typisk 2 eller 3 lektioner, i weekenderne dog flere lektioner. 7 af  

 underviserne  

 er kun i gang 1 eller 2 weekender, kun 10 er i gang mere end 10 gange på  

 årsplan.
 Indtil videre ser dette skoleår ud til at ligne  

 ovennævnte år med hensyn til aktiviteter, det ser dog ud til at ville falde  

 lidt hvis tendensen fortsætter.
For en god ordens skyld vil jeg lige slå fast, at vores  

 anke mod at oprette en sikkerhedsorganisation ikke skyldes modvilje mod vore  

 underviseres sikkerhed, men derimod det forhold, at der er stor udskiftning  

 af  

 undervisere fra år til år, da det er meget forskelligt hvilke kurser der er  

 deltagere nok til fra det ene år til det andet.
Uddannelse af en  

 sikkerhedsrepræsentant vil derfor let kunne blive en årlig tilbagevendende  

 begivenhed.
Det er mange ressourcer at afsætte i forhold til ½ årsværk, især  

 når der i forvejen er sikkerhedsorganisationer de steder der undervises.
Vi  

 udarbejder arbejdspladsvurderinger og tager hånd om eventuelle klager her.
Underviseren ansættes først (og får først  

 ansættelsesbrevet) når vi har deltagere nok til holdet.
Undervisere der har  

 mere et hold får et ansættelsesbrev for hvert hold.
Den enkelte lærer er ansat til at varetage det/de  

 kurser som der er elever nok til.
En afskrift af et eksempel (opdigtet  

 underviser) på en ansættelseskontrakt følger:
Ansættelsesbrev XX ansætter herved:
XXX  

 cpr. 999999-3333 XXX Aftalen omfatter undervisning/aktivitet for XX i  

 nedenstående emne:
Emne: 6601 slægtsforskning for begyndere Ugedag: torsdag kl. 19.00  20.50 timer i alt 20 I perioden 18.01. 05 - 26. 0405 Arbejdssted: XX Minimum antal tilmeldte for at holdet sættes i gang 10 Lønsats pr. d.d. 236,68 pr. lektion á 45 minutter.  

 Lønnen betales månedsvis bagud.
 I forbindelse med kursets start udleveres en holdliste  

 til underviseren med oplysninger om kursus/aktivitetssted, forventet start-  

 og  

 slutdato, aktuelle mødetider, forventet antal lektioner, navne på tilmeldte  

 m.v.
 Denne aftale underskrives i to eksemplarer, hvoraf hver  

 part får et.
Y-by  

 den xx.xx.xxxx Underviserens underskrift  

 skolelederens  

 underskrift ..
 Vi er af den klare opfattelse, at der ikke er nogen  

 rimelighed i at bruge så mange ressourcer på en sikkerhedsorganisation for  

 1/2  

 årsværk fordelt på 28 undervisere.
 Vi står meget gerne til disposition med yderligere  

 oplysninger.
Med venlig hilsen XXX Brev fra XX vedr. oversigt over undervisere i skoleåret  

 2005/2006. (brevet er modtaget Primo december 2006 Navn lektioner 45 min, 60 20 aftener á 3 lektioner i perioden 13. sept. til 14.  

 marts 25 5 aftener á 5 lektioner i perioden 30. marts til 1. juni 42 14 aftener á 3 lektioner i perioden 25 okt. til 31. jan.
15 5 aftener á 3 lektioner 20. sept. til 25. okt.
6 1 lørdag den 26 nov.
28 2 fredag/lørdag 7./18. april og 21./22. april 28 2 fredag/lørdag 4./5. nov. samt 11.112. nov.
141 24 x 4,5 lektioner, 22 x 1,5 i perioden 18. august. til  

 30. marts 30 12 x 2,5 lektioner i perioden 10. okt. til 13. marts 60 20 x 3 lektioner i perioden 19. sept. til 1. dec.
202 20 x 6 lektioner, 10 x 4 lektioner, 21 x 2 lektioner i  

 perioderne 14. sept. til 7. dec. samt 2.2 til 26.4 30 10 x 3 lektioner i perioderne 11. okt. - 6. dec., 17.  

 jan. til 31. jan., samt 28. febr. til 28. marts 112 2 fredag/lørdag/søndag samt 14 x 4 lektioner 4./5. nov. samt  

 11./12. nov. og perioden 13.9 - 21.3 52 26 x 2 lektioner i perioden 7. sept. til 5.4 9 3 x 3 lektioner i perioden 21.11 til 12.12 40 20 x 2 lektioner i perioden 29.9  15. dec. og 12.1 -  

 20.4 26 2 fredag/lørdag den 6./7. jan og den 3.14. marts 20 10 x 2 lektioner i perioden 19. august til 28. oktober 12 1 fredag/lørdag 27./28. januar 39 6 x 3 lektioner 2 x 5,5 lektion i perioderne 27.sept.-11.  

 okt. 1.- 15. nov., 2.og 3. febr.,  

 2l. febr.  

 til 7. marts 30 10 x 3 lektioner i perioden 26. sept. til 27. febr.
60 10 x 3 lektioner samt4xfredag/lørdag i 30 8. til 2. 11 samt 30.1 til 11.4 12 1 x fredag/lørdag 31. marts samt 1. april 24 12 x 2 lektioner i perioden 23. sept. til 16. dec.
3 1 x 3 lektioner den 16. maj 9 3 x 3 lektioner henholdsvis 4. okt., 25. okt. og 22. nov.
44 22 x 2 lektioner i perioden 15. sept. til 2. marts 20 10 x 2 lektioner i perioden 6. jan. til 17. marts Lektioner i alt  

 1179 6. Regler Lov om  

 arbejdsmiljø, jf. lovbekendtgørelse nr. 268 af 18. marts 2005 Kapitel 2 Virksomhedernes sikkerheds- og sundhedsarbejde Sikkerhedsorganisation § 6.  

  

 I  

 virksomheder med 10 ansatte eller derover skal virksomhedens arbejde for  

 sikkerhed og sundhed organiseres.
 Stk. 2.  

  

 Arbejdslederen  

 for en afdeling eller et arbejdsområde skal sammen med  

 sikkerhedsrepræsentanten  

 danne en sikkerhedsgruppe for den pågældende afdeling eller det pågældende  

 arbejdsområde.
 Stk. 3.  

  

 De ansatte skal  

 vælge en sikkerhedsrepræsentant for hver afdeling eller hvert  

 arbejdslederområde  

 til at indtræde i sikkerhedsgruppen og repræsentere sig i spørgsmål om de  

 ansattes  

 sikkerhed og sundhed.
 § 8.  

  

 Beskæftigelsesministeren fastsætter nærmere regler for opbygning og funktion  

 af  

 virksomhedernes arbejde for sikkerhed og sundhed, herunder regler om valg af  

 sikkerhedsrepræsentanter, om deres rettigheder og pligter, om oprettelse af  

 sikkerhedsgrupper og sikkerhedsudvalg og om disses opgaver samt om daglig  

 ledelse af sikkerhedsarbejdet.
 Stk. 2.
Arbejdsministeriets  

 bekendtgørelse nr. 575 af 21. juni 2001 om virksomhedernes sikkerheds- og  

 sundhedsarbejde, som ændret ved Beskæftigelsesministeriets bekendtgørelse nr.  

 491 af 20. juni 2002 om ændring af bekendtgørelse om virksomhedernes  

 sikkerheds-  

 og sundhedsarbejde Kapitel 2 Organisering af sikkerheds- og sundhedsarbejdet § 2.  

  

 I virksomheder  

 med 10 ansatte og derover skal sikkerheds- og sundhedsarbejdet organiseres  

 gennem en sikkerhedsorganisation.
 Stk. 2.  

  

 Alle ansatte,  

 der ikke er virksomhedsledere eller arbejdsledere i henhold til  

 arbejdsmiljølovens  

 § 23 og § 24, medregnes, jf. stk. 1.
 § 4.  

  

 Ved  

 kontorarbejde eller andet administrativt arbejde og ved arbejde i butikker,  

 herunder supermarkeder, stormagasiner og lignende, medregnes ved  

 organiseringen  

 af sikkerheds- og sundhedsarbejdet efter § 2 kun ansatte, der er beskæftiget  

 10  

 timer eller derover ugentligt.
Kapitel 7 Dispensation og klageadgang § 41.  

 Direktøren for Arbejdstilsynet kan for fag og faglige områder eller  

 enkeltvirksomheder, hvor særlige forhold foreligger, tillade fravigelser fra  

 enkelte bestemmelser i bekendtgørelsen, når det skønnes rimeligt og fuldt  

 forsvarligt og i det omfang, det er foreneligt med direktiv 89/391/EØF af 12.  

 juni 1989 om iværksættelse af foranstaltninger til forbedring af  

 arbejdstagerens  

 sikkerhed og sundhed under arbejdet.
 7. AT-anvisninger,  

 AT-meddelelser m.v.
 At-vejledning F.2.4 af 1. marts 2006 vedrørende  

 Virksomhedernes sikkerheds  og sundhedsarbejde.
