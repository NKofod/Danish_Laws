(Til alle amtsråd og  

 kommunalbestyrelser) Cirkulæret omfatter timelærere og vikarer ved selvstændige amtskommunale  

 skoler for vidtgående specialundervisning, ved tilsvarende skoler i  

 Frederiksberg kommune og ved selvstændige kommunale skoler for vidtgående  

 specialundervisning, hvor en amtskommune efter overenskomst med kommunen  

 afholder udgifterne i henhold til § 40, stk. 2, jfr. § 19, stk. 2, i  

 folkeskoleloven.
 Timelærere og vikarer ved observationsskoler, heldagsskoler og  

 undervisningscentre for svært handicappede elever er ikke omfattet.
 I medfør af § 30 i folkeskoleloven fastsættes efter forhandling med  

 Lærernes Centralorganisation følgende:
 § 1. Reglerne i kap. 1 og kap. 3-9 i undervisningsministeriets cirkulære  

 af 15. juni 1981 om timelærere, vakancevikarer og vikarer i folkeskolen, som  

 ændret ved cirkulære af 29. december 1982, finder tilsvarende anvendelse for  

 timelærere og vikarer ved den vidtgående specialundervisning, dog med de  

 ændringer som følger af de særlige regler om tjenestetid for og  

 overtimebetaling til lærere ved den vidtgående specialundervisning, jfr. §§  

 9-26 i undervisningsministeriets cirkulære af 26. januar 1981 om ledere og  

 lærere ved den vidtgående specialundervisning i folkeskolen, som ændret  

 senest ved cirkulære af 25. november 1982.
§ 2. Til timelærere, der er ansat de 1. august 1982 eller senere, faste  

 vikarer, årsvikarer, (faglærere) og månedslønnede vikarer ydes tillæg md  

 grundbeløb 8.880 kr.
Ved nedsat tjenestetid reduceres tillægget  

 forholdsmæssigt.
Grundbeløbet reguleres med taktreguleringstillæg.
 Stk. 2.  Til timelønnede vikarer ydes et tillæg til  

 timelønnen på 12 1/2 %.
 § 3. Cirkulæret træder i kraft den 1. august 1982. Samtidig ophæves  

 afsnit V i undervisningsministeriets cirkulære af 24. januar 1980 om ledere  

 og lærere ved den amtskommunale specialunderevisning for voksne og den  

 vidtgående specialundervisning i folkeskolen.
 Stk. 2. Timelærere, der er ansat før den 1. august 1982, bevarer som en  

 personlig ordning den hidtidige klassificering i lønrammeforløbene 18/25 og  

 18/26/28.
 Undervisningsministeriet, den 20. januar  

 1983.
 P.m.v.
 e.b.
Svend Erik Gertz fm.
