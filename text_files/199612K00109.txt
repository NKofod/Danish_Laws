Nr LSF 109 Forslag til Lov om ændring af lov om patientforsikring (Nedsættelse af  

 undergrænsen fra 20.000 kr. til 10.000 kr.) Fremsat af sundhedsministeren (Yvonne Herløv Andersen) den 4. december 1996 Vedtaget ved tredjebehandling den 20. december 1996 Lov nr. 1227 af 27/12/1996 § 1 I lov om patientforsikring, jf. lovbekendtgørelse nr. 849 af 14. oktober  

 1992, som ændret ved § 5 i lov nr. 1133 af 21. december 1994 og lov nr. 217  

 af 29. marts 1995, foretages følgende ændring:
1. I § 5, stk. 2, 1. pkt., ændres »20.000 kr.«  

 til: »10.000 kr.« § 2 Loven træder i kraft den 1. januar 1997 og finder anvendelse for sager,  

 som afgøres af Patientforsikringsforeningen den 1. januar 1997 eller senere.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Oprindeligt fremsat forslag § 1 I lov om patientforsikring, jf. lovbekendtgørelse nr. 849 af 14. oktober  

 1992, som ændret ved § 5 i lov nr. 1133 af 21. december 1994 og lov nr. 217  

 af 29. marts 1995, foretages følgende ændring:
 1. I § 5, stk. 2, 1. pkt., ændres »20.000 kr.«  

 til: »10.000 kr.«.
§ 2 Loven træder i kraft den 1. januar 1997 og finder anvendelse for sager,  

 som afgøres af Patientforsikringsforeningen den 1. januar 1997 eller senere.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Bemærkninger til lovforslaget Almindelige bemærkninger 1. Lovforslagets formål og indhold Formålet med lovforslaget er at udvide patienters muligheder for at få  

 erstatning for behandlingsskader på sygehusene.
Efter patientforsikringsloven ydes der i dag kun erstatning til skadelidte  

 patienter, hvis det samlede erstatningsbeløb overstiger 20.000 kr.
Hvis  

 beløbet er 20.000 kr. eller derunder, udbetales der ikke erstatning.
 Ved lovforslaget nedsættes undergrænsen fra 20.000 kr. til 10.000 kr.,  

 således at flere patienter får mulighed for at få erstatning for skader  

 forårsaget ved undersøgelse, behandling og lignende i sygehusvæsenet.
 Det foreslås, at udvidelsen af erstatningsadgangen skal gælde for alle  

 sager, som afgøres af Patientforsikringsforeningen fra lovens ikrafttræden  

 den 1. januar 1997 eller senere.
 Lovforslaget indgår som en del af forliget mellem regeringen og SF om  

 finansloven for 1997.
2. Oversigt over patientforsikringsordningen Ved lov nr. 367 af 6. juni 1991 om patientforsikring, jf.  

 lovbekendtgørelse nr. 849 af 14. oktober 1992 med senere ændringer, blev der  

 med virkning fra den 1. juli 1992 indført en erstatningsordning, der lettere  

 og hurtigere end efter de almindelige erstatningsregler (culpareglen) yder  

 erstatning til patienter eller disses efterladte samt forsøgspersoner og  

 donorer for skader forårsaget under behandling m.v. i sygehusvæsenet.
 Vedrørende lovforslaget (L 144 - F 1990-91) og dets behandling i  

 Folketinget henvises til Folketingstidende 1990-91, 2. samling, Folketingets  

 Forhandlinger, spalte 1843, 3170, 6640 og 6714, samt til tillæg A, spalte  

 3259 og tillæg B, spalte 793 og 1427.
Ved lov nr. 217 af 29. marts 1995, der trådte i kraft den 1. juli 1995,  

 blev erstatningsordningen udvidet til også at omfatte skader, der opstår i  

 forbindelse med biomedicinske forsøg i den primære sundhedssektor.
Der  

 henvises til Folketingstidende 1994-95, Folketingets Forhandlinger, spalte  

 1705, 2097, 3988 og 4066, samt til tillæg A, spalte 1152 og tillæg B, spalte  

 273.
Patientforsikringsforeningen, der er en forening af forsikringsselskaber  

 og selvforsikrende myndigheder, træffer afgørelse i første instans i alle  

 erstatningssager efter loven.
Foreningens afgørelser kan i medfør af lovens §  

 15 indbringes for Patientskadeankenævnet inden for en frist på 3 måneder.  

 Ankenævnets afgørelser kan indbringes for landsretten.
Ved lovforslag nr.
L 36, fremsat af sundhedsministeren den 30. oktober  

 1996, er det foreslået at etablere en ny struktur i Patientskadeankenævnet,  

 således at nævnet kan arbejde i flere sideordnede afdelinger.
Det foreslås  

 samtidig at give mulighed for formandsafgørelser i sager, der ikke frembyder  

 tvivl.
Lovforslaget, der var til 1. behandling i Folketinget den 7. november  

 1996, har til formål at nedbringe ankenævnets sagsbehandlingstider væsentligt  

 i forhold til de nuværende ca. 12 måneder.
 I august 1996 nedsatte Sundhedsministeriet et bredt sammensat udvalg, der  

 skal vurdere, om der er behov for ændringer i patientforsikringsordningen.  

 Udvalget skal ifølge kommissoriet færdiggøre sit arbejde senest den 1. maj  

 1997, således at et eventuelt lovforslag kan fremsættes i folketingssamlingen  

 1997/98.
3. Patientforsikringsforeningens afgørelser og tilkendte  

 erstatningsbeløb I 1995 afgjorde Patientforsikringsforeningen i alt 1.430 sager. 605  

 patienter fik meddelelse om, at skaden kunne anerkendes efter  

 patientforsikringsloven, mens 592 patienter fik afslag. 233 sager var ikke  

 omfattet af lovens dækningsområde, og heraf var begrundelsen i 79 sager, at  

 erstatningen åbenbart ville være under 20.000 kr.
En vis del (i alt 109) af de patienter, hvis skade blev anerkendt efter  

 patientforsikringsloven, fik efterfølgende meddelelse om, at deres skade ikke  

 oversteg minimumsgrænsen på 20.000 kr.
Dette tal er faldet i forhold til  

 tidligere år.
 Det samlede antal sager i 1995, hvor der blev givet afslag på erstatning  

 med henvisning til 20.000 kr.'s reglen, var således 188. Der foreligger ikke  

 opgørelser over, i hvor mange af sagerne erstatningsbeløbet ligger under  

 10.000 kr.
 Der blev i 1995 udbetalt mere end 65 mio. kr. i erstatning mod knap 22  

 mio. kr. i 1994. I 1996 forventes beløbet at stige til 80-90 mio. kr.
 4. Lovforslagets økonomiske og administrative konsekvenser m.v.
 Nedsættelsen af undergrænsen i patientforsikringsloven fra 20.000 kr. til  

 10.000 kr. indebærer øgede udgifter til erstatningsudbetaling og  

 administration, idet flere patienter end hidtil bliver berettiget til  

 erstatning.
For så vidt angår de øgede udgifter til erstatning kan der på baggrund af  

 tallene fra 1995 foretages følgende skønsmæssige beregning: Som nævnt ovenfor  

 under pkt. 3 fik 188 patienter i 1995 afslag på erstatning under henvisning  

 til, at erstatningen ville være under 20.000 kr.
Hvis det antages, at  

 erstatningsbeløbet for disse patienter i gennemsnit udgør 15.000 kr., udgør  

 de samlede erstatningsudgifter ca. 2,8 mio. kr.
Eftersom sagsantallet  

 generelt er stigende, må der dog tages højde for, at erstatningsudgifterne  

 formentligt vil stige i 1997. Hertil afsættes 100.000 kr.
Lovforslaget indebærer øget administration for  

 Patientforsikringsforeningen, idet der skal foretages erstatningsberegning i  

 flere sager end hidtil.
Udgiften hertil kan skønsmæssigt sættes til ca.  

 100.000 kr.
På denne baggrund kan de samlede merudgifter ved lovforslaget skønsmæssigt  

 opgøres til ca. 3 mio. kr. årligt.
Udgifterne vil blive kompenseret  

 amtskommunerne af staten gennem et tilskud på 3 mio. kr. til  

 bloktilskudspuljen i 1997.
 Lovforslaget har ingen erhvervsøkonomiske eller miljømæssige konsekvenser.
5. Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Nedsættelsen af undergrænsen fra 20.000 kr. til 10.000 kr. bevirker, at  

 flere patienter end i dag får mulighed for at få erstatning for skader  

 forårsaget ved undersøgelse, behandling og lignende i sygehusvæsenet.
Ændringen indebærer, at Patientforsikringsforeningen skal yde erstatning  

 til skadelidte patienter i alle sager, hvor erstatningsudmålingen fører til  

 et beløb på over 10.000 kr.
Hvis beløbet er 10.000 kr. eller derunder,  

 udbetales der ikke erstatning.
I henhold til patientforsikringslovens § 5,  

 stk. 1, fastsættes erstatning og godtgørelse efter reglerne i lov om  

 erstatningsansvar.
Til § 2 Det foreslås, at lovændringen skal gælde for alle sager, som afgøres af  

 Patientforsikringsforeningen den 1. januar 1997 eller senere.
Herved omfattes  

 også sager, som er afgjort tidligere, men som Patientforsikringsforeningen  

 genoptager efter 1. januar 1997 som følge af væsentlige, nye oplysninger.
 Patientskadeankenævnet, der er ankeinstans for  

 Patientforsikringsforeningens afgørelser, skal anvende den tidligere  

 undergrænse i sager, hvor Patientforsikringsforeningens afgørelse er truffet  

 i 1996 eller tidligere.
Til § 3 Bestemmelsen fastslår, at loven ikke gælder for Færøerne og Grønland.  

 Patientforsikringsordningen er ikke er sat i kraft i disse to landsdele.
Skriftlig fremsættelse Sundhedsministeren (Yvonne Herløv Andersen):
 Hermed tillader jeg mig for Folketinget at fremsætte:
 Forslag til lov om ændring af lov om patientforsikring. (Nedsættelse  

 af undergrænsen fra 20.000 kr. til 10.000 kr.).
(Lovforslag nr.
L 109).
 Formålet med lovforslaget er at udvide patienters muligheder for at få  

 erstatning for behandlingsskader på sygehusene.
Efter patientforsikringsloven ydes der i dag kun erstatning til skadelidte  

 patienter, hvis det samlede erstatningsbeløb overstiger 20.000 kr.
Hvis  

 beløbet er 20.000 kr. eller derunder, udbetales der ikke erstatning.
 Ved lovforslaget nedsættes undergrænsen fra 20.000 kr. til 10.000 kr.,  

 således at flere patienter får mulighed for at få erstatning for skader  

 forårsaget ved undersøgelse, behandling og lignende i sygehusvæsenet.
 Det foreslås, at udvidelsen af erstatningsadgangen skal gælde for alle  

 sager, som afgøres af Patientforsikringsforeningen fra lovens ikrafttræden  

 den 1. januar 1997 eller senere.
 Idet jeg i øvrigt henviser til lovforslaget og dets bemærkninger, tillader  

 jeg mig hermed at anbefale lovforslaget til Folketingets velvillige  

 behandling.
