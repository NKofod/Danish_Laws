Bekendtgørelse om  

 dagpengegodtgørelse for 1. og 2. ledighedsdag I medfør af § 84, stk. 11, § 90 a, stk. 3, og  

 § 91, stk. 3, i lov om arbejdsløshedsforsikring m.v., jf.  

 lovbekendtgørelse nr. 592 af 14. juli 1999, som ændret ved lov  

 nr. 1084 af 29. december 1999 og lov nr. 398 af 31. maj 2000,  

 fastsættes efter bemyndigelse fra arbejdsministeren og efter  

 forhandling med Landsarbejdsrådet følgende:
§ 1. En arbejdsgiver skal betale et medlem af en  

 a-kasse dagpengegodtgørelse for 1. og 2. ledighedsdag, hvis  

 medlemmet 1)	bliver ledigt som følge af afskedigelse, hjemsendelse,  

 ophør af opgave- og tidsbestemt akkord og lignende, 2)	har været ansat som lønmodtager, og 3)	har indtjent en løn i ansættelsen.
 Stk. 2. Ved "G-dage" forstås i denne  

 bekendtgørelse 1. og 2. ledighedsdag. Én "G-dag" er  

 én ledighedsdag.
Stk. 3. En arbejdsgiver skal betale for G-dage, hvis medlemmet  

 inden for de sidste 4 uger i alt har været beskæftiget hos  

 arbejdsgiveren i et omfang, der svarer til fuld overenskomstmæssig  

 arbejdstid i 2 uger.
Hvis et medlems arbejdstid ikke kan anses som  

 kontrollabel, beregnes arbejdstiden i ugen efter reglerne herom i  

 bekendtgørelse om supplerende dagpenge.
 Stk. 4. Den periode, som beskæftigelsen skal ligge i,  

 jf. stk. 3, forlænges bagud, hvis der i perioden er fravær  

 fx på grund af sygdom, ferie, overenskomstmæssige fridage,  

 søgnehelligdage, konflikt eller deltagelse i kursus som led i  

 ansættelsen.
Stk. 5. En arbejdsgiver skal højst betale for en G-dag  

 16 gange til det samme medlem i et kalenderår.
Heri medregnes  

 betalinger for de gange, hvor arbejdsgiveren kun skal betale for en halv  

 G-dag.
Stk. 6. Betaling for en G-dag er A-indkomst.
Der skal ikke  

 beregnes feriegodtgørelse, trækkes arbejdsmarkedsbidrag, ATP  

 eller beløb til Den Særlige Pensionsopsparing af betalingen for  

 en G-dag.
§ 2. Et medlems G-dage er de 2 første  

 ordinære arbejdsdage, efter at medlemmet er fratrådt, hvis  

 medlemmet har været i fuld beskæftigelse på dagen for  

 fratrædelsen.
Hvis medlemmet ikke har været i fuld  

 beskæftigelse på denne dag og ikke har haft fuld  

 overenskomstmæssig arbejdstid i kalenderugen, er dagen for  

 fratrædelsen 1. ledighedsdag.
 Ledighed mv.
§ 3. En arbejdsgiver skal betale 7,4/37 af  

 højeste dagpengebeløb for en uge, jf. § 47 i lov om  

 arbejdsløshedsforsikring m.v., pr.
G-dag til et medlem, som er ledigt  

 i over 4 timer på G-dagen.
Hvis medlemmet er ledigt i 4 timer eller  

 derunder på G-dagen, udgør betalingen halvdelen af det  

 nævnte beløb, jf. dog § 4.
Hjemsendelse § 4. En arbejdsgiver skal betale for en halv  

 G-dag, hvis et medlem er hjemsendt i 4 timer eller derunder.
Hvis et medlem  

 er hjemsendt i mere end 4 timer, men ikke over 7,4 timer, skal en  

 arbejdsgiver betale for en hel G-dag.
Hvis et medlem er hjemsendt i mere end  

 7,4 timer, men ikke over 11,4 timer, skal en arbejdsgiver betale for en hel  

 og en halv G-dag.
Hvis et medlem er hjemsendt i mere end 11,4 timer, skal en  

 arbejdsgiver betale for 2 hele G-dage.
Når et  

 medlem er hjemsendt, skal en arbejdsgiver dog ikke betale for mere end  

 én G-dag pr. arbejdsdag for samme hjemsendelse.
Stk. 2. En arbejdsgiver skal ikke betale for G-dage, når  

 et medlem er hjemsendt, hvis medlemmet 1)	er fuldtidsforsikret og i kalenderugen har haft fuld  

 overenskomstmæssig arbejdstid hos arbejdsgiveren, eller 2)	er deltidsforsikret og i kalenderugen har haft beskæftigelse i  

 30 timer hos arbejdsgiveren.
Arbejdsfordeling § 5. En arbejdsgiver skal betale for G-dage, hvis  

 et medlem er omfattet af en arbejdsfordeling.
Betalingen udgør 7,4/37  

 af højeste dagpengebeløb for en uge pr.
G-dag pr. anmeldt eller  

 godkendt arbejdsfordeling.
 Bortfaldsgrunde mv.
§ 6. En arbejdsgiver skal ikke betale for G-dage  

 til et medlem, når 1)	medlemmet inden ansættelsens ophør afslår et  

 skriftligt tilbud om fortsat beskæftigelse svarende til  

 overenskomstmæssige løn- og ansættelsesvilkår hos  

 samme arbejdsgiver, 2)	arbejdsgiveren er ude af stand til at betale på grund af  

 konkurs eller betalingsstandsning, 3)	afskedigelsen/arbejdsophøret væsentligst skyldes  

 medlemmet, 4)	arbejdsophøret skyldes strejke eller lockout på  

 virksomheden, eller hvis arbejdsophøret er nødvendigt på  

 grund af strejke eller lockout på en anden virksomhed, 5)	arbejdsophøret skyldes force majeure, 6)	medlemmet er i fuld beskæftigelse hos en anden arbejdsgiver  

 på G-dagene, 7)	medlemmet i tilslutning til ansættelsens ophør  

 får sygedagpenge eller holder ferie på G-dagene, 8)	medlemmet er tjenestemand og overgår til  

 rådighedsløn, 9)	medlemmet har været vikar i en orlovsstilling efter lov om  

 orlov, hvis ansættelsen har varet mindst 3 måneder, eller 10)	medlemmet har været i beskæftigelse med offentligt  

 tilskud til lønnen efter lov om en aktiv  

 arbejdsmarkedspolitik.
Stk. 2. Der skal ikke betales for G-dage til et medlem, som er  

 partsfisker.
Ved en partsfisker forstås i denne bekendtgørelse  

 en fisker, der 1)	har fået løn med en andel af nettooverskuddet og ikke  

 fisker med egne redskaber, og/eller 2)	ikke er medejer af den kutter, som medlemmet arbejder på.
Tro- og loveerklæring og betalingstidspunkt § 7. Arbejdsgiveren kan senest 14 dage efter, at  

 medlemmet er fratrådt, bede medlemmet om at give en erklæring  

 på tro og love om, at medlemmet ikke har haft fuld beskæftigelse,  

 har fået sygedagpenge eller har holdt ferie på G-dagene.
 Stk. 2. Medlemmets ret til betaling for G-dagene falder bort,  

 hvis erklæringen ikke er givet til arbejdsgiveren senest 14 dage efter,  

 at arbejdsgiveren har bedt herom.
 § 8. En arbejdsgiver skal betale for G-dage  

 snarest muligt, dog senest ved virksomhedens 2. lønudbetaling, enten  

 efter medlemmets arbejdsophør, hjemsendelse mv., eller efter at  

 medlemmet har givet en erklæring på tro og love.
Oplysningspligt § 9. En arbejdsgiver skal oplyse på  

 lønsedlen om betaling for G-dage fra det tidspunkt, hvor der  

 første gang i et kalenderår bliver betalt til medlemmet.
Det  

 skal fremgå af lønsedlen, hvor mange gange i kalenderåret  

 arbejdsgiveren har betalt for en G-dag.
 Stk. 2. Når et medlem bliver ledigt eller hjemsendt mv.,  

 og der ikke er betalt for en G-dag, eller der kun er betalt for en halv  

 G-dag, skal arbejdsgiveren skriftligt oplyse medlemmet om grunden hertil.
 Stk. 3. Arbejdsgiveren kan give oplysningerne på  

 lønsedlen eller på en erklæring, jf. bilaget.  

 Oplysningerne skal gives enten senest en uge efter, at medlemmet er  

 fratrådt, eller senest en uge efter at medlemmet har skullet give en  

 erklæring på tro og love.
 Stk. 4. Arbejdsgiveren skal give a-kassen oplysninger til brug  

 for vurderingen af, om der skal betales for G-dage, når a-kassen beder  

 om det.
Afgørelse af tvivlsspørgsmål § 10. Et medlem og en arbejdsgiver har ret til at  

 få Arbejdsmarkedets Ankenævn til at træffe afgørelse  

 i tvivlsspørgsmål om betaling af G-dage.
Stk. 2. Arbejdsmarkedets Ankenævn orienterer sagens  

 parter og medlemmets a-kasse om, at sagen vil blive behandlet.
Herefter vil  

 a-kassen ikke kunne lægge betalingen ud for G-dage efter § 11, jf.  

 dog § 11, stk. 4.
Manglende betaling § 11. Et medlems a-kasse skal hjælpe  

 medlemmet med at få en arbejdsgiver til at betale for G-dage,  

 hvis 1)	arbejdsgiveren ikke betaler til tiden, jf. §§ 7 og 8, 2)	medlemmet beder a-kassen om hjælp, og 3)	a-kassen finder, at medlemmet uden tvivl har ret til  

 betalingen.
Stk. 2. A-kassen sender herefter en begrundet anmodning til  

 arbejdsgiveren om at betale til medlemmet inden 14 dage efter modtagelsen af  

 anmodningen.
Hvis arbejdsgiveren ikke betaler til tiden, og a-kassen fortsat  

 mener, at kravet er berettiget, lægger a-kassen beløbet ud til  

 medlemmet.
Stk. 3. Samtidig med at a-kassen lægger beløbet  

 ud, sender a-kassen sagen med en begrundet indstilling til Arbejdsmarkedets  

 Ankenævn, der træffer afgørelse i sagen.
Ankenævnets  

 afgørelse skal sendes til arbejdsgiveren, medlemmet, Direktoratet for  

 Arbejdsløshedsforsikringen og a-kassen.
 Stk. 4. Hvis en arbejdsgiver indbringer et  

 tvivlsspørgsmål, jf. § 10, efter at a-kassen har lagt et  

 beløb ud, skal klagen behandles sammen med Arbejdsmarkedets  

 Ankenævns behandling af a-kassens indstilling.
Stk. 5. Finder Arbejdsmarkedets Ankenævn, at medlemmet  

 har ret til betaling for G-dage, skal arbejdsgiveren betale beløbet  

 til Direktoratet for Arbejdsløshedsforsikringen inden 4 uger efter  

 modtagelsen af afgørelsen.
Har direktoratet ikke fået  

 beløbet til tiden, kan kravet sendes til Finansstyrelsen, der  

 inddriver beløbet med tillæg af et gebyr til direktoratet og  

 Finansstyrelsens omkostninger ved inddrivelsen.
Gebyrer § 12. Den part, der ikke får medhold ved  

 Arbejdsmarkedets Ankenævns behandling af tvivlsspørgsmål,  

 jf. §§ 10 og 11, betaler efterfølgende et gebyr på 200 kr.  

 Gebyret skal betales til ankenævnet inden 4 uger efter, at  

 afgørelsen er sendt til parterne.
 Stk. 2. Hvis Arbejdsmarkedets Ankenævn ved behandling af  

 et tvivlsspørgsmål efter § 11 finder, at arbejdsgiveren  

 skal betale for G-dage, og betalingen til Direktoratet for  

 Arbejdsløshedsforsikringen ikke sker inden for den i § 11,  

 stk. 5, angivne frist, skal arbejdsgiveren betale et gebyr på  

 1.000 kr. til direktoratet.
Straf § 13. En arbejdsgiver, som enten ikke betaler for  

 G-dage, jf. § 1, eller ikke overholder sin oplysningspligt, jf.  

 § 9, straffes med bøde, jf. §§ 101 og 102 i lov om  

 arbejdsløshedsforsikring m.v.
 Stk. 2. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 Ikrafttræden mv.
 § 14. Bekendtgørelsen træder i kraft  

 den 21. august 20001) .
 Stk. 2. Bekendtgørelsen har virkning for afskedigelse,  

 hjemsendelse og lignende fra og med den 21. august 2000.
 Stk. 3. Samtidig ophæves bekendtgørelse nr. 1153  

 af 29. december 1999 om arbejdsgiverens betaling af  

 dagpengegodtgørelse for 1. og 2. ledighedsdag.
Direktoratet for Arbejdsløshedsforsikringen,  

 den 11. juli 2000 Lisbeth Lollike /Tove Loft Bilag 1 Arbejdsgiveroplysninger i forbindelse med betaling for  

 G-dage, jf. arbejdsløshedsforsikringslovens § 90 a Medlemmets navn:
 CPR-nr.:
- Har De indbragt, eller agter De at indbringe et  

 tvivlsspørgsmål for Arbejdsmarkedets Ankenævn? i ja i nej Beskæftigelseskravet 1: Medlemmet var i alt inden for de sidste 4 uger forud for  

 arbejdsophøret enten i beskæftigelse i 74 timer eller i et  

 omfang, der svarede til fuld overenskomstmæssig arbejdstid i 2 uger  

 inden for faget:
i ja i nej (Hvis nej, skal pkt. 2-7 ikke besvares.
Husk at underskrive  

 bilaget) Betalinger for G-dage 2: Antal gange, hvor medlemmet fik betaling for:
i en hel G-dag i en halv G-dag Afskedigelse 3: Medlemmet blev afskediget, ophørte i opgave- eller tidsbestemt  

 akkord eller lignende:
 Dato for ophøret:
 4: Medlemmet var ledigt mere end 4 timer pr. dag på dagen for  

 fratrædelsen og/eller den efterfølgende dag :
i ja i nej 5: Medlemmet var efter fuld beskæftigelse på dagen for  

 fratrædelsen ledigt 4 timer eller derunder pr. dag på 1.  

 ledighedsdag og/eller den efterfølgende dag:
i ja i nej Hjemsendelse 6: Antal hjemsendelsestimer:
i Medlemmet var hjemsendt i 4 timer eller derunder.
i Medlemmet var hjemsendt i mere end 4 timer, men ikke over 7,4 timer pr.  

 dag.
i Medlemmet var hjemsendt i mere end 7,4 timer, men ikke over 11,4  

 timer.
i Medlemmet var hjemsendt i mere end 11,4 timer.
Ikke betalte G-dage 7: Medlemmet fik ikke betaling for G-dage:
i fordi medlemmet afslog skriftligt tilbud om fortsat  

 beskæftigelse i fordi konkurs eller betalingsstandsning gjorde betaling umulig i fordi afskedigelsen væsentligst skyldtes medlemmet i fordi medlemmet på G-dage opnåede fuld beskæftigelse hos  

 en anden arbejdsgiver i fordi medlemmet var hjemsendt og i kalenderugen opnåede fuld  

 overenskomstmæssig arbejdstid (for deltidsforsikrede dog minimum 30  

 timer) hos samme arbejdsgiver i fordi strejke eller lockout på virksomheden var skyld i  

 arbejdsophøret, eller dette var nødvendigt på grund af  

 strejke eller lockout på en anden virksomhed i fordi arbejdsophøret skyldtes force majeure i fordi medlemmet på G-dage modtog sygedagpenge eller holdt ferie i fordi medlemmet var ansat i en orlovsstilling efter lov om orlov i mindst  

 3 måneder i fordi medlemmet var i beskæftigelse, hvortil der ydedes offentligt  

 tilskud til lønnen efter lov om en aktiv arbejdsmarkedspolitik i fordi medlemmet var ansat som tjenestemand og overgik til  

 rådighedsløn.
i af andre årsager:
 8: Eventuelle bemærkninger:
Den Arbejdsgiverens underskrift Arbejdsstedets navn, adresse og evt. telefonnummer:
 1)  Der udarbejdes en vejledning til  

 bekendtgørelsen.
