Bekendtgørelse om ændring af bekendtgørelse om beskyttelse af dyr under transport1) § 1 I bekendtgørelse nr. 1729 af 21. december 2006 om beskyttelse af dyr under transport, som ændret ved bekendtgørelse nr. 846 af 7. september 2009, foretages følgende ændringer:
 1. I fodnoten til bekendtgørelsens titel affattes 4. pkt. således:
»Bekendtgørelsen indeholder endvidere bestemmelser, der gennemfører dele af Rådets direktiv 64/432/EØF af 26. juni 1964 om veterinærpolitimæssige problemer ved handel inden for Fællesskabet med kvæg og svin (EF-Tidende 1964, nr.
P 121 side 1977), som bl.a. ændret ved Rådets direktiv nr. 97/12/EF af 17. marts 1997 (EF-Tidende 1997, nr.
L 109, side 1) og senest ændret ved Kommissionens forordning (EF) nr. 1226/2002 af 8. juli 2002 (EF-Tidende 2002, nr.
L 179, side 13), samt Rådets direktiv 91/68/EØF af 28. januar 1991 om dyresundhedsmæssige betingelser for samhandelen med får og geder inden for Fællesskabet (EF-Tidende 1991, nr.
L 46, side 19), som bl.a. ændret ved Rådets direktiv 2003/50/EF af 11. juni 2003 (EU-Tidende 2003, nr.
L 169 side 51) og senest ved Kommissionens beslutning 2003/708/EF af 7. oktober 2003 (EU-Tidende 2003, nr.
L 258, side 11), og Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked (EU-Tidende 2006, nr.
L 376, side 36).« 2. Efter § 5 indsættes:
»Sagsbehandlingsfrister ved ansøgninger om udstedelse af autorisationer 5 a.
I sager om udstedelse af autorisationer i henhold til artikel 10 eller artikel 11 i transportforordningen skal fødevareregionen træffe afgørelse senest en måned efter, at ansøgningen og alle nødvendige oplysninger er modtaget.
Stk. 2. Fristen efter stk. 1 kan forlænges én gang, hvis det på grund af sagens karakter ikke er muligt at træffe afgørelse inden fristens udløb.
Hvis fristen forlænges, gives ansøgeren inden udløbet af fristen meddelelse herom og om, hvornår der herefter senest træffes afgørelse.
Det skal fremgå af meddelelsen, hvad begrundelsen er for forlængelsen og for den herved fastsatte frist.
 Stk. 3. En overskridelse af fristen efter stk. 1 eller den forlængede frist efter stk. 2 indebærer ikke, at ansøgeren kan anse autorisationen for meddelt.
Stk. 4. Fødevareregionen skal hurtigst muligt efter modtagelsen af en ansøgning sende en bekræftelse til ansøgeren på modtagelsen af ansøgningen.
Bekræftelsen skal indeholde oplysninger om fristen efter stk. 1 og om adgangen til at forlænge fristen efter stk. 2. Bekræftelsen skal endvidere indeholde en klagevejledning.
Oplysningspligt for autoriserede transportvirksomheder § 5 b.
Virksomheden skal give kunderne kontaktoplysninger vedrørende den fødevareregion, der har autoriseret virksomheden efter transportforordningens artikel 10 eller artikel 11. Oplysningerne skal gives til eller gøres tilgængelige for kunden, inden der indgås aftale om transport af dyr.
Stk. 2. Oplysningerne gives eller gøres tilgængelige på den måde, som den, der driver virksomheden, finder mest egnet.
Oplysningerne kan herunder gøres tilgængelige ad elektronisk vej via en adresse oplyst af den pågældende eller ved, at oplysningerne er tilgængelige der, hvor virksomheden er beliggende.« 3. I § 35, stk. 1, nr. 3, ændres »§§ 5-12« til: »§ 5, §§ 5 b-12«.
§ 2 Bekendtgørelsen træder i kraft den 28. december 2009.
Justitsministeriet, den 17. december 2009 Brian Mikkelsen / Cristina Angela Gulisano 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked (EU-Tidende 2006, nr.
L 376, side 36).
