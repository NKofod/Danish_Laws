Kendelse fra Pressenævnet i sag nr.  

 4/1998 En kvinde har klaget til Pressenævnet over nogle  

 indslag, bragt i Hvidovre Nærradio, idet hun finder, at god presseskik  

 er overtrådt.
 Indslagene, der udgør reklamejingler for Hvidovre  

 Nærradios debatprogram Krydsfelt, består af sammenklippede  

 udtalelser fra mange forskellige   unavngivne   personer.
Hvidovre Nærradio har oplyst, at indslagene er  

 blevet bragt siden september 1995, at de stadig bringes, og at der nu er i  

 alt 17 jingler af hver ca. 1 minuts varighed.
Klageren figurerer imidlertid  

 kun på de 15 jingler.
Klageren har anført, at hun i over et år har  

 optrådt som klovn ved sine udtalelser, og at hun ikke ønsker at  

 fortsætte hermed.
Hun har derfor bedt radiostationen om at slette  

 hendes udtalelser fra indslagene, men det har stationen afvist.
 Hvidovre Nærradio har i en udtalelse anført,  

 at indslagenes formål er at illustrere hvilke forskellige meninger, der  

 er til alle mulige emner, og at få folk til at trække på  

 smilebåndet og ikke mindst at tiltrække nye lyttere til  

 programmet.
 Hvidovre Nærradio har videre anført, at de  

 enkelte lytteres navne ikke fremgår af jinglerne, samt at radioen fra  

 1998 ikke længere anvender jinglerne i nyproducerede udsendelser.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Ulrik Holmstrup  

 og Preben Sørensen.
 Pressenævnet udtaler:
En lytter, som ringer til et debatprogram, må  

 være forberedt på, at radiostationen i en eller eventuelt flere  

 udsendelser vil benytte de udtalelser, der er fremkommet.
Udtalelserne  

 må dog ikke genbruges på en måde, så det  

 fremtræder, som om lytteren har udtalt sig om noget andet, end  

 tilfældet er.
 Da det er åbenbart, at der er tale om udtalelser,  

 der er sammenklippet fra forskellige udsendelser, og da ingen af de personer,  

 hvis udtalelser er gengivet, er nævnt ved navn, finder  

 Pressenævnet, at Hvidovre Nærradio ikke har overskredet  

 grænserne for god presseskik ved den skete sammenklipning af  

 udtalelser.
 Pressenævnet har ikke mulighed for at kræve,  

 at radio-stationen sletter de fremkomne udtalelser eller undlader at anvende  

 de pågældende bånd.
Pressenævnet finder imidlertid, at det er i strid  

 med god presseskik, at Hvidovre Nærradio   i hvert fald efter klagerens  

 gentagne anmodninger herom - undlader at slette klagerens udtalelser fra de  

 pågældende reklamejingler.
Nævnet udtaler derfor sin kritik  

 af Hvidovre Nærradio.
 Afsagt den 26. februar 1998.
