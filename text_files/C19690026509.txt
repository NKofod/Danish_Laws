 (Til de skattelignende myndigheder).
 1. Eksemplarer af lovbekendtgørelse nr. 393 af 23.  

 juli 1969 af lov om sømandsskat, således som den er ændret ved lov nr. 132 af  

 29. marts 1969 og lov nr. 331 af 18. juni 1969 (Ændringer som følge af  

 kildeskattens ikrafttræden) er udsendt med skattedepartementets cirkulære nr.  

 152 af 23. juli 1969.
I.
Almindelige bemærkninger.
2. Ved kildeskattens ikrafttræden bliver sømænd som  

 hidtil beskattet efter lov om sømandsskat, men der er gennemført en række  

 ændringer i denne lov med henblik på en koordinering af reglerne om  

 sømandsbeskatning og kildebeskatning i land.
Det drejer sig i første række om  

 ændringer af reglerne om skatteansættelse af sømænd, om beskatningen ved  

 tiltrædelse og ophør af tjeneste om bord, og beskatningen af indtægt i land.  

 Ligeledes har gennemførelsen af den særskilte beskatning af visse  

 hustruindtægter, jfr. kildeskattelovens § 4, stk. 2, medført visse ændringer  

 ved sømandsbeskatningen.
Bestemmelserne i cirkulæret anvendes ikke på sømænd,  

 der omfattes af sømandsskattelovens kapitel III.
Sømændene optages såvel ved forskudsregistreringen som ved slutligningen  

 på mandtalslisten, og selve forskudsregistreringen sker principielt på samme  

 måde som for andre skatteydere.
Der henvises til den af  

 kildeskattedirektoratet i juni 1969 udsendte "Vejledning vedrørende  

 forskudsregistrering for 1970", side 41-42, og den den 15. november 1969  

 udsendte instruks vedrørende forskudsregistrering.
Ændringer af forskudsregistreringen sker i princippet efter samme regler,  

 som gælder for andre skatteydere.
Dette får især betydning ved på- og  

 afmønstring, der bevirker øjeblikkelig henholdsvis indtræden og udtræden af  

 sømandsskatteordningen, jfr. lovens § 13. Der henvises herom til  

 kildeskattedirektoratets "Vejledning vedrørende supplerende  

 forskudsregistrering og ændring af forskudsregistrering" af oktober  

 1969.
Medens der af indtægter i land svares en foreløbig skat, skal  

 sømandsskatten af indtægter om borg - uanset tjenestens varighed i princippet  

 være en endelig skat.
Sømandsfradraget i lovens § 5, stk. 1, er et fast  

 fradrag, der ikke kan forhøjes, selv om sømanden dokumenterer, at han har  

 haft udgifter, der overstiger det fastsatte beløb.
Personfradrag, som  

 sømanden ikke fuldt ud har kunnet udnytte ved sin indkomstopgørelse om bord,  

 kan ikke overføres til hans ægtefælle, jfr. lovens § 7, stk. 2.
 Sømandsskatteordningen bygger fortsat på det særlige "10 måneders  

 system", hvorefter såvel skatteskalaen som fradragene er baseret på den  

 forudsætning, at sømænd gennemsnitligt kun har indtægt om bord i 10 af årets  

 måneder.
 Skat af indtægt i land beregnes som en andel af skatten af den samlede  

 skattepligtige indkomst svarende til forholdet mellem indtægten i land og den  

 samlede skattepligtige indkomst, jfr. nedenfor under punkt 16.
II.
Reglerne om fradragene i indtægten om bord.
 Sømandsfradraget.
 3. Reglen i § 5, stk. 1, omhandler det almindelige  

 sømandsfradrag, som ydes i indtægten om bord, og som træder i stedet for  

 følgende udgiftsposter:
Opmærksomheden henledes på, at samtlige de i ligningslovens §§ 9B-9D  

 omhandlede udgifter til befordring er omfattet af sømandsfradraget.
Dette  

 gælder således også udgifter til befordring, som er nødvendiggjort ved, at  

 sømanden har skiftende arbejdssteder eller flere samtidige arbejdssteder.
Fradraget udgør 400 kr. månedlig.
Det er indregnet i  

 sømandsskattetabellerne og kan ikke forhøjes, selv om sømanden godtgør, at  

 hans samlede udgifter af den omtalte art overstiger 400 kr.
 Udenrigsfartfradraget.
 4. Sømænd, der sejler i udenrigsfart, er i medfør af  

 lovens § 5, stk. 4, berettiget til det såkaldte udenrigsfartfradrag.  

 Fradraget er ligesom sømandsfradraget indregnet i sømandsskattetabellerne og  

 udgør 450 kr. om måneden.
 Fradrag på afregningslisten.
5. Af de udgifter, der er nævnt i lovens § 4, stk. 1,  

 er kun velfærdsbidraget indregnet i sømandsskattetabellerne.
Velfærdsbidraget  

 udgør 1,50 kr. månedlig.
ATP-bidraget, der tilbageholdes af rederiet, og  

 sømandens eget bidrag til rederiets eventuelle pensionsordning, fradrages af  

 skibsføreren på afregningslisten, forinden sømandsskatten beregnes.
 Det særlige fradrag.
6. Fradragsberettigede udgifter, som ikke er nævnt i  

 lovens § 4, stk. 1 (ATP-bidrag, velfærdsbidrag og eget pensionsbidrag), eller  

 § 5, stk. 1 (sømandsfradraget), skal ifølge § 5, stk. 3, fortrinsvis  

 fradrages i indtægten i land, bortset fra aktieudbytte m.v., der er omfattet  

 af afsnit VI i kildeskatteloven.
Ved sømandens indtægt i land forstås enhver  

 skattepligtig indtægt, der ikke er indtægt om bord for ham eller hans hustru,  

 og som erhverves af sømanden eller hans hustru med undtagelse af indtægter,  

 hvoraf hustruen skal ansættes særskilt, jfr. kildeskattelovens § 4, stk. 2.
Såfremt sømanden ikke har indtægter i land, eller overstiger udgifterne  

 indtægterne i land, kan han begære fradrag for udgifterne, henholdsvis den  

 overskydende del heraf, i indtægten om bord i form af et særligt fradrag.
Ved  

 fastsættelsen af det særlige fradrag skal der som nævnt ikke tages hensyn til  

 eventuelt aktieudbytte i det pågældende lønningsår.
 Som udgifter, der kan give anledning til særligt fradrag, kan nævnes  

 renter af gæld, underskud på fast ejendom, underholdsbidrag til ægtefælle  

 eller børn, og udgifter til renteforsikringer og pensionsordninger, for  

 hvilke der ud over de i § 4, stk. 1, angivne tilfælde er hjemlet fuld  

 fradragsret.
Fradraget fastsættes for hver måned til 0,10 af årsbeløbet.
Der ydes kun  

 fradrag, hvis det kommer til at udgøre mindst 20 kr. om måneden.
Sømanden kan  

 begære fradraget forhøjet, såfremt de udgifter, der har begrundet fradraget,  

 forøges med mindst 200 kr. i lønningsåret.
Hvis udgifterne nedsættes med  

 mindst 200 kr. eller helt bortfalder, skal sømanden gøre anmeldelse herom.
Ved slutansættelsen for en sømand, der i lønningsåret har modtaget et  

 særligt fradrag, skal fradraget reguleres, såfremt de faktisk afholdte  

 udgifter afviger fra de udgifter, der er lagt til grund ved fastsættelsen af  

 fradraget.
Dette kan medføre en regulering af erlagt sømandsskat.
 Personfradrag ved opgørelsen af indtægten om bord.
7. Ved opgørelsen af den månedlige indtægt om bord  

 indrømmes der et personfradrag på 500 kr.
Personfradraget, der er indregnet i  

 sømandsskattetabellerne, pristalsreguleres eftes reglerne i  

 udskrivningslovens § 4, 1. og 2. pkt.
Det beløb, der fremkommer ved  

 pristalsreguleringen, afrundes nedad til nærmeste kronerbeløb, som kan deles  

 med 10.
 Ud over dette personfradrag indrømmes der som særligt fradrag sømanden et  

 personfradrag på 500 kr. månedlig i indtægten om bord, i følgende tilfælde:
 Personfradrag, der ydes for perioder med indtægt om bord, kan - selv om  

 fradraget overstiger denne indtægt - aldrig overføres til fradrag i  

 landindtægten.
 Overførte personfradrag fra sømandens landindtægt.
8. For perioder, hvor sømanden ikke har gjort tjeneste  

 om bord, indrømmes der ved beregningen af skat af indtægten i land  

 personfradrag efter reglerne i § 37, stk. 1, § 37, stk. 2, 2. pkt., eller §  

 37B i kildeskatteloven.
Fradraget udgør så stor en del af det årlige fradrag,  

 som svarer til antallet af dage uden tjeneste om bord, jfr.  

 sømandsskattelovens § 15, stk. 2.
 Såfremt fradragsbeløbet overstiger indtægten i land, overføres det  

 overskydende beløb til fradrag i indtægten om bord, jfr. nærmere nedenfor  

 under punkt 10. Fradraget indrømmes som et særligt fradrag ved opgørelsen af  

 den månedlige indtægt efter reglerne i sømandsskattelovens § 5, stk. 3, og  

 udgør for den enkelte måned 0,1 af det overskydende beløb.
 Hustrufradrag.
 9. Ved beregningen af indkomstskat for en særskilt  

 ansat gift kvinde indrømmes der også i tilfælde, hvor manden er  

 sømandsbeskattet, hustrufradrag efter reglerne i kildeskattelovens § 37A,  

 stk. 1.
 Dette gælder dog ikke, hvis den gifte kvinde i løbet af lønningsåret har  

 gjort tjeneste om bord, jfr. sømandsskattelovens § 7, stk. 3, 2. pkt.
 Om overførsel af hustrufradrag til den sømandsbeskattede henvises til  

 punkt 10 b) nedenfor.
 De særlige regler i kildeskattelovens § 37A, stk. 2, om medhjælpende  

 hustruer anvendes ikke, hvis en af ægtefællerne i løbet af det pågældende  

 lønningsår har gjort tjeneste om bord, jfr. sømandsskattelovens § 7, stk. 3,  

 3. pkt.
III.
Reglerne om overførsel af personfradrag og hustrufradrag til den  

 sømandsbeskattede.
 10. De nærmere regler om overførsel af personfradrag  

 og hustrufradrag er fastsat i finansministeriets bekendtgørelse nr. 603 af  

 19. december 1969, jfr. sømandsskattelovens § 7, stk. 4, og § 15, stk. 3.
 Herefter gælder følgende regler:
 For perioder, hvor sømanden ikke har været ansat til tjeneste om bord, kan  

 personfradrag efter lovens § 15, stk. 2, overføres til indtægten om bord,  

 jfr. bekendtgørelsens § 2, og ovenfor under punkt 8, stk. 2. Der bliver i  

 disse tilfælde ikke tale om at overføre et eventuelt uudnyttet personfradrag  

 til ægtefællen.
 Ved overførsel af personfradrag anvendes altid det personfradrag, der for  

 det pågældende indkomstår er fastsat i lov om udskrivning af indkomst- og  

 formueskatten til staten.
Har sømanden ikke gjort tjeneste om bord hele året, overføres en del af  

 hustruens personfradrag til mandens indtægt i land.
Fradraget udgør så stor  

 en del af det årlige personfradrag, som svarer til antallet af dage uden  

 indtægt om bord.
I det omfang fradraget ikke udnyttes i landindtægten,  

 overføres det til mandens indtægt om bord, jfr. bekendtgørelsens § 3.
Har sømanden ikke gjort tjeneste om bord hele året, overføres en del af  

 hustruens ikke-udnyttede personfradrag til mandens landindtægt.
Fradraget  

 udgør så stor en del af det ikke-udnyttede personfradrag, som svarer til  

 antallet af dage uden tjeneste om bord.
I det omfang fradraget ikke kan  

 udnyttes i landindtægten overføres det til mandens indtægt om bord, jfr.  

 bekendtgørelsens § 4.
 Personfradrag, der i de under 1)-3) nævnte tilfælde overføres helt eller  

 delvis til den sømandsbeskattedes indtægt om bord, ydes som et særligt  

 fradrag ved opgørelsen af den månedlige indtægt efter reglerne i lovens § 5,  

 stk. 3, og udgør 0,10 af det overførte beløb uden hensyn til, om sømanden har  

 indtægt i land samtidig med, at han er ansat til tjeneste om bord.
For indkomstår, hvor der tilkommer den særskilt ansatte gifte kvinde  

 hustrufradrag, jfr. punkt 9, overføres den del af fradraget, der ikke kan  

 udnyttes i hendes indtægt, efter at hendes personfradrag er fratrukket, jfr.  

 kildeskattelovens § 37A, stk. 2, til mandens indtægt om bord.
Fradraget udgør  

 så stor en del af det ikke-udnyttede hustrufradrag, som svarer til antallet  

 af dage med tjeneste om bord.
Har sømanden ikke gjort tjeneste om bord hele året, overføres en del af  

 det ikke-udnyttede hustrufradrag til mandens indtægt i land.
Fradraget udgør  

 så stor en del af det ikke-udnyttede hustrufradrag, som svarer til antallet  

 af dage uden tjeneste om bord.
I det omfang fradraget ikke kan udnyttes i  

 landindtægten, overføres det til indtægten om bord, jfr. bekendtgørelsens §  

 6.
 Den del af et uudnyttet hustrufradrag, der overføres til indtægten om  

 bord, medregnes som et særligt fradrag, jfr. lovens § 5, stk. 3. Fradraget  

 indrømmes ved opgørelsen af den månedlige indtægt med 0,10 af det overførte  

 beløb.
IV.
Sømandsskattekortene.
11. Forud for hvert lønningsår udsteder  

 skattemyndighederne sømandsskattekort til de sømænd, der på dette tidspunkt  

 er omfattet af sømandsskatteordningen.
Der henvises til  

 sømandsskattekontorets vejledning af 14. november 1969 om udfærdigelse af  

 sømandsskattekort.
V.
Satserne for sømandsskattens beregning.
 12. Forinden skatteberegningen afrundes den månedlige  

 indkomst om bord nedad til det nærmeste kronebeløb, der kan deles med 20.
 Fra 1. januar 1970 beregnes den månedlige sømandsskat efter følgende  

 skala:
VI.
Opgørelsen af sømandens skattepligtige indkomst.
 13. En sømands skattepligtige indkomst opgøres efter  

 sømandsskattelovens § 14 som summen af hans samlede indtægt om bord og i  

 land, uanset om indtægten i land er erhvervet i tiden før, under eller efter  

 tjenesten om bord.
 14. Sømandsindtægten fremgår af den  

 "lønoplysning", som sømandsskattekontoret i marts måned efter  

 lønningsårets udløb sender til sømanden og til hans bopælskommune.
Summen af den i lønoplysningen angivne bruttoindtægt og værdien af fri  

 kost om bord reduceres med pensionsbidrag, ATP-bidrag, velfærdsbidrag,  

 sømandsfradrag, udenrigsfartfradrag og særligt fradrag.
I det omfang det  

 særlige fradrag hidrører fra overførte fradrag fra ægtefællen, reduceres  

 bruttoindtægten, når sømanden kun har gjort tjeneste om bord en del af året,  

 med den del af det overførte fradragsbeløb, som svarer til antallet af dage  

 med tjeneste om bord.
 Det herefter fremkomne beløb reduceres med sømandens eget personfradrag,  

 der i medfør af lovens § 7, stk. 1, 1. pkt., er indrømmet ved opgørelsen af  

 den månedlige indtægt og indregnet i sømandsskattetabellerne.
 15. Sømanden medtages ved skatteansættelsen i land i  

 overensstemmelse med lovgivningens almindelige regler.
Ved opgørelsen af indtægten i land er skattelovgivningens almindelige  

 regler afgørende for, hvilke udgiftsfradrag der kan indrømmes, jfr.  

 sømandsskattelovens § 14, stk. 2. Fradragene i indtægten i land udgør kun så  

 stor en del af de årlige udgifter, som svarer til antallet af dage uden  

 tjeneste om bord.
Såfremt der er overført person- og hustrufradrag til den  

 sømandsbeskattede, reduceres indtægten i land ved opgørelsen af den  

 skattepligtige indkomst med den del af det samlede overførte fradragsbeløb,  

 som svarer til antallet af dage uden tjeneste om bord, jfr.  

 finansministeriets bekendtgørelse nr. 603 af 19. december 1969 §§ 3-6 og 8 og  

 foran under punkt 10.
Efter kildeskattelovens § 27 ses der ved opgørelsen af den skattepligtige  

 indkomst bort fra visse B-indkomster, når disse tilsammen ikke overstiger 600  

 kr.
Det er dog en forudsætning, at hverken den skattepligtige eller personer,  

 med hvem han er sambeskattet i det pågældende kalenderår, har indtægt ved  

 selvstændig erhvervsvirksomhed.
 Reglerne i loven om nedslag i skatteansættelsen for renteindtægter gælder  

 også for sømænd.
VII.
Skatteberegningen af indtægt i land.
 16. Efter sømandsskattelovens § 15, stk. 1, udregnes  

 den skat, som sømanden skal betale af indkomst i land ved en særlig  

 forholdsberegning.
Først beregnes på grundlag af den samlede skattepligtige indkomst  

 indkomstskatten til staten, folkepensionsbidraget, indkomstskatten til  

 kommunen og de kirkelige afgifter.
Beregningen sker på grundlag af de  

 udskrivningsregler, der gælder for det pågældende indkomstår.
Ved beregningen  

 indrømmes der sømanden personfradrag efter reglerne i § 37, stk. 1, § 37,  

 stk. 2, 2. pkt., eller § 37B i kildeskatteloven og §§ 5 og 9, stk. 1, i lov  

 om kommunal indkomstskat.
Fradragene udgør så stor en del af de årlige  

 fradrag, som svarer til antallet af dage uden tjeneste om bord.
 Skatterne af sømandens indtægt i land udgør herefter så stor en del af de  

 beregnede skattebeløb, som - beregnet efter nedennævnte brøk - falder på  

 indtægten i land:
Der henvises i øvrigt til kapitel IX i den af kildeskattedirektoratet i  

 juni 1969 udsendte "Vejledning vedrørende forskudsregistrering for  

 1970." VIII.
Selvangivelsespligten.
17. Efter lovens § 17, stk. 1, er sømanden forpligtet  

 til at indsende selvangivelse, såfremt han I andre tilfælde kan sømanden i henhold til sømandsskattelovens § 17, stk.  

 2, nøjes med at indsende en erklæring affattet i en af finansministeren  

 foreskreven form om, at han ikke omfattes af selvangivelsespligten.
IX.
Om ansvaret for sømandsskattens betaling.
18. Med de ændringer, der følger af  

 sømandsskatteordningens særlige karakter, svarer reglerne i lovens kapitel IV  

 om ansvaret for sømandsskattens betaling til hæftelses- og  

 inddrivelsesbestemmelserne i afsnit VII og straffebestemmelserne i afsnit  

 VIII i kildeskatteloven.
Reglerne om rederiernes pligt til at føre regnskab  

 vedrørende sømandsindkomst og sømandsskat i medfør af bestemmelsen i § 24a er  

 fastsat i finansministeriets bekendtgørelse nr. 488 af 23. oktober 1969.
X.
Sømandsskattens fordeling.
19. Af den beregnede sømandsskat for sømænd, der er  

 fuldt skattepligtige her i landet, skal der efter lovens § 28, stk. 1,  

 afgives en kommunal andel til sømandens skattekommune.
Herved forstås i  

 almindelighed den kommune, hvori den pågældende har bopæl - eller i mangel af  

 bopæl - har ophold den 5. september forud for indkomståret.
Den kommunale andel af sømandsskatten afregnes en gang årligt og udgør 55  

 pct. af skatten, i det omfang denne ikke overstiger 4.000 kr., og 20 pct. af  

 beløb herudover.
Afregning sker efter reglerne i § 64, stk. 2-4, i  

 kildeskatteloven, d.v.s. sammen med afregningen af de kommunale  

 indkomstskatter og kirkelige afgifter.
Hvis sømanden i lønningsårets løb tager ophold i en anden kommune end  

 skattekommunen, skal denne afgive en efter opholdets varighed forholdsmæssig  

 beregnet del af den kommunale andel af sømandsskatten til den nye  

 opholdskommune.
Ophold af mindre end 3 måneders varighed kommer dog ikke i  

 betragtning, medmindre det er en fortsættelse af et tidligere ophold i den  

 pågældende kommune, og det samlede ophold udgør mindst 3 måneder.
Der  

 henvises nærmere til bestemmelsen i § 3 i lov om kommunal indkomstskat.
For sømænd, der er medlemmer af folkekirken, afregner den kommune, der har  

 modtaget en andel af sømandsskatten, en andel som kirkelige afgifter.  

 Andelens størrelse bestemmes af forholdet mellem kommunens  

 udskrivningsprocenter for henholdsvis kirkelige afgifter og kommunal  

 indkomstskat.
Tilsvarende andele skal udbetales til sømænd, der ikke er  

 medlemmer af folkekirken.
XI.
Andre bestemmelser.
20. Efter sømandsskattelovens § 11, stk. 2, fastsætter  

 finansministeren regler om foreløbig afregning af den tilbageholdte  

 sømandsskat, såfremt opgørelsen over de beregnede sømandsskattebeløb endnu  

 ikke er videresendt til sømandsskattekontoret inden 2 måneder efter udløbet  

 af vedkommende lønningsmåned.
Der henvises herom til § 9 i finansministeriets  

 bekendtgørelse nr. 603 af 19. december 1969.
21. Der er endvidere i lovens § 2, nr. 1, gennemført  

 en ændring af reglerne om sømandsskat på skibe, der er bortchartret på  

 såkaldt "bare-boat" vilkår.
Et skib, der er registreret med  

 hjemsted her i landet, men som uden besætning er bortchartret til et  

 udenlandsk rederi, skal herefter ikke anses for dansk skib i  

 sømandsskattelovens forstand.
Sømænd, der er ansat til tjeneste om bord på et  

 sådant skib, vil derfor, såfremt der påhviler dem skattepligt her i landet,  

 ikke falde ind under sømandsskatteordningen.
De beskattes i stedet efter de  

 almindelige danske skatteregler, herunder bestemmelserne i kildeskatteloven.
XII.
Ikrafttrædelsesbestemmelser.
22. De nye regler i sømandsskatteloven har virkning  

 fra 1. januar 1970. Ikrafttrædelsen falder således sammen med overgangen til  

 almindelig kildebeskatning i land.
For sømænd, der den 1. januar 1970 gør  

 tjeneste om bord, finder kildeskattelovens § 53 anvendelse på den foreløbige  

 skattebetaling i land, ligesom bestemmelsen finder anvendelse ved senere  

 tiltrædelse eller fratrædelse af tjeneste om bord, jfr. sømandsskattelovens §  

 13.
 23. Reglerne om beskatning af overført og overskydende  

 indkomst i kapitlerne 5 og 6 i ikrafttrædelsesloven til kildeskatteloven  

 gælder også for sømænd, der er fuldt skattepligtige her i landet.
 Skatten af overført indkomst beregnes på grundlag af sømandens ansatte  

 skattepligtige indkomst for indkomståret 1969. Ansættelsen foretages efter  

 tilsvarende regler, som var gældende for skatteåret 1969-70, jfr. § 19 i  

 ikrafttrædelsesloven til kildeskatteloven.
Ved opgørelsen af overskydende indkomst efter kapitel 6 i  

 ikrafttrædelsesloven ses der bort fra definitivt sømandsbeskattet indtægt i  

 lønningsåret 1969. Der ses ligeledes bort fra indkomst for indkomståret 1969,  

 der indgår i opgørelsen af en supplerende ansættelse efter § 18 i den hidtil  

 gældende sømandsskattelov.
I sammenligningsindkomsten, jfr. § 14 i  

 ikrafttrædelsesloven, medregnes derimod såvel sømandsbeskattet indtægt som  

 indtægt, der er indgået i en eventuel supplerende ansættelse efter § 18 i  

 sømandsskatteloven.
Sammenligningsindkomsten er den ansatte skattepligtige  

 indkomst for indkomståret 1970, forhøjet med 20 pct., dog mindst med 15.000  

 kr.
Den skattepligtige kan dog kræve, at sammenligningsindkomsten i stedet  

 beregnes på grundlag af den ansatte skattepligtige indkomst for indkomståret  

 1967.
 Skattedepartementet, den 19. december  

 1969.
Hans P.
Gøtrik.
