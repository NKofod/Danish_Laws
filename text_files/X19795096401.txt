 Indehaverne af varemærket »Players« registreret for  

 cigaretter i kl.
34 nedlagde indsigelse mod registrering af et identisk mærke for bl.a.  

 rengøringsmidler (kl. 3) med påstand om, at indsigermærket var så stærkt  

 indarbejdet, at varemærkelovens § 6, stk. 2 b, måtte finde anvendelse.  

 Udtalt, at indsigernes betydelige reklameudgifter i udlandet ikke i sig selv  

 kunne medføre, at mærket måtte anses for kendt som krævet i varemærkelovens §  

 6, stk. 2 a, og at indsigermærket på grundlag af oplysningerne om salg og  

 reklame i Danmark ikke havde en sådan karakter, at det kunne antages, at  

 mærket var særdeles velkendt udenfor kredsen af rygere.
Indsigelsen kunne  

 herefter ikke tages til følge.
A77 2957 127/78 26. marts 79.
Under dags dato har man herfra tilskrevet firmaet Chas.
Hude, København,  

 således:
 »I medfør af bestemmelse i varemærkelovens § 20 har De med skrivelse  

 af 16. januar 1978 på vegne Imperial Group Limited, England, nedlagt  

 indsigelse mod registreringen af det under J.A. 1977 nr. 2957 for alle varer  

 i klasse 3 anmeldte varemærke, bestående af ordet »Players«.
Det gøres gældende, at ordet »Players« af indsigerne er  

 indarbejdet i et sådant omfang her i landet, at trediemands brug eller  

 registrering af det samme mærke, selv for varer af en anden art, vil føre til  

 en utilbørlig svækkelse og udnyttelse af den goodwill, som tilkommer mærket.  

 Under henvisning til en edsvoren erklæring afgivet af mr.
Andrew Milton Reid,  

 direktør i Imperial Group Limited, oplyses, at brugen af mærket  

 »Players« går mere end 1oo år tilbage i tiden, at indsigerne i  

 Danmark i perioden 1. januar 1975 til oktober 1977 har solgt ca. 33 mill.  

 cigaretter og 17.ooo kg røgtobak under navnet »Players«, at der  

 indenfor Fællesmarkedet i årene 1971-1977 under navnet »Players« og  

 »John Players« har været solgt ca. 42 - 46 mia. cigaretter pr. år,  

 og at indsigernes procentvise andel i cigaretmarkedet i Fællesmarkedet har  

 ligget omkring 9%, og at der i perioden 1973-77 har været brugt ca. 63 mill.  

 pund på reklame og promotionaktiviteter for »Players« og »John  

 Players« cigaretter.
Anmeldelsen påstås derfor afslået, idet mærkerne må  

 anses for forvekslelige i medfør af varemærkelovens § 6 stk. 2a.
Anmelderne har med skrivelse af 27. december 1978, hvoraf kopi vedlægges,  

 imødegået indsigelsen og bestridt, at varemærket »Players« er  

 indarbejdet i et sådant omfang, at dette mærke falder ind under bestemmelsen  

 i varemærkelovens § 6 stk. 2a.
Anmelderne oplyser, at han ikke har mulighed  

 for at bestride indsigernes oplysning om antallet af solgte cigaretter i  

 Danmark, men påpeger, at ifølge oplysning fra tobaksindustrien udgør  

 indsigernes markedsandel 1 1/2 o/oo af cigaretsalget, og 3 1/2 o/oo af salget  

 af røgtobak.
Det anføres, at de af Dem indsendte oplysninger om omkostnigerne  

 med hensyn til reklame intet oplyser om, i hvilket omfang varemærket er  

 indarbejdet i Danmark.
Anmelderen gør gældende, at indsigernes varer og de af  

 anmelderne påtænkte produkter heller ikke typisk vil blive forhandlet i de  

 samme butikker.
Det bestrides derfor, at indsigernes varemærke er så  

 indarbejdet her i landet, at det falder indenfor bestemmelsen i  

 varemærkelovens § 6 stk. 2a, og det anføres, at der i øvrigt ikke består  

 nogen praktisk mulighed for forveksling mellem indsigernes og anmeldernes  

 produkter, som ikke er af lignende art.
 Sagen er herefter optaget til afgørelse.
Det forhold, at indsigernes brug af varemærket »Players« også  

 her i landet går langt tilbage i tiden, og at indsigerne udenfor Danmark har  

 anvendt betydelige beløb til reklame og promotionaktiviteter, kan ikke i sig  

 selv medføre, at mærket må anses for kendt i det omfang, som kræves for  

 anvendelsen af varemærkelovens § 6 stk. 2a.
De oplysninger, der er givet om  

 omfanget af salg og reklame i Danmark, er ej heller af en sådan karakter, at  

 det kan antages, at mærket er særdeles velkendt udenfor kredsen af rygere.  

 Det kan iøvrigt oplyses, at under nr. 2244-1978 er ordet »Player's«  

 registreret som varemærke for klasse 33: portvin, brændevin, likør, vermouth  

 og bordvine.
Der ses herefter ikke at være tilstrækkeligt grundlag for at  

 tage indsigelsen nedlagt i medfør af varemærkelovens § 6 stk. 2a til følge.  

 Mærket vil derfor blive registreret.' Hvilket herved meddeles.
 P.D.V.
