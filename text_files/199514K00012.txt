Nr BTL 12 Betænkning over Forslag til lov om ændring af lov om Arbejdsmarkedets  

 Tillægspension og forskellige andre love (Forhøjelse m.v. af ATP-bidrag af  

 dagpenge og kursusgodtgørelse m.v., regulering samt frivillig indbetaling af  

 bidrag)   

 Nr L 12 1995-96, 1. samling Afgivet af Arbejdsmarkedsudvalget Afgivet: 19951208 Udvalget har behandlet lovforslaget i nogle møder og har herunder stillet  

 spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
AMP-samarbejdet, Arbejdsmarkedspensionsrådet og Rasmussen, Solveig, Rødovre.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
Et mindretal (Venstres medlemmer af udvalget) indstiller  

 lovforslaget til forkastelse ved 3. behandling.
Mindretallet kan dog  

 tiltræde de stillede ændringsforslag.
Mindretallet støtter ændringsforslaget  

 om at lade den automatiske satsregulering af ATP-bidragene udgå af  

 lovforslaget, fordi en enkelt af lovforslagets negative konsekvenser for  

 løndannelsen på det private arbejdsmarked dermed fjernes.
Lovforslaget vil  

 dog fortsat vælte yderligere omkostninger - anslået 263,4 mio. kr. - over på  

 det private erhvervsliv og dermed forringe erhvervslivets konkurrenceevne.  

 Bl.a. af den grund stemmer Venstre imod lovforslaget.
Dertil kommer, at  

 lovforslaget fundamentalt ændrer ATP fra at være en tillægspensionsordning  

 for personer på arbejdsmarkedet til at være en social foranstaltning, der nu  

 også vil omfatte en personkreds helt uden tilknytning til arbejdsmarkedet.  

 Lovforslaget modvirker derudover incitamentet til at være aktivt jobsøgende,  

 fordi arbejdsløshed udløser en automatisk fordobling af ATP-indbetalingerne.  

 På den måde vil en fremtidig pensionist uden - eller med kun en periodisk -  

 tilknytning til arbejdsmarkedet få udbetalt en betydeligt højere  

 tillægspension end en person, der gennem hele livet har været i  

 beskæftigelse.
Det er Venstre afgørende imod, da det i alle forhold bør kunne  

 betale sig at arbejde.
Venstre mener endvidere, at statens udgifter i forbindelse med en  

 vedtagelse af lovforslaget vil blive dramatisk højere end forudsat, da  

 muligheden for frivillige ATP-indbetalinger i forbindelse med efterløn m.v.  

 med stor sandsynlighed vil blive anvendt i et betydeligt større omfang end  

 det i bemærkningerne forudsatte.
Statens omkostninger kan meget vel blive  

 flerdoblet i forhold til det forudsatte.
Venstre er ikke bare imod at lovgive  

 med så elastiske økonomiske konsekvenser for statens finanser, men er også  

 principielt af den opfattelse, at tidlig tilbagetrækning fra arbejdsmarkedet  

 er noget, man bør spare op til - ikke spare op af! Et andet mindretal (Socialistisk Folkepartis og Enhedslistens  

 medlemmer af udvalget) indstiller lovforslaget til vedtagelse med det  

 under nr. 11 stillede ændringsforslag.
 En del af mindretallet (Enhedslistens medlem af udvalget) finder modsat  

 af, hvad der foregår i øjeblikket, at en høj fast folkepension for alle er  

 perspektivet for ændringer på pensionsområdet.
 Men det her foreliggende lovforslag lapper på de værste sociale skævheder  

 i den eksisterende ATP-lovgivning, hvorfor Enhedslisten kan støtte  

 lovforslaget, idet Enhedslisten samtidig understreger, at dette under ingen  

 omstændigheder må føre til udhulning af folkepensionen.
Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet finder, at hele institutionen omkring ATP-lovgivningen virker  

 som en stor pengetank til glæde for administratorerne i stedet for den  

 enkelte opsparer.
Det ses tydeligt ved de sidste ændringer af loven, hvor det  

 nu gælder om at få flest muligt tvangsudskrevne penge ind i tanken, medens  

 det ikke gøres lettere for den enkelte at få udbetalt sine egne penge.  

 Regeringens intention om, at ATP skal være et tvungent supplement til  

 pensionen, kan kun bestyrke Fremskridtspartiet i mistanken om, at man  

 påtænker at undergrave folkepensionen.
Fremskridtspartiet ønsker frivillighed  

 for den enkelte borger, hvorfor privat opsparing og forsikring er den eneste  

 tilfredsstillende løsning for et frit folk.
 ÆndringsforslagAf arbejdsministeren, tiltrådt af et flertal  

 (S, V, KF, RV og CD):
 Til § 1 1) Det under nr. 4 foreslåede § 4 a, stk. 6,  

 udgår.
 2) Nr. 5 udgår.
 Til § 2 3) I den under nr. 1 foreslåede affattelse af §  

 85 c, stk. 1, udgår »jf. stk 7,».
 4) I det under nr. 2 foreslåede § 85 d, stk. 1,  

 udgår »jf. stk. 7,».
 Til § 3 5) I den under nr. 1 foreslåede affattelse af §  

 38 a, stk. 1, udgår »jf. stk. 7,».
 Til § 4 6) I det under nr. 1 foreslåede § 41 b, stk.  

 1, udgår »jf. stk. 7,».
 Til § 5 7) I den under nr. 1 foreslåede affattelse af §  

 30 a udgår »jf. stk. 7,».
 Til § 6 8) I det under nr. 2 foreslåede § 16 a, stk.  

 2, udgår »jf. stk. 7,».
 Til § 7 9) I det under nr. 1 foreslåede § 33 a, stk.  

 1, udgår »jf. stk. 7,».
 Til § 8 10) I det under nr. 1 foreslåede § 45 b, stk.  

 2, udgår »jf. stk. 7,».
 Til § 10Af arbejdsministeren, tiltrådt af et flertal  

 (udvalget med undtagelse af FP):
 11) I stk. 1 indsættes efter 1. pkt. som nyt punktum:
»Dog træder § 1, nr. 4, i kraft den 1. januar 1996.« Af arbejdsministeren, tiltrådt af et flertal (S, V, KF, RV  

 og CD):
 12) I stk. 2 og 3 udgår »jf. stk. 7,».
Bemærkninger Til nr. 1-10 og nr. 12 Ændringsforslagene er en følge af den indgåede  

 aftale om finansloven for 1996 mellem Socialdemokratiet, Det Radikale  

 Venstre, Centrum-Demokraterne og Det Konservative Folkeparti.
 Til nr. 11 I forbindelse med overenskomstforhandlingerne i 1987 blev  

 ATP-bidraget fastfrosset for visse lønmodtagergrupper ansat inden for det  

 offentlige.
 Denne bestemmelse foreslås nu ændret, således at parterne på de enkelte  

 overenskomstområder kan aftale, at fremtidige forhøjelser af det normale  

 ATP-bidrag for fremtiden også skal finde anvendelse på det pågældende område.
 Det er foreslået, at lovforslaget skal træde i kraft den 1. januar 1997,  

 men der er imidlertid et ønske på det statslige område fra  

 Centralorganisationernes Fællesudvalg og med tilslutning fra  

 Finansministeriet om, at bestemmelsen skal træde i kraft allerede den 1.  

 januar 1996.
 Baggrunden herfor er, at der i indeværende overenkomstperiode er aftalt  

 mulighed for at forhøje ATP-bidraget, hvilket man muligvis ønsker at udnytte.
 Ændringsforslaget åbner således op for, at de pågældende områder nu som  

 ønsket allerede i indeværende overenskomstperiode kan forhøje ATP-bidraget.
 Ændringsforslaget vil ikke medføre merudgifter for det offentlige, idet en  

 forhøjelse af ATP-bidraget vil blive modregnet i den reguleringsordning, der  

 er indeholdt i overenskomsterne, og som skulle anvendes til pensionsformål.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Annette Just (FP) Dansk Folkeparti havde ikke medlemmer i udvalget.
