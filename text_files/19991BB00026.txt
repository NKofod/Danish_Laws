Fremsat den 2. november 1999 af Peter Skaarup (DF  

 ) og Kristian Thulesen Dahl (DF) Forslag til folketingsbeslutning om nedsættelse af en udlændingekommission Folketinget pålægger regeringen i  

 folketingsåret 1999-2000 at nedsætte en kommission til belysning  

 og vurdering af udviklingen i den danske befolkning, især hvad  

 stigningen i antallet af borgere fra mindre udviklede lande kommer til at  

 betyde.
Kommissionen udpeges af indenrigsministeren og skal  

 sammensættes bredt med folk fra alle relevante grupperinger og fag.
Det  

 kan være repræsentanter for det private erhvervsliv, kommunerne,  

 amterne, politiet og forskningsverdenen, ligesom det er vigtigt, at  

 kommissionen ikke blot får deltagelse af højt uddannede  

 mennesker, men også får deltagelse af ganske almindelige  

 danskere, der kan bidrage med erfaringer fra det praktiske liv.
Kommissionen  

 skal være hurtigtarbejdende og have afsluttet sit arbejde inden  

 udgangen af 2000.
 Kommissoriet skal som minimum indeholde mulighed for  

 afdækning af følgende problemstillinger omkring den multietniske  

 og multikulturelle udvikling i det danske samfund:
Den talmæssige udvikling i antallet af borgere fra mindre  

 udviklede lande og de konsekvenser, dette vil få, både i et  

 nutidigt og i et fremtidigt perspektiv, herunder, om udviklingen mod et multietnisk og multikulturelt samfund er en  

 udvikling, som den danske befolkning ønsker, hvad der i benægtende fald kan gøres for at vende  

 udviklingen, om det er rimeligt at bruge penge på at hjælpe  

 flygtninge, der har penge nok til at blive smuglet til Danmark, når der  

 lever mange millioner flygtninge ude i verden under kummerlige forhold, og om udviklingen er løbet fra den hidtidige måde at  

 hjælpe på.
 Tildelingen af dansk statsborgerskab.
 Påvirkningen af boligsituationen, arbejdsmarkedet og  

 økonomien i kommunerne.
 Udlændinges kriminalitet, og hvordan der skal dæmmes op  

 for denne kriminalitet.
Det er afgørende, at kommissionen ikke kommer til  

 at handle om, hvordan Danmark bedst og mest smertefrit bliver et multietnisk  

 og multikulturelt samfund, for det har den danske befolkning aldrig haft  

 mulighed for at tage stilling til.
Kommissionens arbejde skal derfor  

 følges op med en folkeafstemning, der klarlægger, hvorvidt den  

 danske befolkning ønsker, at det danske samfund udvikler sig til et  

 multietnisk og multikulturelt samfund.
Inden folkeafstemningen skal  

 befolkningen have lejlighed til at overveje de mange oplysninger gennem en  

 fordomsfri og folkelig debat.
Bemærkninger til forslaget Det er forslagsstillernes opfattelse, at  

 befolkningssammensætningen i Danmark over en årrække har  

 gennemgået en revolutionerende og fundamental ændring.
Den  

 nuværende indvandring til Danmark er uden historisk sidestykke og vil  

 ramme direkte ned i den danske befolknings kultur, religion og levevis.
Der  

 er altså tale om en omfattende ændring af den danske nation, en  

 udvikling, der får vidtrækkende konsekvenser, som den danske  

 befolkning ikke har modtaget tilstrækkelig information om og derfor  

 ikke har haft lejlighed til at diskutere på et ordentligt og sobert  

 grundlag.
Med udtrykket mindre udviklede lande henvises der til den  

 definition, som bl.a. bruges af FN, Indenrigsministeriet og Danmarks  

 Statistik.
Definitionen indebærer, at mere udviklede lande består  

 af USA, Canada, Japan, Australien, New Zealand og alle europæiske  

 lande, ekskl.
Tyrkiet og Cypern, samt dele af det tidligere Sovjet (det  

 drejer sig om Aserbajdsjan, Usbekistan, Kasakstan, Turkmenistan, Kirgisistan,  

 Tjadsjikistan, Georgien og Armenien). Mindre udviklede lande omfatter alle  

 øvrige lande.
 Forslagsstillerne ønsker, at der bliver nedsat en  

 kommission til at klarlægge og belyse samtlige forhold omkring den  

 multietniske og multikulturelle udvikling m.h.t. antal og konsekvenser for  

 det danske samfund, både i et nutidigt, men også i et fremtidigt  

 perspektiv.
I en artikel i Jyllands-Posten den 29. august 1999  

 fastslår den anerkendte forsker i demografi, professor dr.polit.
Poul  

 Christian Mathiessen: »I løbet af få årtier vil danskerne  

 ophøre med at være en ensartet og homogen befolkning med  

 rødder i samme religion, kultur, sprog, traditioner og  

 værdinormer.
Stadig flere indvandrere og efterkommere vil stamme fra  

 såkaldt mindre udviklede lande, såsom Tyrkiet, Irak, Iran,  

 Somalia, Libanon m.v. og have en væsentlig anderledes religiøs  

 og kulturel baggrund end den traditionelt danske.
I 1980 var det kun 26 pct.,  

 svarende til ca. 45 000 af samtlige indvandrere og deres efterkommere, der  

 stammede fra de mindre udviklede lande.
I 2020 vil det ifølge Danmarks  

 Statistik være 61 pct. - svarende til omtrent 500 000 mennesker.  

 Størstedelen af disse mennesker vil som udgangspunkt have en religion,  

 en kultur og et sæt af traditioner, der markant adskiller sig fra de  

 danske.« Poul Christian Mathiessen fortsætter: »Indtil  

 slutningen af 1960'erne blev al indvandring stort set opslugt af det danske  

 samfund, da der var tale om europæere med samme religion, kultur og  

 værdinormer.
Disse indvandrere tilegnede sig let det danske sprog,  

 skikke, traditioner og holdninger.
Dette har i løbet af de seneste 30  

 år ændret sig radikalt.« Fra slutningen af 1960'erne kom gæstearbejdere i  

 form af tyrkere, pakistanere og jugoslavere, dernæst fulgte  

 familiesammenføringer, og fra midten af 1980'erne tiltog  

 flygtningestrømmen for alvor.
Det er i lyset af denne udvikling, at  

 kravet om nedsættelse af en udlændingekommission skal ses,  

 eftersom udviklingen fra slutningen af 1960'erne har betydet en  

 væsentlig ændring i indvandringsmønsteret i antal.
Det er  

 desuden karakteristisk for disse udlændinge, at de ikke er  

 vesteuropæere, og at mange af dem er muslimer.
 De forskellige kulturer og religioner vil givetvis  

 træde tydeligere frem i de kommende år som følge af, at  

 udviklingen ser ud til fortsætte gennem fortsatte  

 flygtningestrømme, familiesammenføringer og markant  

 højere fertilitet blandt indvandrerkvinderne fra de mindre udviklede  

 lande end blandt danskerne.
I takt med at indvandrerne bliver flere og flere, vil de  

 kræve respekt for deres religion, traditioner og skikke.
Det vil  

 utvivlsomt støde sammen med dansk kultur i alt fra  

 børneopdragelse til pædagogik i skoler og adfærd på  

 arbejdspladsen.
De danske politikere har indtil videre undladt at inddrage  

 befolkningen i spørgsmålet om den danske  

 befolkningssammensætning hen imod et multietnisk og multikulturelt  

 samfund.
Danskerne er altså aldrig blevet spurgt, om de vil være  

 en del af et sådant projekt, selv om denne ændring har  

 afgørende betydning for alle, samtidig med at denne ændring af  

 samfundet ser ud til at fortsætte.
I lighed med professor Poul Christian Mathiessen mener  

 forslagsstillerne, at det er afgørende, at der snarest nedsættes  

 en udlændingekommission, som skal give danskerne lejlighed til at  

 få et sobert og ordentligt grundlag for forholdene omkring den danske  

 befolkningsudvikling og de problemer, der følger i kølvandet  

 på denne udvikling.
Er det en udvikling, som den danske befolkning  

 ønsker, og hvis ikke, hvad kan der gøres for at vende  

 udviklingen? Er det rimeligt at bruge penge på at hjælpe  

 flygtninge, der har penge nok til at blive smuglet til Danmark, når der  

 lever mange millioner flygtninge ude i verden under kummerlige forhold? Er  

 udviklingen løbet fra den hidtidige måde at hjælpe  

 på? For forslagsstillerne er det imidlertid afgørende, at  

 kommissionen ikke kommer til at handle om, hvordan Danmark bedst og mest  

 smertefrit bliver et multietnisk og multikulturelt samfund, for det har den  

 danske befolkning aldrig haft mulighed for at tage stilling til, og  

 forslagsstillerne mener derfor, at det vil være oplagt, at der  

 følges op med en folkeafstemning, der klarlægger, hvorvidt den  

 danske befolkning ønsker, at det danske samfund udvikler sig til et  

 multietnisk og multikulturelt samfund, efter at kommissionen har afsluttet  

 sit arbejde og befolkningen har fået lejlighed til at overveje de mange  

 oplysninger gennem en fordomsfri og folkelig debat.
Kommissionen bør sammensættes bredt med folk  

 fra alle relevante grupperinger og fag.
Det kunne f.eks. være  

 repræsentanter for Dansk Industri, Dansk Arbejdsgiverforening,  

 Landsorganisationen i Danmark, Kommunernes Landsforening,  

 Amtsrådsforeningen, politiet, Landbrugsraadet,  

 Håndværksrådet og diverse repræsentanter fra  

 forskningsverdenen.
Det er også vigtigt, at kommissionen ikke blot  

 får deltagelse af højt uddannede mennesker i gode, velbetalte  

 stillinger, men også får deltagelse af ganske almindelige  

 danskere med ganske almindelige erhverv, med ganske almindelige uddannelser  

 og med ganske almindelige holdninger, der kan bidrage med erfaringer fra det  

 praktiske liv.
 Kommissionen bør have afsluttet sit arbejde senest  

 ved udgangen af december 2000.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af en udlændingekommission.
(Beslutningsforslag nr.
B 26).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
