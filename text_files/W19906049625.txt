I 1985 blev der indgået en forpagtningskontrakt med en gyldighed for  

 en periode på 5 år.
I august 1989 blev der indgået mundtlig aftale om en  

 yderligere forlængelse for en ny 5- årig periode fra 16. marts 1990 til 15.  

 marts 1995. Mælkeudvalget godkendte ensøgningen, men med en reduktion på 33%.  

 Ved bortforpagtning af en mælkeproducerende bedrift foretages en reduktion på  

 33%, såfremt forpagteren er tildelt en basisandel.
Det gælder ligeledes ved  

 første forlængelse af en forpagtningsaftale, der blev indgået før 1. december  

 1989, medmindre en aftalerne om forlængelse blev indgået inden 1. december  

 1989 med ikrafttrædelse senest 31. marts 1990. Da to vitterlighedsvidner har  

 bekræftet, at der i august 1989 blev indgået mundtlig aftale om  

 kontraktsforlængelserne, skal overdragelserne foretages uden reduktion.
 I skrivelse af 29. juli 1990 har De klaget over EF-direktoratets afgørelse  

 af ansøgning om forlængelse af overdragelse af basisandel (afgiftsfri  

 mælkeleverance).
 Det fremgår af sagen, at der i 1985 blev indgået forpagtningskontrakter  

 med Egon Laustsen, Løgstørvej 218, 9600 Års,  

 og Lass Bojer, Ejstrupvej 52, 9670 Løgstør, om overdragelse af Deres ejendom  

 med den tilhørende mælkekvote på ca. 105.700 kg mælk til ligelig fordeling.  

 Aftalen havde gyldighed for en periode på 5 år, og det anføres nu, at der  

 allerede i august 1989 blev indgået mundtlig aftale om en yderligere  

 forlængelse for en ny 5-årig periode fra 16. marts 1990 til 15. marts 1995.  

 Ansøgning herom blev indgivet i marts 1990.
 Mælkeudvalget har godkendt ansøgningerne, men med en reduktion på 33 % af  

 de overdragne mængder.
 EF-direktoratet har fastholdt afgørelsen.
 I klagen til Landbrugsministeriet anfører De utilfredshed med reduktionen,  

 som De subsidiært finder bør tilbageføres ved forpagtningsaftalernes ophør.
 Endvidere har to personer påtegnet klageskrivelsen som vitterlighedsvidner  

 på, at der i august 1989 blev indgået en mundtlige aftale om forpagtning.
I henhold til § 6 i Landbrugsministeriets bekendtgørelse nr. 164 af 9.  

 marts 1990 om tillægsafgift for mælk og mejeriprodukter, som erstatter  

 tidligere bekendtgørelser på mælkekvoteområdet, foretages der ved  

 bortforpagtning af en mælkeproducerende bedrift en reduktion på 33 % af den  

 medfølgende basisandel, såfremt forpagteren er tildelt en basisandel.
Dette  

 gælder ligeledes ved første forlængelse af forpagtningskontrakter, der blev  

 indgået før 1. december 1989, medmindre aftalerne om forlængelse blev indgået  

 inden 1. december 1989 med ikrafttrædelse senest 31. marts 1990.
 Da der nu foreligger nye oplysninger i sagen, idet to vitterlighedsvidner  

 har bekræftet, at der i august 1989 blev indgået mundtlig aftale om  

 kontraktforlængelserne, finder Landbrugsministeriet, at ovennævnte  

 bestemmelse er opfyldt, og overdragelserne skal derfor foretages uden  

 reduktion.
 Oplysning om den ny basisandel vil blive givet af Danske Mejeriers  

 Mælkeudvalg.
 Man har endvidere anmodet EF-direktoratet om at foretage de videre  

 foranstaltninger i sagen.
 P.M.V.
 E.B.
