(lejefastsættelse, regnskaber, revision  

 og tilsyn) I medfør af § 76, kapitel 11, i lov om boligbyggeri, jf. lovbekendtgørelse  

 nr. 550 af 18. august 1987, som ændret ved lov nr. 843 af 18. december 1987,  

 fastsættes følgende regler om drift og tilsyn med ungdomsboliger:
Reglernes anvendelsesområde § 1.  Bekendtgørelsen finder anvendelse på:
Stk. 2.  For ungdomsboliger tilhørende almennyttige  

 boligselskaber, gælder reglerne for almennyttig boligvirksomhed.
Bestemmelsen  

 i § 15 gælder dog for disse ungdomsboliger.
Lejefastsættelse, budgetlægning,  

 regnskabsaflæggelse og revision § 2.  Lejen skal fastsættes således, at den sammen med  

 institutionens øvrige indtægter, herunder eventuel driftssikring og  

 huslejetilskud, giver mulighed for at afholde de udgifter, der er forbundet  

 med driften, herunder passende henlæggelser til planlagt og periodisk  

 vedligeholdelse, henlæggelser til fornyelser og afvikling af opsamlet  

 driftsunderskud.
 Stk. 2.  Institutionen skal årligt henlægge passende  

 beløb til:
Stk. 3.  Eventuelle opsamlede driftsunderskud skal  

 normalt afvikles over højst 5 år.
Afviklingsperioden kan dog i intet tilfælde  

 overstige 10 år.
 Stk. 4.  Lejen skal fordeles på institutionens boliger  

 under hensyn til disses indbyrdes værdi, medens lejen for erhvervslejemål,  

 garager og lignende skal fastsættes til den leje, der er sædvanlig for  

 tilsvarende lejemål i kvarteret eller kommunen med hensyn til beliggenhed,  

 art, størrelse, kvalitet, udstyr og vedligeholdelsestilstand.
Stk. 5.  Driftsbudget for institutionen skal udarbejdes  

 ved benyttelse af Boligstyrelsens budgetskema eller ved anvendelse af  

 tilsvarende kontoplan.
Driftsbudgettet skal udarbejdes så betids, at  

 eventuelle lejeforhøjelser kan træde i kraft ved regnskabsårets begyndelse,  

 jf. § 3 og § 8.
 Stk. 6.  Ved den første udlejning af en institution kan  

 lejen fastsættes foreløbig, således at der ved udlejningen tages forbehold om  

 en senere lejeregulering, når byggeudgiften er opgjort og den endelige  

 finansiering foretaget.
 § 3.  Regnskabsåret løber fra 1. august til 31. juli.
Stk. 2.  Den årlige lejeregulering foretages med  

 virkning fra regnskabsårets begyndelse.
Lejeforhøjelser kan gennemføres med 3  

 måneders varsel eller 1 måneds varsel, såfremt der i lejeaftalen er taget  

 forbehold herom.
Stk. 3.  Forhøjelse af lejen skal varsles skriftligt  

 over for den enkelte boligtager og indeholde oplysning om forhøjelsens  

 størrelse, dens beregning samt grunden til forhøjelsen.
Forhøjelse som følge  

 af forbedringer og lignende kan først varsles til ikrafttræden fra det  

 tidspunkt, forbedringen tages i brug.
Der må tages nødvendige forbehold om  

 kommunalbestyrelsens godkendelse.
 § 4.  Særskilt årsregnskab for institutionen skal  

 opstilles i overensstemmelse med den af Boligstyrelsen udfærdigede kontoplan.
Stk. 2.  I tilslutning til regnskabet afgiver  

 institutionens bestyrelse en årsberetning, hvori nærmere redegøres for den  

 økonomiske udvikling i regnskabsåret, samt for forhold som revisor måtte have  

 påtalt ved revisionen.
Herudover redegøres for eventuelle særlige økonomiske  

 problemer i institutionen samt for de foranstaltninger, der er eller påtænkes  

 iværksat til løsning af problemerne.
Endvidere udfylder bestyrelsen og  

 revisor det af Boligstyrelsens udfærdigede spørgeskema om  

 ungdomsboliginstitutionens drifts- og regnskabsforhold.
 Stk. 3.  Regnskabet tillige med bestyrelsens  

 årsberetning, spørgeskemaet, revisors beretning og udskrift af  

 revisionsprotokollen indsendes til kommunalbestyrelsen, jf. § 9.
 § 5.  Regnskabet revideres af en statsautoriseret  

 revisor eller en registreret revisor, jf. dog stk. 2. Overstiger antallet af  

 lejemål 100 skal revisionen dog foretages af en statsautoriseret revisor, jf.  

 dog også stk. 2.
Stk. 2.  Er der meddelt støtte til opførelse af  

 institutionen før 15. juni 1984, og overstiger antallet af lejemål 1.000,  

 skal revisionen foretages af en statsautoriseret revisor.
Er antallet af  

 lejemål 1.000 eller derunder, kan en revisor, der er godkendt af  

 kommunalbestyrelsen før 15. juni 1984 dog fortsat forestå institutionens  

 regnskabsrevision.
Ved revisorskift skal betingelserne i stk. 1 opfyldes.
 Stk. 3.  Revisor har adgang til at efterse alt  

 regnskabsmateriale og alle beholdninger og har krav på at få de oplysninger  

 og den bistand, som anses for nødvendig for udførelsen af erhvervet.
 Stk. 4.  Revisionen skal foretages i overensstemmelse  

 med god revisionsskik og Boligstyrelsens revisionsinstruks for  

 ungdomsboliginstitutioners regnskaber.
Stk. 5.  Til brug for bestyrelsen skal revisor føre  

 revisionsprotokol.
Bestyrelsen skal nøje gennemgå protokollen, der forelægges  

 på ethvert bestyrelsesmøde, og enhver protokoltilførsel skal underskrives af  

 samtlige bestyrelsesmedlemmer.
Kommunernes tilsyn § 6.  Kommunalbestyrelsen fører tilsyn med de  

 ungdomsboliginstitutioner, hvis ejendomme er beliggende i kommunen.
 § 7.  Kommunalbestyrelsen påser, at ejendommen  

 anvendes i overensstemmelse med formålet i vedtægterne.
Stk. 2.  Ejendommen må ikke anvendes til andet formål  

 uden Boligstyrelsens samtykke.
Indestår der kommunale lån, kræves tillige  

 kommunalbestyrelsens samtykke.
§ 8.  Kommunalbestyrelsen skal hvert år godkende et af  

 institutionens bestyrelse udarbejdet budget, hvori lejen fastsættes for det  

 følgende år.
Kommunalbestyrelsen træffer den endelige administrative  

 afgørelse herom.
 Stk. 2.  Kommunalbestyrelsen påser, at lejen fastsættes  

 som anført i § 2 og reguleres som anført i § 3. Kommunalbestyrelsen kan til  

 opfyldelse heraf kræve ændringer i budgettet og lejefastsættelsen.
 Stk. 3.  Kommunalbestyrelsen påser, at institutionens  

 bestyrelse hvert år senest 3 måneder før regnskabsårets begyndelse indsender  

 budgettet til godkendelse.
§ 9.  Kommunalbestyrelsen skal hvert år godkende  

 institutionens regnskab, og herunder nøje vurdere om institutionens drift og  

 økonomi opfylder de herom gældende regler.
Kommunalbestyrelsen skal herunder  

 påse, at der er balance mellem udgifter og indtægter, at et eventuelt  

 opsamlet underskud normalt afvikles over højst 5 år, og at der foretages  

 henlæggelser og afskrivninger i nødvendigt omfang, og at  

 henlæggelsesmidlernes anvendelse ikke giver anledning til kritik.
 Stk. 2.  Kommunalbestyrelsen kan uden en nærmere  

 gennemgang, jf. dog stk. 1, godkende regnskabet uden bemærkninger, når  

 revisor ikke har fremsat kritiske bemærkninger til regnskabet eller  

 forretningsgangen, og der ikke i øvrigt er fremkommet oplysninger, der giver  

 anledning til nærmere undersøgelse.
 Stk. 3.  Har revisor fremsat kritiske bemærkninger til  

 regnskabet eller forretningsgangen eller finder kommunalbestyrelsen, at der i  

 øvrigt er grundlag for kritik, skal kommunalbestyrelsen pålægge  

 institutionens bestyrelse at foretage de nødvendige foranstaltninger.  

 Kommunalbestyrelsen kan pålægge bestyrelsen, at institutionen søger rejst  

 erstatningskrav overfor forretningsfører, bestyrelsesmedlemmer eller andre,  

 der har påført institutionen tab som følge af kritisable dispositioner eller  

 udvist forsømmelighed.
 Stk. 4.  Kommunalbestyrelsen træffer den endelige  

 administrative afgørelse efter stk. 1-3.
 Stk. 5.  Kommunalbestyrelsen påser, at institutionens  

 bestyrelse hvert år inden 4 måneder efter regnskabsårets slutning indsender  

 regnskabsmaterialet for institutionen i overensstemmelse med reglerne i § 4.
 Stk. 6.  Kommunalbestyrelsen videresender hvert år  

 umiddelbart efter regnskabets godkendelse et eksemplar af det i § 4  

 omhandlede spørgeskema forsynet med kommunalbestyrelsens eventuelle  

 bemærkninger til Boligstyrelsens orientering.
§ 10.  Kommunalbestyrelsen godkender den foreløbige  

 leje ved en institutions ibrugtagelse, forhøjelser af lejen, den endelige  

 leje samt forhøjelser som følge af udførte forbedringer eller ombygninger.  

 Institutionens bestyrelse indsender ansøgning om godkendelse af lejen til  

 kommunalbestyrelsen senest samtidig med, at udlejningen påbegyndes eller  

 forhøjelse af lejen varsles.
Kommunalbestyrelsen træffer den endelige  

 administrative afgørelse herom.
§ 11.  Forinden iværksættelse af forbedringsarbejder,  

 om- og tilbygningsarbejder, større renoveringsarbejder m.v., der skal  

 finansieres ved låneoptagelse, skal, jf. kapitel 4, kommunalbestyrelsens  

 godkendelse foreligge.
Institutionens bestyrelse indsender ansøgning herom  

 til kommunalbestyrelsen tillige med en redegørelse for arbejdernes  

 finansiering og den nødvendige lejeforhøjelse.
Det er en betingelse, at  

 panthaver ifølge lån til finansiering af de i 1. punktum nævnte arbejder  

 respekterer henstand med renter og afdrag på eventuelle lån, der er omfattet  

 af § 73 a, stk. 5-6, i lov om boligbyggeri.
Kommunalbestyrelsen træffer den  

 endelige administrative afgørelse, jf. dog stk. 2-3.
 Stk. 2.  Boligstyrelsens godkendelse skal tillige  

 indhentes, forinden følgende foranstaltninger iværksættes:
 Stk. 3.  Boligstyrelsen træffer afgørelse på grundlag af  

 kommunalbestyrelsens indstilling.
 § 12.  Konstaterer kommunalbestyrelsen  

 uregelmæssigheder af væsentlig betydning ved institutionens eller ejendommens  

 drift, skal den straks foretage indberetning herom til Boligstyrelsen, bilagt  

 kommunalbestyrelsens indstilling samt oplysning om, hvilke foranstaltninger  

 kommunalbestyrelsen har truffet eller agter at træffe over for institutionen.  

 Det samme gælder, hvis kommunalbestyrelsen konstaterer, at institutionen ikke  

 kan opfylde sine økonomiske forpligtelser, hvis institutionens bestyrelse  

 foretager indberetning om huslejeaktioner, eller hvis der opstår  

 udlejningsvanskeligheder af mere permanent karakter.
 Stk. 2.  Kommunalbestyrelsen kan udpege en revisor til  

 at foretage fornyet revision af institutionens regnskaber.
Stk. 3.  Kommunalbestyrelsen kan til sikring af  

 institutionens forsvarlige drift og administration træffe de  

 foranstaltninger, som den finder nødvendig.
Kommunalbestyrelsen kan herunder  

 udpege en forretningsfører til midlertidigt at overtage institutionens  

 administration.
 § 13.  Kommunalbestyrelsen kan godkende  

 institutionernes vedtægter i det omfang, vedtægterne er i overensstemmelse  

 med de af Boligstyrelsen udarbejdede normalvedtægter, og kun indebærer en  

 udfyldning af disse.
 Stk. 2.  Under samme betingelser som anført i stk. 1,  

 kan kommunalbestyrelsen godkende ændringer i institutionens vedtægter.
§ 14.  Kommunalbestyrelsen påser, at ejendommens  

 vedligeholdelsestilstand er forsvarlig, og at den bevarer karakteren af  

 ungdomsboliginstitution.
Kommunalbestyrelsen kan påbyde udførelse af  

 nødvendige vedligeholdelsesarbejder.
 § 15.  Kommunalbestyrelsen påser, at udlejningen af  

 ungdomsboliger sker efter retningslinjer, der tager hensyn til de  

 boligsøgendes uddannelsesmæssige, økonomiske og sociale forhold.
Stk. 2.  Ungdomsboliger kan udlejes til unge  

 uddannelsessøgende og andre unge med særligt behov derfor.
For ungdomsboliger  

 opført med statsstøtte i medfør af den før 1. januar 1978 gældende  

 lovgivning, er den berettigede personkreds dog kun unge uddannelsessøgende.  

 Unge flygtninges adgang til at opnå bolig er omhandlet i Boligstyrelsens  

 bekendtgørelse nr. 105 af 10. marts 1987.
 § 16.  Institutionen skal på forlangende give  

 kommunalbestyrelsen og Boligstyrelsen enhver oplysning om institutionens  

 forhold til belysning af, om den ledes og drives i overensstemmelse med  

 bestemmelserne i boligbyggeriloven, regler udfærdiget i medfør heraf og  

 institutionens vedtægter.
 § 17.  Kommunalbestyrelsen er bemyndiget til at  

 meddele og ophæve prohibitivpåtegninger på værdipapirer, som tilhører  

 institutionen.
 § 18.  Forinden inventar, hvortil der er ydet  

 monteringslån, afhændes, uden at der samtidig sker genanskaffelse, skal  

 kommunalbestyrelsens godkendelse indhentes.
 Stk. 2.  Kommunalbestyrelsen træffer den endelige  

 administrative afgørelse.
Stk. 3.  Nettoprovenuet ved salg, som nævnt i stk. 1,  

 samt de midler, der er henlagt til fonyelse heraf, skal indbetales til  

 Kongeriet Danmarks Hypotekbank og Finansforvaltning som ekstraordinært afdrag  

 på monteringslånet.
Kommunalbestyrelsen skal overfor Hypotekbanken attestere  

 beløbets størrelse.
Kongeriget Danmarks Hypotekbank og  

 Finansforvaltning § 19.  Ungdomsboliginstitutionen kan ikke optage lån  

 med sikkerhed i institutionens ejendom, uden samtykke forinden er indhentet  

 fra kommunalbestyrelsen og Kongeriget Danmarks Hypotekbank og  

 Finansforvaltning.
Respekterer lånet indestående statslån eller  

 statsgaranterede lån, er Hypotekbankens samtykke dog unødvendigt.
 Stk. 2.  Hypotekbanken afgiver erklæringer om  

 statsgaranti for realkreditlån til finansiering af ejendomme, som har opnået  

 tilsagn om statsstøtte i henhold til lov om boligbyggeri.
Stk. 3.  Hypotekbanken kan meddele samtykke til, at  

 statslån eller statsgaranterede lån rykker for optagelse af realkreditlån til  

 finansiering af forbedrings- og ombygningsarbejder samt renoveringsarbejder  

 (om- og tilbygningslån), når arbejdernes udførelse er godkendt af  

 kommunalbestyrelsen, og denne har vedstået en eventuel kommunal garanti eller  

 regaranti.
Det er en betingelse for Hypotekbankens samtykke, at panthaver  

 ifølge det i 1. punktum nævnte realkreditlån respekterer henstand med renter  

 og afdrag på eventuelle lån, der er omfattet af § 73 a, stk. 5-6, i lov om  

 boligbyggeri.
I de i § 11, stk. 2, nævnte tilfælde skal tillige  

 Boligstyrelsens godkendelse foreligge.
 Stk. 4.  Hypotekbanken afgør, hvorvidt og i hvilket  

 omfang tilkendte eller aftalte ekspropriationserstatninger kan tillades  

 udbetalt til institutionen eller vil være at indbetale som ekstraordinære  

 afdrag på statslån, statsgaranterede lån eller foranstående lån.
Stk. 5.  Hypotekbanken afgør, hvorvidt og i hvilket  

 omfang ekstraordinært afdrag skal ydes på statslånet i tilfælde af  

 skelforandring.
Ved afhændelse af ejendommen helt eller delvist skal  

 Boligstyrelsens samtykke indhentes.
 Stk. 6.  Hypotekbankens afgørelser i henhold til dette  

 kapitel kan indbringes for Boligstyrelsen.
Likvidation § 20.  Likvidation foretages af en likvidator udpeget  

 af Boligstyrelsen efter indstilling fra kommunalbestyrelsen.
Stk. 2.  Ved likvidation af institutionen anvendes de  

 fremkomne midler i første række til betaling af gæld.
Er der herefter noget  

 tilbage, bestemmer Boligstyrelsen anvendelsen heraf efter indstilling fra  

 kommunalbestyrelsen.
Ikrafttrædelse § 21.  Reglerne i denne bekendtgørelse gælder uanset  

 modstående bestemmelser i institutionens vedtægter, fundats eller lignende.
 § 22.  Bekendtgørelsen træder i kraft dagen efter  

 offentliggørelsen i Lovtidende og har virkning for de regnskaber, der  

 vedrører regnskabsåret 1988-89 og senere regnskabsår, og for de budgetter,  

 der vedrører regnskabsåret 1989-90 og senere regnskabsår.
 Stk. 2.  Samtidig ophæves kapitel 3 i Boligministeriets  

 bekendtgørelse nr. 170 af 20. april 1979 om statsstøttede kollegier.
Boligstyrelsen, den 16. marts 1988 H.
E.
RASMUSSEN /Vibeke Køie Bilag 1 Kontoplan til resultatopgørelse for ungdomsboliger, der er organiseret som  

 selvejende institutioner Udgifter Kapitaludgifter 1. Nettoprioritetsydelser 2. Renteudgifter i øvrigt 3. Leje af lokaler/grund Offentlige og andre faste udgifter 4. Ejendomsskatter (netto) 5. Vand- og kloakafgifter 6. Renovation 7. Forsikringer m.v.
Energiudgifter 8. Varme 9. Elektricitet Administration m.v.
10. Administration 11. Revision Vedligeholdelse og renholdelse 12. Ejendomsfunktionærer 13. Rengøring (indvendig) 14. Almindelig vedligeholdelse 15. Planlagt og periodisk vedligeholdelse Afholdte  

 udgifter Heraf dækkes af henlæggelser 16. Fornyelser Afholdte udgifter Heraf dækkes af  

 henlæggelser Henlæggelser 17. Henlæggelser til planlagt og periodisk  

 vedligeholdelse 18. Henlæggelser til fornyelser 19. Afskrivninger Diverse 20. Tab på debitorer 21. Lejetab 22. Diverse udgifter 23. Telefon (netto) 24. Særlige serviceydelser 25. Beboerfaciliteter 26. Afvikling af opsamlet underskud 29. Udgifter i alt Indtægter 31. Leje af ungdomsboliger 32. Andre lejeindtægter 33. Renteindtægter 34. Vaskeri 35. Diverse indtægter 36. Driftssikring 37. Huslejetilskud 38. Eventuelle andre tilskud 59. Indtægter i alt 60. Årets resultat a.
Overført til tabs- og vindingskonto b.
Yderligere henlæggelser til planlagt og periodisk vedligeholdelse c.
Yderligere henlæggelser til fornyelser Balance for ungdomsboliginstitutioner Aktiver 61. Ejendommens oprindelige anskaffelsessum 62. Senere forbedringer 63. Indeksregulering af prioritetsgæld 64. Inventar 65. Obligationsbeholdning 66. Tilgodehavender 67. Beholdninger 79. Aktiver i alt Passiver 81. Henlæggelser til planlagt og periodisk  

 vedligeholdelse 82. Henlæggelser til fornyelser 83. Kursreguleringskonto 84. Tabs- og vindingskonto 85. Prioritetsgæld vedrørende opførelsen A.
Realkreditlån B.
Statslån C.
Kommunalt lån D.
Andre lån E.
Monteringslån 86. Lån til forbedringer A.
Realkreditlån B.
Statslån 87. A.
Ejendommens afskrivningskonto B.
Afvikling af underfinansiering 88. Engangsstøttelån og driftslån/ekstraordinært  

 underskud A.
Kriselån B.
Huslejelån C.
Udligningslån D.
Engangsstøttelån a.
Staten b.
Kommunen c.
Realkreditinstitutter E.
Andre driftslån F.
Ekstraordinært underskud 89. Depositum 90. Skyldige omkostninger 91. Kortfristede lån 99. Passiver i alt Bilag 2 Fastsættelse af kontienes indhold Resultatopgørelse Udgifter Kapitaludgifter Konto 1. Nettoprioritetsydelser Omfatter afdrag, renter samt reservefonds- og administrationsbidrag  

 vedrørende lån ydet til ungdomsboliginstitutionens opførelse, eventuelle  

 senere optagne realkreditlån og andre langfristede lån.
 Såfremt der ydes rentesikring, modregnes denne i prioritetsydelserne.  

 Størrelsen af den ydede rentesikring skal oplyses i en note til regnskabet.
Konto 2. Renteudgifter i øvrigt På denne konto føres renteudgifter vedrørende kortfristede lån (det vil  

 sige med en løbetid på indtil 1 år). Eventuelle morarenter vedrørende  

 realkreditlån og lign. føres ligeledes på denne konto.
Konto 3. Leje af lokaler/grund Anvendes, hvis institutionen er beliggende i lejede lokaler eller på lejet  

 grund.
Offentlige og andre faste udgifter Konto 4. Ejendomsskatter (netto) Opmærksomheden henledes på, at der er mulighed for at opnå fritagelse for  

 ejendomsskatter, jf. § 8, stk. 1, litra c, i lov om beskatning til kommunerne  

 af faste ejendomme (lovbekendtgørelse nr. 599 af 5. september 1986).  

 Ansøgning herom indgives til amtsrådet og til kommunalbestyrelsen.
Hvis fritagelsen gives i form af et tilskud svarende til  

 ejendomsskatterne, modregnes tilskuddet på denne konto.
Efter  

 boligbyggerilovens § 76 a er der givet kommunerne og amtskommunerne adgang  

 til hvert år at yde et tilskud, der svarer til størrelsen af den kommunale og  

 amtskommunale grundskyld, som institutionen betaler.
Konto 5. Vand- og kloakafgifter På denne konto føres faste og variable afgifter vedrørende levering og  

 afledning af vand.
Renter og afdrag på gæld vedrørende anlæg af kloak eller  

 lignende føres på konto 1 (nettoprioritetsydelser).
Konto 6. Renovation På denne konto føres udgifterne til renovation.
 Konto 7. Forsikringer m.v.
 Ejendommen skal holdes forsikret i et bygningsbrandforsikringsselskab, der  

 har Forsikringstilsynets tilladelse til at drive forsikringsvirksomhed.  

 Forsikringssummen skal i tilfælde af totalskade kunne dække  

 genopførelsesudgiften (fuld- og nyværdiforsikring).
 Der bør normalt tegnes almindelig grundejerforsikring.
 Herudover må det bero på konkrete forhold, i hvilket omfang der bør tegnes  

 forsikring.
 Udgifter til forsikringer vedrørende institutionens ansatte konteres  

 sammen med lønudgiften.
 Opkræves bidrag til brandvæsenet særskilt konteres udgiften på denne  

 konto.
Energiudgifter Konto 8. Varme Hvis der opkræves særskilt betaling for varme, skal varmeudgifterne  

 oplyses i en note til regnskabet.
Konto 9. Elektricitet Eventuelle udgifter til elvarme skal føres på konto 8. Fordelingen må om  

 nødvendigt foretages skønsmæssigt.
 Administration m.v.
Konto 10. Administration Omfatter administrationshonorar eller løn til forretningsfører og udgifter  

 til kontorhold, porto, papir, tryksager, regnskabsføring, opkrævning af leje,  

 inkasso, møder samt gebyr for varetagelse af indstilling til ledige  

 ungdomsboliger.
Konto 11. Revision På denne konto føres kun den rene udgift til revision.
Hvis revisor  

 udfører andre særlige administrative opgaver for institutionen, skal en  

 hertil svarende del af revisors honorar konteres på konto 10  

 (administration).
Vedligeholdelse og renholdelse Konto 12. Ejendomsfunktionærer På denne konto føres udgifter til aflønning af inspektør samt andre  

 ansatte, der varetager viceværtfunktioner, renholdelse af udenomsarealer,  

 snerydning og lignende.
 Udover selve lønudgiften posteres også direkte lønafhængige udgifter,  

 såsom ATP, AUD, lovpligtig arbejdsskadeforsikring, feriepenge og lignende på  

 denne konto.
 Løn til ejendomsfunktionærer, der foretager egentlige  

 vedligeholdelsesarbejder, skal konteres på konto 14 (almindelig  

 vedligeholdelse). Der må om nødvendigt foretages skønsmæssig fordeling.
Konto 13. Rengøring (indvendig) Omfatter udgifter (løn, lønafhængige udgifter og rengøringsmidler) til  

 rengøring af gange, fælleskøkkener og andre fælleslokaler.
 Eventuelle udgifter til rengøring af værelser og vask af sengetøj skal  

 føres på konto 24 (særlige serviceydelser). Der må om nødvendigt foretages en  

 skønsmæssig fordeling.
Konto 14. Almindelig vedligeholdelse Ved almindelig vedligeholdelse forstås løbende arbejder, der udføres akut  

 eller efter behov, når der konstateres fejl eller skader på dele af  

 bygningsanlægget.
 Kontoen omfatter foruden bygningsvedligeholdelse også udgifter til  

 vedligeholdelse af inventar, tekniske installationer samt gård-, have- og  

 vejanlæg.
 Udgifterne til almindelig vedligeholdelse kan ikke dækkes af henlagte  

 midler, men må afholdes som driftsudgifter under hensyntagen til det i  

 budgettet afsatte beløb.
Ved budgetlægningen afsættes et beløb, som skal være realistisk set på  

 baggrund af tidligere års erfaringer.
For at sikre et rimeligt grundlag for  

 den fornødne budgetkontrol og erfaringsopsamling, bør der ved bogføringen ske  

 en opdeling af vedligeholdelsesudgifterne med en passende specifikation.
Konto 15. Planlagt og periodisk vedligeholdelse På denne konto føres afholdte udgifter til planlagt og periodisk  

 vedligeholdelse, som dækkes af tidligere års henlæggelser hertil, jf. konto  

 81.
 Hvis der til et udført vedligeholdelsesarbejde ikke er fuld dækning fra de  

 henlagte midler, udgiftsføres den manglende dækning i resultatopgørelsen for  

 det pågældende år, medmindre anden godkendt finansiering tilvejebringes.  

 Forbrug af midler henlagt samme år kan ikke finde sted.
 Selv om resultatopgørelsen normalt ikke direkte påvirkes af udgifter  

 afholdt under denne konto, skal det som en del af budgettet fremgå, i hvilket  

 omfang der skal ske frigørelse af de henlagte midler.
 I en note til regnskabet foretages en nærmere specifikation af udgifterne.
Konto 16. Fornyelser På denne konto føres afholdte udgifter til fornyelser, dvs. udskiftninger  

 af allerede eksisterende bygningsdele m.v., som dækkes af tidligere års  

 henlæggelser hertil, jf. konto 82.
Kontoen omfatter også udgifter til fornyelse af inventar.
Udgifter, der  

 ikke kan dækkes af henlagte midler, udgiftsføres i det pågældende år.
Forbrug  

 af midler henlagt samme år kan ikke finde sted.
 Selv om resultatopgørelsen normalt ikke direkte påvirkes af udgifter  

 afholdt under denne konto, skal det af budgettet fremgå, i hvilket omfang der  

 skal ske frigørelse af de henlagte midler til fornyelser.
 Der skal foretages en nærmere specifikation af udgifterne i en note til  

 regnskabet.
Henlæggelser Konto 17. Henlæggelser til planlagt og periodisk vedligeholdelse Hensigten med henlæggelserne er, at der sikres størst mulig udjævning af  

 udgiften til større vedligeholdelsesarbejder, således at disse kan  

 gennemføres med en jævn huslejeudvikling.
 De henlagte beløb overføres til balancen under konto 81.
Kontoen påvirkes ikke af, at der i årets løb afholdes udgifter til  

 planlagt og periodisk vedligeholdelse.
Disse beløb udgiftsføres under konto  

 15.
Til brug for budgetteringen udarbejdes som bilag til budgettet en plan  

 over de enkelte vedligeholdelsesarbejder med angivelse af det forventede  

 udførelsestidspunkt og anslåede udgifter.
For at sikre den ønskede udjævning  

 af udgifterne, skal der ved den langsigtede budgetplanlægning regnes med en  

 budgetperiode på mindst 10 år.
Af vedligeholdelsesplanen skal kunne aflæses, hvor stort et beløb, der  

 skal frigives fra de henlagte midler i de enkelte år i budgetperioden.
De  

 årlige henlæggelser skal tilrettelægges således, at de løbende udgifter  

 udjævnes mest muligt.
De henlagte beløb skal inflationsikres, således at de bevarer deres  

 købekraft.
Det kan ske ved en forøgelse af henlæggelsesbeløbet med et beløb  

 svarende til inflationsudhulingen af de tidligere henlæggelser.
 Ved den årlige budgetlægning tages vedligeholdelsesplanen op til revision.  

 Endvidere forskydes planen et år, idet de vedligeholdelsesarbejder, der  

 forventes at skulle udføres i det år, der nu er kommet inden for  

 budgetperiodens tidshorisont, medtages i vedligeholdelsesplanen.
Revisor skal ved revision af regnskabet påse, at henlæggelserne afsættes i  

 overensstemmelse med vedligeholdelsesplanen.
Uanset vedligeholdelsesplanen  

 skal der dog mindst henlægges et beløb svarende til 15 kr. pr. m2  

 bruttoetageareal årligt.
Denne bestemmelse vil især have betydning for  

 nyetablerede ungdomsboliger, der normalt vil have beskedne  

 vedligeholdelsesudgifter i de første år.
Minimumsbeløbet gælder for  

 studieåret 1988-89 og reguleres i forhold til stigningen i timelønsindekset  

 (det af Danmarks Statistik offentliggjorte timelønsindeks for industriens  

 arbejdere). (1. januar 1988 lig 100).
Konto 18. Henlæggelser til fornyelser Der udarbejdes - ligesom for planlagt og periodisk vedligeholdelse - en  

 langsigtet plan over de nødvendige udgifter til fornyelser.
 Ved udarbejdelsen af planen over fornyelser kan følgende omtrentlige  

 levetider anvendes som vejledning:
Revisor skal ved revision af regnskabet påse, at henlæggelserne afsættes i  

 overensstemmelse med fornyelsesplanen.
Uanset fornyelsesplanen viser  

 erfaringerne, at der i institutioner med centralvarmeanlæg eller lignende som  

 minimum skal henlægges 25 kr. pr. m2 bruttoetageareal for året 1988-89.  

 Beløbet reguleres i forhold til stigningen i timelønsindekset. (1. januar  

 1988 lig 100).
Konto 19. Afskrivninger I det omfang nybyggeri, forbedringsarbejder, nyanskaffelser m.v. ikke  

 finansieres ved hjælp af tilskud, lån eller henlagte midler, er der tale om  

 underfinansiering.
På konto 19 anføres årets udgifter til afvikling heraf.  

 Der henvises til konto 87 B.
Diverse Konto 20. Tab på debitorer På denne konto føres i henholdsvis budgettet og regnskabet henlæggelser  

 til imødegåelse af forventede tab og konstaterede tab på debitorer.  

 Erfaringerne viser, at der bør budgetteres med et beløb, der svarer til ca.  

 halvdelen af det udestående beløb.
Konto 21. Lejetab Udgør forskellen mellem lejeindtægten ved fuld udlejning og den  

 forventede/faktiske lejeindtægt.
Tab, som følge af at lejen for en udlejet  

 bolig ikke kan inddrives, konteres på konto 20 (tab på debitorer).
Konto 22. Diverse udgifter Hvis udgifterne på denne konto udgør mere end 1/2 pct. af de samlede  

 udgifter, skal udgifterne specificeres i en note.
Konto 23. Telefon (netto) På denne konto føres udgifterne til telefonabonnement og samtaleudgifter  

 minus indtægterne ved møntindkast.
Udgiften svarer således til institutionens  

 tab på driften af mønt- og svartelefoner.
Det bør tilstræbes, at tabet holdes  

 på det lavest mulige niveau.
Konto 24. Særlige serviceydelser På denne konto føres udgiften til særlige serviceydelser, der normalt ikke  

 indgår i lejen for ungdomsboliger.
Som eksempler kan nævnes rengøring af  

 værelser og vask af sengetøj.
Ydelsernes art skal angives i en note til  

 regnskabet.
Konto 25. Beboerfaciliteter Omfatter udgifter til drift af fælleslokaler, pasning af telefonbord  

 (omstillingsbord), beboerdemokratisk arbejde, avis- og tidsskrifthold,  

 TV-licens, interne blade, aktivgrupper og lignende.
Konto 26. Afvikling af opsamlet underskud Et eventuelt opsamlet driftsunderskud skal normalt budgetteres afviklet  

 over højst 5 år.
 Der skal derfor på budgettet optages et beløb til afvikling af opsamlet  

 underskud svarende til mindst 20 pct. af det opsamlede underskud på det  

 senest afsluttede regnskab.
 Revisor skal ved revision af regnskabet påse, at underskuddet afvikles  

 efter denne bestemmelse.
Konto 29. Udgifter i alt Der skal ved budgetteringen foretages et realistisk skøn over de  

 forventede udgifter i budgetperioden.
Der må i forbindelse hermed tages  

 hensyn til forventede udgiftsstigninger.
De forventede udgiftsstigninger skal  

 være indeholdt i de enkelte udgiftsposter.
Budgettet bør således ikke  

 indeholde en samlet post for »uforudsete udgiftsstigninger«.
Indtægter Konto 31. Leje af ungdomsboliger Lejen skal fastsættes således, at den sammen med institutionens øvrige  

 indtægter, herunder eventuel driftssikring og huslejetilskud, giver mulighed  

 for at afholde de udgifter, der er forbundet med driften, herunder  

 foreskrevne henlæggelser til planlagt og periodisk vedligeholdelse,  

 henlæggelser til fornyelser og afvikling af opsamlet underskud.
Der skal foretages regulering af lejen hvert år ved regnskabsårets  

 begyndelse.
Lejereguleringer i løbet af regnskabsåret bør kun foretages,  

 såfremt der sker væsentlige ændringer i de forudsætninger, der er lagt til  

 grund ved udarbejdelsen af budgettet.
Som indtægt føres lejeindtægten ved fuld udlejning.
Et eventuelt tab som  

 følge af manglende udlejning konteres som udgift på konto 21 (lejetab).
 Der skal i en note gives oplysning om lejen for hver enkelt boligtype.
Hvis betalingen for varme opkræves på grundlag af et særskilt  

 varmeregnskab, skal de fastsatte a contobeløb (budget) eller den faktiske  

 (samlede) varmeudgift (regnskab) oplyses i en note.
Varmeregnskabet skal så  

 vidt muligt følge studieåret.
Det er normalt, at betaling for elektricitet er indeholdt i lejen.
Det  

 skal derfor oplyses i en note, såfremt dette ikke er tilfældet.
Konto 32. Andre lejeindtægter På denne konto føres eventuel lejeindtægt vedrørende funktionærbolig,  

 børneinstitutioner, erhvervslejemål og lignende.
Konto 33. Renteindtægter Omfatter renteindtægter fra institutionens obligationsbeholdning og  

 indestående i pengeinstitutter, herunder renteindtægter vedrørende henlagte  

 midler.
Konto 34. Vaskeri På denne konto føres indtægter fra fællesvaskeri.
Konto 35. Diverse indtægter På denne konto føres øvrige indtægter, f.eks. konstaterede kursavancer på  

 obligationer, jf. konto 83.
Konto 36. Driftssikring På denne konto føres tilskud ydet i henhold til lov om midlertidig  

 offentlig støtte til almennyttigt boligbyggeri og statsstøttede kollegier  

 (lovbekendtgørelse nr. 480 af 16. august 1982).
Konto 37. Huslejetilskud På denne konto føres tilskud ydet i henhold til § 73 a i lov om  

 boligbyggeri.
Konto 60. Årets resultat Der må hverken budgetteres med overskud eller underskud.
 Uanset årets resultat skal henlæggelser til planlagt og periodisk  

 vedligeholdelse (konto 17), henlæggelser til fornyelser (konto 18) og beløb  

 til afvikling af opsamlet underskud (konto 26) optages med samme beløb i  

 regnskabet som i budgettet.
Et eventuelt overskud anvendes først til dækning af opsamlet underskud fra  

 tidligere år.
Overskuddet skal således først anvendes til udligning af en  

 negativ saldo på tabs- og vindingskontoen (konto 84). Der kan overføres et  

 yderligere beløb til tabs- og vindingskontoen til udligning af fremtidige  

 underskud.
Saldoen på tabs- og vindingskontoen må dog ikke derved komme til  

 at overstige et beløb svarende til 2 pct. af institutionens samlede årlige  

 udgifter.
Denne grænse angiver det maksimale beløb, der må henlægges til  

 imødegåelse af fremtidige driftsunderskud.
 Hvis der herefter er yderligere overskud, anvendes beløbet til yderligere  

 henlæggelser på kontiene 81 og 82.
 Overskuddet skal således fordeles på bestemte konti og må kun anvendes til  

 det eller de formål, hvortil overskuddet er henlagt.
 Fordelingen af overskuddet skal fremgå tydeligt af regnskabet.
 Et eventuelt underskud overføres til tabs- og vindingskontoen (konto 84).  

 Underskuddet skal normalt afvikles over højst 5 år, jf. konto 26.
Balance.
Aktiver Konto 61. Ejendommens oprindelige anskaffelsessum På den konto føres ejendommens bruttoanskaffelsessum (dvs. inkl. eventuelt  

 kurstab). Ejendomsværdien ved den seneste vurdering eller årsregulering skal  

 oplyses i en note til regnskabet.
Der må ikke ske opskrivning af  

 anskaffelsessummen til ejendomsværdi.
Konto 62. Senere forbedringer På denne konto føres udgifter, der siden opførelsen er anvendt til  

 forbedring af ejendommen.
Forbedringsarbejderne afskrives over en passende periode.
Afskrivningerne  

 udgiftsføres på konto 19.
Hvis forbedringsarbejderne er finansieret med langfristede lån, kan de  

 betalte afdrag opfattes som afskrivning.
I så fald udgiftsføres såvel renter  

 som afdrag som prioritetsyderlser (konto 1).
Konto 63. Indeksregulering af prioritetsgæld På passivsiden føres prioritetsgælden med den aktuelle restgæld.
Hvis  

 ejendommen er finansieret med indekslån, må de halvårlige opskrivninger af  

 restgælden derfor opføres som et aktiv.
Konto 64. Inventar På denne konto føres udgifter til anskaffelse af inventar, herunder  

 inventar finansieret ved monteringslån.
Før 1978 blev der i forbindelse med opførelsen af statsstøttede kollegier  

 ydet statstilskud til møblering og montering.
Inventar finansieret ved  

 monteringstilskud skal ikke anføres som aktiv.
Konto 65. Obligationsbeholdning Obligationsbeholdningen skal opføres til kursværdi.
 Reguleringen i forhold til anskaffelsesværdien overføres til  

 kursreguleringskontoen (konto 83).
 Der skal i en note til regnskabet gøres nærmere rede for årets bevægelser  

 i obligationsbeholdningen (udtrækning, køb og salg). Endvidere skal  

 anskaffelsessummen for obligationsbeholdningen ved årets udgang oplyses.
Konto 66. Tilgodehavender Resultatopgørelsen skal - uanset betalingstidspunkt - alene omfatte  

 indtægter og udgifter for det år, som regnskabet vedrører.
Forudbetalte  

 udgifter skal derfor opføres som et aktiv.
 For periodiske udgifter som f.eks. prioritetsydelser, forsikringspræmier,  

 offentlige afgifter m.v. kan periodisering dog undlades, såfremt det sikres,  

 at den udgift, der føres i regnskabet, vedrører en 12 måneders periode.
 Eventuel mellemregning med administrator føres på denne konto.  

 Mellemregningen skal holdes inden for et rimeligt og meget begrænset beløb.
 Tilgodehavendet skal specificeres i en note.
Konto 67. Beholdning På denne konto føres bank-, sparekasse- og girobeholdninger samt kontant  

 beholdning.
Balance.
Passiver Konto 81. Henlæggelser til planlagt og periodisk vedligeholdelse Henlagte midler må ikke anvendes til andre formål end dem, hvortil de er  

 henlagt.
 Såfremt kontoen opdeles i underkonti, kan der i nødvendigt omfang  

 overføres midler fra en underkonto til en anden, hvis der er henlagt for  

 meget til eet formål og samtidig for lidt til et andet.
 Overførsel af midler fra konto 81 til konto 82 eller omvendt må normalt  

 ikke finde sted.
Tilsynsmyndigheden skal ikke på forhånd godkende anvendelsen af  

 henlæggelsesmidlerne, men kan ved den efterfølgende godkendelse af regnskabet  

 påtale en forkert eller kritisabel anvendelse, f.eks. hvis henlagte midler er  

 anvendt til almindelig vedligeholdelse.
I særlige tilfælde kan der blive tale  

 om retablering af midler.
 Der er ikke krav om, at de henlagte midler skal indsættes på særlige konti  

 eller på anden måde holdes adskilt fra institutionens øvrige midler.
Det kan således accepteres, at henlagte midler likviditetsmæssigt anvendes  

 til midlertidig dækning af underfinansiering eller opsamlede driftsunderskud,  

 således at lånefinansiering af disse undgås.
Derved spares rentemarginalen,  

 men det fritager selvsagt ikke institutionen for at søge underfinansieringen  

 eller det opsamlede underskud afviklet efter de herom gældende regler.
 Det kan endvidere accepteres, at henlagte midler likviditetsmæssigt  

 anvendes til midlertidig finansiering af påkrævede moderniserings- og  

 forbedringsarbejder, således at låneoptagelse udskydes til tidspunktet for  

 arbejdernes færdiggørelse/afslutning.
Der er ikke krav om, at forrentningen af de henlagte midler tilskrives  

 henlæggelseskontiene.
Renten kan således indgå som indtægt i  

 driftsregnskabet, jf. konto 33.
 Revisor skal påse, at henlæggelsesmidlerne anvendes til de formål, hvortil  

 de er henlagt.
Konto 82. Henlæggelser til fornyelser Der henvises til bemærkningerne til konto 81 (Henlæggelser til planlagt og  

 periodisk vedligeholdelse).
Konto 83. Kursreguleringskonto På denne konto opføres forskellen mellem obligationsbeholdningens  

 kursværdi og anskaffelsesværdi.
 På kontoen opføres endvidere realiserede kursgevinster og - tab.  

 Kursgevinsterne henlægges således på denne måde til imødegåelse af fremtidige  

 kurstab.
 Såfremt det opsamlede beløb på kursreguleringskontoen overstiger det  

 beløb, der skønnes at være nødvendigt til dækning af eventuelle fremtidige  

 kurstab, kan det overskydende beløb anvendes til dækning af opsamlet  

 underskud (det vil sige overføres til tabs- og vindingskontoen) eller  

 overføres til en af henlæggelseskontiene (kontiene 81 og 82). Der må dog  

 aldrig ske overførsel af urealiserede kursgevinster.
Konto 84. Tab- og vindingskonto En eventuel negativ saldo skal normalt afvikles over højst 5 år, jf. konto  

 26.
 En positiv saldo må ikke overstige et beløb svarende til 2 pct. af  

 institutionens samlede årlige udgifter, jf. konto 29. Yderligere overskud  

 skal overføres til en af henlæggelseskontiene (kontiene 81 og 82).
 Hvis institutionen har modtaget lån til nedbringelse af lejen eller til  

 dækning af driftsunderskud (kriselån, huslejelån, udligningslån,  

 engangsstøtte eller lignende) opføres dette beløb på konto 88  

 (engangsstøttelån og driftslån/ekstraordinært underskud).
Konto 85. Prioritetsgæld vedrørende opførelsen På denne konto føres restgælden for prioritetslån, der er optaget i  

 forbindelse med ejendommens opførelse.
Lånene specificeres som anført i  

 kontoplanen.
Konto 86. Lån til forbedringer På denne konto føres restgælden for lån, der er optaget til finansiering  

 af forbedringsarbejder.
Udgiften til forbedringsarbejderne optages som aktiv  

 på konto 62.
Konto 87 A.
Ejendommens afskrivningskonto På denne konto akkumuleres afdragene på prioritetsgælden, jf. konto 85 og  

 86.
Konto 87 B.
Afvikling af underfinansiering Her akkumuleres afvikling af eventuel underfinansiering i forbindelse med  

 opførelsen og senere forbedringer.
Konto 88. Engangsstøttelån og driftslån/ekstraordinært underskud Vedrører lån optaget til nedbringelse af lejen (huslejelån og  

 udligningslån) eller til dækning af underskud (kriselån samt visse  

 engangsstøttelån).
På kontoen føres endvidere statslån ydet til udførelse af  

 vedligeholdelsesarbejder, energibesparende foranstaltninger eller lignende,  

 såfremt udgifterne til arbejderne er udgiftsført i driftsregnskabet.
Hvis  

 udgifterne er ført som aktiv på konto 62 (forbedringer), føres lånet på konto  

 86 (lån til forbedringer).
 Lån ydet af Københavns Kommunes Kollegiefond samt andre lån ydet af  

 kommuner til nedbringelse af lejen eller til dækning af underskud føres  

 ligeledes på denne konto.
 Det ekstraordinære underskud er den del af det opsamlede underskud, der er  

 dækket af engangsstøttelån og driftslån.
 Det ekstraordinære underskud skal ikke afvikles, før lånene kræves  

 tilbagebetalt.
Konto 89. Depositum På denne konto føres de af beboerne indbetalte beløb til depositum.
Konto 90. Skyldige omkostninger Vedrørende periodisering henvises til konto 66 (tilgodehavender).
 En eventuel mellemregning i administrators favør føres på denne konto.
Konto 91. Kortfristede lån På denne konto føres kortfristede lån (det vil sige med en løbetid på  

 indtil 1 år) optaget til afhjælpning af midlertidige likviditetsproblemer.  

 Der bør normalt ikke være behov for at optage sådanne lån.
 Langfristede bank- og sparekasselån, der er anvendt til opførelsen eller  

 forbedring af ejendommen føres på konto 85 (prioritetsgæld vedrørende  

 opførelsen) eller konto 86 (lån til forbedringer).
