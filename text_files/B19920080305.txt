I medfør af §§ 6 og 35, stk. 2, i lov nr. 814 af 21. december 1988 om husdyrsygdomme fastsættes:
 § 1.  En dyrlæge, der i forbindelse med kontrol af  

 slagtedyr får mistanke om, at et kreatur kan være angrebet af parafilaria  

 bovicola skal indsende fornødent materiale til undersøgelse på Statens  

 Veterinære Serumlaboratorium, Bulowsvej 27, 1790 København V.
 § 2.  Veterinærdirektoratet foretager registrering af  

 konstaterede tilfælde af parafilaria bovicola på grundlag af meddelelse fra  

 Statens Veterinære Serumlaboratorium om undersøgelse af indsendt materiale.
 § 3.  Udgifter, der afholdes i medfør af denne  

 bekendtgørelse, er Veterinærdirektoratet uvedkommende, jf. § 5, stk. 3, i  

 Landbrugsministeriets bekendtgørelse nr. 239 af 12. april 1991 om udgifter og  

 erstatning ved bekæmpelse og forebyggelse af husdyrsygdomme.
 § 4.  Overtrædelse af § 1 straffes med bøde.
 § 5.  Bekendtgørelsen træder i kraft den 15. oktober  

 1992.
 Stk. 2.  Samtidig ophæves Landbrugsministeriets  

 bekendtgørelse nr. 548 af 5. november 1984 om Parafilaria bovicola hos kvæg.
 § 6.  Bekendtgørelsen gælder ikke for Grønland.
