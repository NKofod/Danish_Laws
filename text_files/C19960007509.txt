1. INDLEDNING Beslutninger om at foretage lønindeholdelse er afgørelser, som er omfattet  

 af forvaltningsloven, jf. forvaltningslovens § 2, stk. 1. Det følger heraf,  

 at skattemyndigheden i forbindelse med behandlingen af lønindeholdelsessager  

 er forpligtet til at efterleve forvaltningslovens sagsbehandlingskrav,  

 herunder især § 19 om partshøring, §§ 22 og 24 om begrundelse og § 25 om  

 klagevejledning.
2. PARTSHØRING Afgørelse om lønindeholdelse træffes på grundlag af oplysninger om  

 skatteyderens og husstandens økonomiske forhold.
Hvis disse oplysninger  

 indhentes fra skatteyderen selv til brug for afgørelsen om lønindeholdelse,  

 skal der normalt ikke ske partshøring, inden der træffes afgørelse i sagen.
 Som udgangspunkt antages skyldneren at være bekendt med, at den seneste  

 årsopgørelse og den seneste forskudsregistrering indgår i  

 lønindeholdelsesafgørelsen.
 Er myndigheden imidlertid i besiddelse af oplysninger om faktiske  

 omstændigheder, der har betydning for afgørelsen, og som skatteyderen ikke  

 kan antages at være bekendt med, eller er oplysningerne indhentet fra  

 skatteyderen til brug i anden forbindelse, skal der ske partshøring.
 Såfremt oplysningerne ikke er indhentet fra skatteyderen selv, men f.eks.  

 fra andre forvaltningsgrene inden for samme myndighed eller andre offentlige  

 myndigheder, medfører partshøringsreglerne, at skatteyderen i almindelighed  

 skal høres om oplysningerne.
Skønnes det herefter, at der skal ske partshøring, inden der træffes  

 afgørelse om lønindeholdelse, sendes til parten en høringsskrivelse,  

 indeholdene relevante oplysninger.
Det anføres i skrivelsen, parten inden 14  

 dage fra modtagelsen af skrivelsen kan rette henvendelse til TSR/kommunen,  

 såfremt parten har supplerende eller korrigerende oplysninger i forhold til  

 de i skrivelsen anførte.
Det skal yderligere af skrivelsen fremgå, at  

 TSR/kommunen, såfremt parten ikke henvender sig, vil træffe afgørelse i sagen  

 på det foreliggende grundlag.
3. UNDERRETNING Den myndighed, der træffer beslutning om, at gælden til det offentlige  

 skal inddrives ved lønindeholdelse, skal senest samtidig med iværksættelse af  

 lønindeholdelse give skyldneren underretning herom.
Underretningsskrivelsen  

 skal yderligere indeholde en begrundelse for afgørelsen om lønindeholdelse  

 samt en klagevejledning.
Underretning kan gives samtidig med meddelelsen til  

 arbejdsgiveren.
 Har der forinden underretning været udsendt en høringsskrivelse, skal  

 underretningsskrivelsen indeholde en henvisning hertil.
4. BEGRUNDELSE En bebyrdende afgørelse skal, når den meddeles skriftligt, ledsages af en  

 begrundelse, jf. forvaltningslovens § 22.
Efter denne bestemmelse sammenholdt med forvaltningslovens § 24, skal en  

 afgørelse om lønindeholdelse ledsages af en skriftlig begrundelse, der bl.a.  

 skal indeholde en henvisning til de retsregler, i henhold til hvilke  

 afgørelsen er truffet.
Henvisningen kan f.eks. være kildeskattelovens § 73  

 samt det relevante stykke og/eller momslovens § 59, stk. 3, jf.  

 kildeskattelovens § 73. begrundelsen for den fastsatte indeholdelsesprocent  

 kan ske med henvisning til kildeskattelovens § 73, stk. 3.
 I tilfælde, hvor lønindeholdelse sker med mere end 15 pct., skal  

 begrundelsen indeholde en kort redegørelse for de faktiske omstændigheder,  

 som udgør sikre oplysninger om, at der overlades skatteyderen det nødvendige  

 til eget og familiens underhold.
KLAGEVEJLEDNING Efter forvaltningslovens § 25, skal bebyrdende afgørelser ledsagens af en  

 klagevejledning.
De kommunale myndigheders afgørelser om lønindeholdelse efter  

 kildeskattelovens § 73 skal således ledsages af en vejledning om, at  

 afgørelsen kan påklages til den lokale told- og skatteregion.
Told- og  

 skatteregionernes afgørelser i første instans skal tilsvarende ledsages af en  

 vejledning om, at afgørelsen kan påklages til Told- og Skattestyrelsen.
6. KLAGEFRIST Klagefristen er 3 måneder, jf. bekendtgørelse nr. 916 af 4/12 1995 § 10.
7. KLAGEVEJLEDNING/ANDRE myndigheder I henhold til forskellige bestemmelser i den øvrige lovgivning har andre  

 myndigheder tillige adgang til at foretage lønindeholdelse efter reglerne i  

 kildeskatteloven.
Udgangspunktet er, at den myndighed, der er klageinstans i forhold til  

 afgørelsen vedrørende betalingskravet, også er klageinstans i forhold til  

 afgørelsen om lønindeholdelse.
Såfremt spørgsmålet drejer sig om fortolkning  

 af kildeskattelovens § 73, er Told- og Skattestyrelsen imidlertid  

 klageinstans.
 Om klage-/ankeinstans i forhold til afgørelser truffet af andre  

 myndigheder, henvises til vedlagte bilag.
Frantz Howitz /Jesper Pålsson BILAG KLAGE-/ANKEINSTANSER FOR DE VIGTIGSTE BETALINGSARTER --------------------------------------------------------------------- RESTANCEART BETALINGSAFTALER LØNINDEHOLDELSE TIDSFRIST --------------------------------------------------------------------- Underholdsbi- Det sociale Fogedretten Ankenævn: 4 uger drag Ankenævn Fogedretten: Ingen --------------------------------------------------------------------- Tilbagebetal- Det sociale Det sociale 4 uger ingspligtig Ankenævn Ankenævn bistandshjælp --------------------------------------------------------------------- Uddannelses- Finansministeriet Finansministeriet 2 uger lån (Hypotekbanken*) Ankenævnet for Ankenævnet for 4 uger  

 uddannelsesstøtte uddannelsesstøtte --------------------------------------------------------------------- Boligstøtte Det sociale Det sociale 4 uger Ankenævn Ankenævn --------------------------------------------------------------------- Daginstitu- Daginstitutioner Daginstitutioner DSA = 4 uger tionskrav m.v. = Det sociale = Det sociale Ankenævn Ankenævn Skolefritids-  

 Skolefritids- KB = ingen ordning = ordning = Kommunalbestyr- Kommunalbestyr-  

 elsen elsen --------------------------------------------------------------------- Ejendomsskat Kommunalbestyrel- ** Ingen sen --------------------------------------------------------------------- Bøder Justitsminister- Justitsminister- Ingen en en --------------------------------------------------------------------- * Hypotekbanken er klageinstans, såfremt afgørelsen om tilbagebetaling  

 i 1. Instans er henlagt til pengeinstituttet.
 Da indenrigsministeren ikke har udnyttet bemyndigelsen i  

 Ejendomsskattelovens § 27, stk. 3, til at fastsætte regler om klage over  

 lønindeholdelse, antages det, at klager over lønindeholdelse kan rettes til  

 indenrigsministeren.
