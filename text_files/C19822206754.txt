 For mundtlig eksamen i matematik vil vi gerne præcisere følgende:
 1. Forberedelsestiden.
 Det er tilladt eksaminanderne at medtage alle hjælpemidler: Lærebøger,  

 noter, såvel egne som andres, formelsamling etc. i forberedelsestiden.
 Når eksaminanden har fået sit spørgsmål (dobbeltspørgsmål) udleveret  

 skriftligt og efter lodtrækning, bør eksaminator, inden eksaminanden begynder  

 forberedelsen, sikre sig, at spørgsmålet er forstået rigtigt, eventuelt ved i  

 overværelse af censor at stille nogle kontrolspørgsmål.
 2. Spørgsmålsformuleringen.
Om formulering af eksamensspørgsmål gælder, at Det er uhensigtsmæssigt, hvis udlevering af sådant materiale fører til, at  

 forberedelsestiden benyttes til »opgaveregning«.
 3. Dispositionen.
I forberedelsestiden kan eksaminanderne udarbejde en disposition, og de  

 har lov til at medbringe denne disposition, men ingen andre hjælpemidler, til  

 selve eksaminationen.
Eksaminator og censor har ret til at se dispositionen,  

 men skal ikke godkende den og må ikke lade den indgå i vurderingen af  

 eksaminandens præstation.
Eksaminanden bør lægge dispositionen fra sig under eksaminationen og kun  

 lejlighedsvis støtte sig til den.
En højtlæsning af eller afskrift fra  

 dispositionen kan ikke i sig selv tælle positivt ved karakterfastsættelsen.
Generelt gælder, at såvel udformningen af spørgsmålene som selve  

 eksaminationen bør svare til den emnebehandling og det faglige niveau, der  

 har præget den daglige undervisning.
Det er vigtigt, at eleverne i god tid  

 inden eksamen får lejlighed til at se eksempler på udformning af  

 eksamensspørgsmål, og at læreren drøfter udarbejdelse og brug af  

 dispositionen med dem.
Endelig gør vi opmærksom på, at hvis klassen i forbindelse med det opgivne  

 pensum har benyttet noter eller læst efter ikke almindeligt tilgængelige  

 tekster, skal disse (kopi af disse) i god tid før eksamen fremsendes til  

 censor.
Det samme gælder eventuelle noter udarbejdet af læreren til brug ved  

 eksamen.
 P.d.v.
