 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 Veterinærdirektoratet har efter bemyndigelse fra Landbrugsministeriet  

 meddelt Slagteriernes Forskningsinstitut tilladelse til at foretage  

 produktionsforsøg med transport af ikke-færdigudlignede halve svin og  

 midterstykker mellem eksportautoriserede kødvirksomheder her i landet.
 På grundlag af de gennemførte forsøg har Organisationen Danske Slagterier  

 ansøgt Landbrugsministeriet om, at der, uanset bestemmelsen om at fersk kød  

 før transporten skal nedkøles til +7 grader C eller derunder, meddeles  

 tilladelse til transport af ikke-færdigudlignede halve svin og midterstykker.
 Med henvisning hertil har Landbrugsministeriet meddelt, at det er parat  

 til indtil 1. januar 1989 at dispensere fra bestemmelsen i pkt. 65 i  

 Landbrugsministeriets bekendtgørelse af 20. december 1984 om udførsel af  

 fersk kød for kortvarige transporter mellem eksportautoriserede  

 kødvirksomheder her i landet og anmodet Veterinærdirektoratet om at udstede  

 et cirkulære i overensstemmelse hermed.
I henhold hertil meddeles herved tilladelse til mellem eksportautoriserede  

 kødvirksomheder her i landet, uanset bestemmelsen i pkt. 65 i  

 udførselsbekendtgørelsen for fersk kød, at transportere ikke-færdigudlignede  

 halve svin og midterstykker på betingelse af 1. at der, forinden kødet udtages fra kølerum før  

 transporten, er fjernet så mange kalorier, at kødet efter  

 temperaturudligningen har en temperatur på højst 7 grader C, 2. at temperaturen i kammens tykkeste del målt mellem  

 13. og 14. ribben/midterstykkernes tykkeste del ikke er over + 12 grader C,  

 når transporten påbegyndes, 3. at forsendelsen ledsages af vedlagte kontrolskema  

 (K.K. 1303-1985) i udfyldt stand, 4. at kødet ved ankomsten til modtagervirksomheden  

 straks føres til kølerum og ikke anvendes i produktionen før temperaturen  

 overalt i kødet er + 7 grader C eller derunder, 5. at kødets temperatur ikke stiger under transporten,  

 og 6. at kødets ophold uden for kølerum ikke overstiger 3  

 timer.
 For at sikre overholdelsen af pkt. 5 skal der ske mærkning eller lignende  

 af den/de dele, hvori kødets temperatur er målt.
 Kontrolskemaet skal opbevares af veterinærkontrollen i mindst et år.
 Det er en forudsætning for foranstående, at der forinden en sådan  

 transport iværksættes mellem virksomheden og embedsdyrlægen er aftalt tid og  

 temperatur for afkøling til overholdelsen af bestemmelsen i pkt. 1.
 P.V.V.
