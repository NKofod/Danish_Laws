Bekendtgørelse  

 om anvendelse af offentlig-privat partnerskab (OPP), partnering og  

 oplysninger  

 svarende til nøgletal I medfør af § 2, stk. 1, og § 8 i lov nr. 228 af 19. maj  

 1971 om statens byggevirksomhed m.v., som ændret ved § 3 i lov nr. 484 af 9.  

 juni 2004, fastsættes:
Anvendelsesområde § 1.  

  

 Bekendtgørelsen gælder for byggeri omfattet af statsbyggeloven.
 Stk. 2.  

  

 Bekendtgørelsen  

 gælder tillige for byggeri til brug for institutioner, der modtager  

 driftstilskud  

 fra staten, når tilskuddet udgør mindst 50 %.
Offentlig-privat partnerskab (OPP) § 2.  

  

 Bygherren skal i relevant omfang under hensyntagen til byggesagens størrelse,  

 karakter og kompleksitet, foretage en systematisk vurdering af, om en konkret  

 byggeopgave skal gennemføres som et offentlig-privat partnerskab.
 Stk. 2.  

  

 Den systematiske  

 vurdering, jf. stk. 1, kan foretages med udgangspunkt i en model, der  

 estimerer  

 prisforskellen mellem et traditionelt organiseret projekt og et OPP projekt.
 Stk. 3.  

  

 Bygherren skal  

 sikre dokumentation for overvejelserne efter stk. 1.
Partnering § 3.  

  

 Bygherren skal i relevant omfang under hensyntagen til byggesagens størrelse,  

 karakter og kompleksitet, foretage en systematisk vurdering af, om en konkret  

 byggeopgave skal gennemføres på grundlag af en partneringaftale.
 Stk. 2.  

  

 Den systematiske  

 vurdering efter stk. 1 kan omfatte bygherrens forudsætninger og ønske om  

 indflydelse på byggesagen samt markedsmæssige muligheder.
 Stk. 3.  

  

 Bygherren skal  

 sikre dokumentation for overvejelserne efter stk. 1.
Oplysninger svarende til de i bilag 1 nævnte nøgletal  

 i forbindelse med udvælgelse § 4.  

  

 Bygherren skal til brug for udvælgelse, herunder prækvalifikation, af  

 tilbudsgivere til udførelse af en byggeopgave forlange, at tilbudsgivere  

 afleverer oplysninger svarende til de i bilag 1 nævnte nøgletal til bygherren  

 for tidligere gennemførte byggeopgaver.
Stk. 2.  

  

 Oplysningerne  

 til brug for udvælgelse, jf. stk. 1, skal forlanges fra tilbudsgivere, der er  

 momsregistreret i Danmark eller tilsvarende i udlandet på et tidspunkt, der  

 ligger mindst 2 år før udvælgelsen  

.  

  

 Bygherren  

 skal forlange oplysninger, jf. stk. 1, til brug for udvælgelse fra  

 tilbudsgivere,  

 der har gennemsnitligt mere end 10 ansatte.
Bygherren skal sikre  

 ligebehandling  

 af samtlige potentielle tilbudsgivere.
 Stk. 3.  

  

 Oplysningerne  

 til brug for udvælgelse, jf. stk. 1, skal som minimum omfatte oplysninger  

 vedrørende overholdelse af tidsfrister, kvalitet, arbejdsmiljø og  

 kundetilfredshed,  

 jf. bilag 1.
 Stk. 4.  

  

 Oplysningerne  

 til brug for udvælgelse, jf. stk. 1, skal være højest 3 år gamle.
Oplysninger svarende til de i bilag 1 nævnte nøgletal  

 i forbindelse med aflevering og 1-års eftersyn § 5.  

  

 Bygherren skal i udbudsmaterialet forlange, at de udførende i forbindelse med  

 aflevering og i forbindelse med 1-års eftersyn af det konkrete byggeri  

 afleverer  

 oplysninger svarende til de i bilag 1 nævnte nøgletal, der er beregnet i  

 forbindelse med gennemførelsen af byggeriet.
 Stk. 2.  

  

 Oplysningerne i  

 forbindelse med aflevering og 1-års eftersyn af det konkrete byggeri, jf.  

 stk.  

 1, skal som minimum omfatte oplysninger vedrørende udførelsestid,  

 overholdelse  

 af tidsfrister, prisniveau, prisændringer i udførelsen, effektivitet,  

 kvalitet,  

 arbejdsmiljø og kundetilfredshed, jf. bilag 1.
Fælles bestemmelser for oplysninger svarende til de i  

 bilag 1 nævnte nøgletal § 6.  

  

 Oplysninger svarende til de i bilag 1 nævnte nøgletal skal være  

 sammenlignelige  

 med nøgletal beregnet efter Byggeriets nøgletalssystem,  

 dokumentation eller  

 tilsvarende, jf. bilag 1.
 Stk. 2.  

  

 Bygherren skal  

 forlange, at oplysningerne svarende til de i bilag 1 nævnte nøgletal beregnes  

 af en person eller virksomhed, der er uafhængig af personlige eller  

 økonomiske  

 interesser i den virksomhed og i den sag, oplysningerne vedrører.
Stk. 3.  

  

 §§ 4 og 5 gælder  

 for byggerier, hvor byggeopgavens samlede anslåede entreprisesum overstiger 5  

 mio. kr. ex. moms.
Bygherren kan dog undlade at forlange oplysninger svarende  

 til nøgletal  

 for entrepriser, der er  

 mindre end 300.000 kr. ex. moms.
Dokumentation § 7.  

  

 Bygherren skal på anmodning stille dokumentation, jf. § 2, stk. 3, og § 3,  

 stk.  

 3, samt oplysninger, jf. §§ 4 og 5, til rådighed for økonomi- og  

 erhvervsministeren.
 Stk. 2.  

  

 Dokumentationen  

 efter stk. 1, skal stilles senest 4 uger efter anmodningen.
Overgangsbestemmelser og ikrafttræden § 8.  

  

 Bygherren skal i forbindelse med udvælgelse af bydende fra 1. januar 2005 til  

 1. juli 2005 meddele, at de udførende i denne periode i stedet for at  

 aflevere  

 oplysninger til brug for udvælgelse, jf. § 4, kan vælge at dokumentere, at de  

 har igangsat indsamlingen af oplysninger til brug for udvælgelse.
 § 9.  

  

 Bekendtgørelsen træder i kraft den 1. januar 2005 og gælder for byggeri, der  

 udbydes efter denne dato. §§ 2 og 3 gælder for byggerier, for hvilke  

 beslutning  

 om udarbejdelse af programoplæg tages efter 1. januar 2005.
 Stk. 2.  

  

 Bekendtgørelse  

 nr. 1135 af 15. december 2003 om anvendelse af offentlig-privat partnerskab  

 (OPP), partnering og nøgletal ophæves.
Erhvervs- og Byggestyrelsen, den 17.  

 december 2004 Charlotte Münter /Jan Spohr Bilag 1 Oplysninger svarende til nøgletal, jf. §§ 4 og  

 5:
(Oplysninger omfattet  

 af bestemmelserne i § 4, stk. 1, og § 5, stk. 1) Overholdelse af tidsfrister - Faktisk udførelsestid - Relativ afvigelse mellem planlagt og faktisk udførelsestid  

 korrigeret for ændringer i projektet, jf. nedenfor - Relativ afvigelse mellem planlagt og faktisk udførelsestid  

 indtil overstået mangelafhjælpning korrigeret for ændringer i projektet, jf.  

 nedenfor.
 Udførelsestiden defineres som perioden fra opstart af  

 arbejdet på byggepladsen til den faktiske aflevering, fraregnet de  

 tidsmæssige  

 konsekvenser af ændringer, jf. nedenfor.
 Ved ændringer forstås:
1) ændringer i arbejdets art og omfang, som kræves af  

 bygherren, 2) ændringer begrundet i bygherrens forhold når denne har  

 udvist fejl eller forsømmelser, 3) offentlige påbud eller forbud, som ikke skyldes  

 entreprenørens egne forhold, samt 4) at nødvendige tilladelser fra myndighederne til  

 byggesagens gennemførelse ikke foreligger senest 30 dage efter at  

 fyldestgørende projektmateriale er indsendt til myndighederne, medmindre  

 anden  

 frist er aftalt.
Kvalitet  mangler - Antal mangler indført i afleveringsprotokollen  

 klassificeret efter alvor - Udbedring af mangler i det første år efter aflevering målt  

 ved arbejdstimeindsatsen hertil.
Mangler skal henføres til antal bygningsdele, hvor der er  

 konstateret mangler.
Mangler opgøres som antal mangler pr. million kr. og  

 klassificeres som:
1) kosmetiske mangler uden væsentlige økonomiske  

 konsekvenser for bygherre og entreprenør 2) mindre alvorlige mangler uden indflydelse på  

 bygningsdelens eller bygningens konstruktion eller funktion og som kun får  

 mindre  

 økonomisk betydning for bygherre og entreprenør 3) alvorlige mangler, som medfører at bygningsdelens  

 funktion og/eller konstruktion svigter nu eller inden for overskuelig tid, at  

 de økonomiske konsekvenser for bygherre/entreprenør er betydelige, men at et  

 svigt ikke vil påvirke andre bygningsdele 4) kritiske mangler, hvor svigt vil medføre skade på andre  

 bygningsdele 5) forhold, der behøver nærmere undersøgelse før  

 klassificering.
Arbejdsmiljø - Ulykkesfrekvens udtrykt som anmeldte arbejdsulykker pr.  

 million præsterede arbejdstimer.
Arbejdsulykker defineres som pludselig, uventet og  

 skadevoldende hændelse, som sker i forbindelse med arbejdet, og som medfører  

 personskade.
Der skal medtages hændelser, som medfører  

 uarbejdsdygtighed i 1  

 dag eller mere udover tilskadekomstdagen.
Effektivitet - Arbejdstimer hos de udførende virksomheder pr. m2 - Arbejdskraftproduktiviteten udtrykt ved værditilvæksten i  

 kr. pr. arbejdstimer hos de udførende.
Værditilvæksten er projektets faktiske pris minus råvarer,  

 byggevarer og komponenter samt tjenesteydelser fra andre erhverv end de  

 udførende bygge- og anlægsvirksomheder, der er entreprenører og  

 håndværksvirksomheder.  

 Tjenesteydelser fra arkitektvirksomheder, rådgivende ingeniører,  

 landinspektører og anlægsgartnere skal fratrækkes.
Arbejdstimer opgøres som  

 alle timer præsteret af arbejdere og funktionærer i de udførende bygge- og  

 anlægsvirksomheder.
Pris - Pris pr. m2 - Relativ afvigelse mellem forventet og realiseret  

 projektpris - Ændringer i projektets pris under udførelsesfasen fordelt  

 efter årsag.
Projektets pris defineres eksklusive grundkøb, moms,  

 finansieringsomkostninger,  

 løst  

 inventar, procesanlæg/produktionsudstyr og bygherrerådgivning.
Skatter og  

 afgifter, bygherren betaler direkte til eksterne myndigheder, medregnes  

 ikke.  

 Der medregnes udgifter til  

 eventuel nedrivning af eksisterende konstruktioner samt byggemodning, hvis  

 disse arbejder udføres i sammenhæng med de øvrige byggeentrepriser.  

 Bygherreleverancer  

 af materialer og materiel medregnes.
Årsager til prisændringer kategoriseres efter 1) ændringer i arbejdets art og omfang krævet af bygherren, 2) ændringer pga. bygherrens forhold, når denne har udvist  

 fejl eller forsømmelse, 3) ændringer pga. bestemmelser i aftalen om, at  

 entreprisesummen skal reguleres som følge af ændringer i indeks,  

 overenskomstmæssige arbejdslønninger, materialepriser m.v., 4) ændringer pga. offentlige påbud eller forbud, som ikke  

 skyldes entreprenørens forhold, 5) ændringer som følge af, at nødvendige tilladelser fra  

 myndigheder ikke foreligger , samt 6) ændringer pga. sen prissættelse af arbejder, der ikke er  

 entydigt prissat i de oprindelige kontrakter.
Kundetilfredshed - Bygherrens tilfredshed med byggeprocessen.
 Bygherrens (bygherrerådgiverens) tilfredshed med  

 byggeprocessen måles ved at udspørge bygherren om hans vægtning af og  

 tilfredshed med følgende 11 punkter:
1) leveranceteamets evne til at inddrage kunden i  

 planlægningen af opgaveløsningen 2) leveranceteamets evne til at imødekomme kundens behov og  

 ønsker indenfor de aftalte rammer 3) leveranceteamets evne til at overholde tidsfrister 4) leveranceteamets evne til at overholde den aftalte pris 5) kommunikationen under sagsforløbet 6) leveranceteamets evne til at løse opgaven med respekt for  

 omgivelserne og bygværkets drift 7) leveranceteamets evne til at opretholde en positiv  

 stemning blandt projektets nøglepersoner 8) de øvrige parters mulighed for at tjene på sagen 9) fejl og mangler ved bygværkets aflevering 10) oplevelsen af bygværkets kvalitet i forhold til prisen 11) information om bygværkets drift og vedligeholdelse.
