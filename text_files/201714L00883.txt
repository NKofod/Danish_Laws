Betænkning afgivet af Miljø- og Fødevareudvalget den 18. april 2018 Betænkning over Forslag til lov om ændring af lov om naturbeskyttelse (Nye muligheder for friluftsreklamer i det åbne land) [af miljø- og fødevareministeren (Esben Lunde Larsen)]:
1. Ændringsforslag Miljø- og fødevareministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 28. februar 2018 og var til 1. behandling den 16. marts 2018. Lovforslaget blev efter 1. behandling henvist til behandling i Miljø- og Fødevareudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og miljø- og fødevareministeren sendte den 12. december 2017 dette udkast til udvalget, jf.
MOF alm. del  bilag 155. Den 28. februar sendte miljø- og fødevareministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra HORESTA og Landdistrikternes Fællesråd.
 Miljø- og fødevareministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 6 spørgsmål til miljø- og fødevareministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, DF, V, LA og KF) indstiller lovforslaget til vedtagelse med det stillede ændringsforslag.
Et mindretal i udvalget (EL, ALT, RV og SF) indstiller lovforslaget til forkastelse.
Mindretallet vil stemme for det stillede ændringsforslag.
Alternativets medlemmer af udvalget ønsker, at det danske landskab fortsat holdes overvejende fri for budskaber i form af skilte med salgsbudskaber.
ALT stemmer derfor imod lovforslaget.
Det Radikale Venstres medlemmer af udvalget er enig med regeringen i, at det bør være muligt at opsætte små skilte for gårdproduktion, gallerier og lign., men finder det afgørende, at adgangen i lovforslaget klart afgrænses til alene at gælde opsætning af mindre skilte.
Af hensyn til beskyttelsen af det danske landskab bør det ikke være muligt at opsætte skilte, der dominerer i landskabet eller er synlige over lang afstand.
På den baggrund stemmer RV imod lovforslaget.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af miljø- og fødevareministeren, tiltrådt af udvalget:
 1) I den under nr. 1 foreslåede affattelse af § 21 ændres i stk. 2, nr. 9 og nr. 11, litra b, ordet »adressen« til: »det sted«.
[Ensretning af terminologi] Pia Adelsteen (DF) fmd.
Lise Bech (DF) René Christensen (DF) Ib Poulsen (DF) Karina Due (DF) Erling Bonnesen (V) Kristian Pihl Lorentzen (V) Thomas Danielsen (V) Torsten Schack Pedersen (V) Anni Matthiesen (V) Hans Christian Schmidt (V) Carsten Bach (LA) Villum Christensen (LA) Mette Abildgaard (KF) Orla Østerby (KF) Bjarne Laustsen (S) Karin Gaardsted (S) Lea Wermelin (S) nfmd.
Christian Rabjerg Madsen (S) Jesper Petersen (S) Kirsten Brosbøl (S) Simon Kollerup (S) Søren Egge Rasmussen (EL) Øjvind Vilsholm (EL) Christian Poll (ALT) Roger Courage Matthisen (ALT) Andreas Steenberg (RV) Ida Auken (RV) Trine Torp (SF) Pia Olsen Dyhr (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
