(Til direktøren for statens levnedsmiddelinstitut m.fl.) I medfør af § 5 i lov om dybfrosne levnedsmidler m.v. og under henvisning  

 til § 8, stk. 1, litra a og f, i indenrigsministeriets bekendtgørelse nr. 414  

 af 21. august 1969 om dybfrosne levnedsmidler fastsættes:
§ 1 Angivelse uden på detailpakningen af måned og år for dybfrosne  

 levnedsmidlers emballering i de for forbrugerne bestemte pakninger kan  

 angives i en kode, der består af et bogstav og et tocifret tal med følgende  

 betydning:
 For måneder:
Stk. 2.  Koden kan suppleres med datoangivelse, der  

 angives med to tal foran koden.
Varer, som emballeres f.eks. den 7. oktober  

 1970, skal efter stk. 1 kodes L 74 og kan kodes 07L74.
§ 2 For så vidt producentens henholdsvis importørens navn og hjemsted ikke er  

 angivet på emballagen, men denne i stedet i overensstemmelse med reglerne i  

 indenrigsministeriets bekendtgørelse om dybfrosne levnedsmidler er mærket med  

 et registreringsnummer, kan de tilsynsførende myndigheder indhente oplysning  

 om producentens eller importørens navn ved henvendelse til:
 For fisk- og fiskevarers vedkommende: Fiskeriministeriets industritilsyn.
 For køds, slagteaffalds og kødvarers samt fjerkræs vedkommende:  

 Veterinærdirektoratet, dersom registreringsnummeret er et statskontrolnummer,  

 i øvrigt direktøren for statens levnedsmiddelinstitut.
 For andre dybfrosne levnedsmidlers vedkommende: Direktøren for statens  

 levnedsmiddelinstitut.
§ 3 Indenrigsministeriets cirkulære af 12. marts 1965 om dybfrosne  

 levnedsmidler ophæves.
 Indenrigsministeriet, den 29. april  

 1970.
 P.M.V.
 Zeuthen.
 /Helge Odel.
