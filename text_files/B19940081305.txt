I medfør af § 14, stk. 1, og § 23, stk. 2, i lov nr. 494 af 30. juni 1993 om psykologer m.v., fastsættes:
 § 1.  Pligten til at føre ordnede optegnelser  

 (journal) gælder enhver autoriseret psykolog, der yder psykologisk  

 rådgivning, undersøgelse eller behandling for personlige, familiemæssige  

 eller tilsvarende problemer, individuelt såvel som i grupper.
 Stk. 2.  Det påhviler den autoriserede psykolog, som er  

 ansvarlig for andres medvirken i behandlingen, at sørge for, at disses  

 materiale herom journalføres.
 § 2.  For autoriserede psykologer ansat i  

 sygehusvæsenet indgår oplysninger og andet materiale vedrørende den  

 psykologiske behandling m.v. i den almindelige patientjournal.
 § 3.  Der skal for hvert sagsforløb føres een journal.
 § 4.  Optegnelser i journalen skal dateres.
Stk. 2.  Optegnelser skal foretages i permanent skrift  

 og være letlæselige.
Når der anvendes forkortelser, skal disse umiddelbart  

 kunne forstås af fagfæller.
 Stk. 3.  Så vidt muligt bør optegnelserne være  

 formuleret, så de kan læses og forstås af klienterne.
Stk. 4.  Den, om hvis personlige forhold der udarbejdes  

 optegnelser, har, jf. lov om psykologer m.v., § 14, stk. 3, ret til  

 aktindsigt i optegnelserne.
Retten til aktindsigt kan dog, jf. lovens § 14,  

 stk. 4, begrænses i det omfang, hvor partens interesse i aktindsigt findes at  

 burde vige for afgørende hensyn til den pågældende selv eller til andre  

 private interesser.
 § 5.  Journalen skal indeholde oplysning om:
 § 6.  Journalen skal opbevares i mindst 3 år regnet  

 fra tidspunktet for den senest foretagne optegnelse.
Stk. 2.  Bestemmelsen i stk. 1 er ikke til hinder for,  

 at journalen overdrages en anden autoriseret psykolog, der har vedkommende  

 klient i behandling, til fortsat opbevaring.
Overdragelse af journalen kræver  

 dog samtykke fra klienten.
 § 7.  De regler, der gælder for offentlige  

 ansættelsessteder for journalføring, opbevaring og kassation, tilsidesættes  

 ikke af bestemmelserne i denne bekendtgørelse.
 § 8.  Overtrædelse af denne bekendtgørelse straffes  

 med bøde i henhold til § 23 i lov nr. 494 af 30. juni 1993 om psykologer m.v.
 § 9.  Bekendtgørelsen træder i kraft den 24. september  

 1994.
