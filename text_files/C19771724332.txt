 Til amtskommuner/kommuner, der bistår staten ved bestyrelse af  

 hovedlandeveje.
 Vedr: Samarbejdsaftalen om bestyrelse af hovedlandeveje.
 Meddelelse nr. 001.02.
Med skrivelse af 6. december 1974 udsendtes meddelelse nr. 001:  

 "Vilkår for udførelse af ledningsanlæg". Med meddelelsen udsendtes  

 "Almindelige betingelser for udførelse af ledningsanlæg", der var  

 gældende for hovedlandeveje, som ikke er motorveje.
Samtidig med en revision  

 af disse betingelser er udarbejdet "Almindelige betingelser for  

 udførelse af ledningsanlæg, motorveje" og "Supplerende betingelser  

 for udførelse af ledningsanlæg, hovedlandeveje".
 De tre sæt betingelser er redigeret til eet hefte: "Almindelige og  

 supplerende betingelser for udførelse af ledningsanlæg i eller over  

 hovedlandeveje, maj 1977", der består af to afsnit: Almindelige  

 henholdsvis supplerende betingelser.
Den reviderede meddelelse, der betegnes nr. 001. 02, og de tilhørende  

 bilag vedlægges.
Med udsendelsen af denne meddelelse træder meddelelse nr.  

 001 ud af kraft.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
Poul Wiuff MEDDELELSE NR. 001.02 om vilkår for udførelse af ledningsanlæg.
 Bilag:
 Almindelige og supplerende betingelser for ud førelse af ledningsanlæg i  

 eller over hovedlandeveje, Vejdirektoratet, maj 1977.
 Skema til brug ved ansøgning om tilladelse til udførelse af ledningsanlæg.
 Betingelserne er gældende for arbejder, der udføres i og over  

 hovedlandeveje, og skemaet bør anvendes ved ansøgning om tilladelse til  

 udførelse af de pågældende arbejder.
 Det bemærkes, at vejbelysningsanlæg, lyssignalanlæg og højtrykgasledninger  

 ikke er omfattet af nærværende meddelelse.
 Nærværende "Almindelige og supplerende betingelser for udførelse af  

 ledningsanlæg" er gældende for alle arbejder, der udføres i eller over  

 hovedlandeveje.
 Betingelserne omfatter dog ikke ledningsanlæg, der er nødvendige for  

 vejens drift, såsom afvandings- og belysningsanlæg.
Når der i det følgende tales om teknisk forvaltning, tænkes der på den  

 tekniske forvaltning i vedkommende amtskommune/kommune, som i henhold til  

 derom indgået aftale bistår vejdirektoratet med bestyrelse af  

 hovedlandevejene.
Tilladelse søges på særligt skema, der rekvireres hos  

 teknisk forvaltning.
ALMINDELIGE BETINGELSER 1. INDHENTNING AF TILLADELSER M.V.
 1.1.1 Forinden tilladelse fra teknisk forvaltning foreligger, må ingen  

 arbejder foretages i eller over vejarealet.
 1.1.2 Reparation og vedligeholdelse af luftledninger over en  

 hovedlandevej, der ikke er motorvej, kan dog foretages uden særlig  

 tilladelse, når der ikke foretages indgreb i vejarealet, og når arbejdet ikke  

 kan give trafikale vanskeligheder.
 1.2.1 Normalt skal ansøgning på særlig blanket, vedlagt nødvendige planer  

 og beskrivelser, fremsendes i 3 eksemplarer til teknisk forvaltning, senest  

 14 dage før arbejdet ønskes påbegyndt.
1.2.2 Anlægsejeren skal senest 4 dage før arbejdets påbegyndelse  

 underrette teknisk forvaltning og politiet om tidspunktet for arbejdets  

 påbegyndelse.
Såfremt arbejdet skønnes at give anledning til større trafikale  

 vanskeligheder (omlægning af trafik m.v.), kan teknisk forvaltning ændre  

 tidsfristen for arbejdets påbegyndelse.
 1.2.3 Inden arbejdets påbegyndelse skal afmærkning aftales med teknisk  

 forvaltning og politi.
1.3. Uopsættelige reparationer af eksisterende anlæg kan dog påbegyndes,  

 men så vidt muligt kun efter foreløbig mundtlig tilladelse fra teknisk  

 forvaltning og politiet.
Sædvanligt ansøgningsskema skal snarest derefter  

 fremsendes.
Nærværende betingelser er i øvrigt gældende for arbejdets  

 udførelse.
 1.4.1 Det påhviler anlægsejeren selv at fremskaffe fornøden tilladelse fra  

 andre myndigheder til anlæggets etablering.
1.4.2 Anlægsejeren må, såfremt anlæggets udførelse giver anledning til  

 flytninger og ændringer eller medfører risiko for beskadigelser af eller  

 gener i bestående anlæg, i særåd med teknisk forvaltning, selv træffe  

 fornødne aftaler med ejeren af disse anlæg.
I tilfælde af uenighed træffer  

 teknisk forvaltning afgørelse, om nødvendigt efter forelæggelse for  

 nærføringsudvalget.
 1.4.3 Flytning eller ændring af eksisterende anlæg må først ske efter  

 tilladelse indhentet af vedkommende anlægsejer hos teknisk forvaltning, og  

 omkostningerne herved skal betales af den anlægsejer, der er årsag til  

 arbejdet.
1.5 Tilladelsen skal under hele arbejdsperioden forefindes på  

 arbejdsstedet og på forlangende forevises personale fra teknisk forvaltning  

 og politi.
Den ansvarlige leder for arbejdet skal oplyses for teknisk  

 forvaltning og politi inden arbejdets påbegyndelse, jfr. afsnit 1.2.1 og 1.3.
1.6 Såfremt indhentet tilladelse henholdsvis anmeldelse af uopsættelig  

 reparation ikke er udnyttet inden for 1 år henholdsvis 8 dage fra  

 tilladelsens dato eller inden for en i tilladelsen særlig fastsat tidsfrist,  

 betragtes den som bortfaldet.
En tilladelse kan tilbagekaldes, såfremt  

 anlægsejeren har tilsidesat vilkår for tilladelsen eller påbud eller  

 anvisninger i forbindelse med denne.
 1.7 Efter afslutning af arbejdet fremsender anlægsejeren "Således  

 udført"-planer til teknisk forvaltning i et nærmere fastsat antal  

 eksemplarer.
 2. ANDRE ANLÆG M.V.
2.1 Det påhviler anlægsejeren at skaffe sig fornøden underretning om  

 eksisterende anlæg af enhver art beliggende i vejarealet.
Nødtelefonanlæg  

 skal, hvor der er behov herfor, sikres i fornødent omfang imod farlig  

 påvirkning fra nærførte højspændingsledningsanlæg.
2.2. Det må påses, at MV-blokke, skelpæle, fikspunkter og andre faste  

 målepunkter, der er anbragt i vejene, ikke beskadiges eller bringes ud af  

 stilling.
Såfremt der under arbejdet kan opstå fare herfor, må der forinden  

 ske henvendelse til teknisk forvaltning.
Eventuel retablering må ikke udføres  

 af anlægsejeren eller dennes entreprenør, men vil blive udført ved teknisk  

 forvaltnings foranstaltning på anlægsejerens bekostning.
 3. RETNINGSLINIER FOR PLACERING AF ANLÆG.
 3.1 Anlæggets placering, herunder lægningsdybde i eller højde over  

 vejarealet m.v., aftales i hvert enkelt tilfælde med teknisk forvaltning.
 3.2.1 Langsgående anlæg i eller over vejarealet på en hovedlandevej, der  

 er motorvej, tillades normalt ikke.
 3.2.2 Langsgående anlæg i eller over vejarealet på en hovedlandevej, der  

 ikke er motorvej, kan tillades efter principperne i bilag 1 og 2, side 14 og  

 15. Langsgående anlæg under kørebanen vil kun undtagelsesvis blive tilladt.
3.3.1 Tværgående anlæg under eller over kørebanen på en hovedlandevej, der  

 er motorvej, kan kun tillades for betydende anlæg og kun, når anden  

 fremføring som for eksempel i en underføring under motorvejen ikke med  

 rimelighed kan forlanges.
Tværgående højspændingsluftledninger over motorvej  

 tillades dog, uden at der stilles yderligere krav end angivet i  

 stærkstrømsreglementet.
Alle øvrige ledningsanlæg, der skal krydse en  

 motorvej, skal føres under kørebanen og vinkelret på denne.
 3.3.2 Tværgående anlæg under kørebanen på en hovedlandevej, der ikke er  

 motorvej, bør i videst muligt omfang undgås.
 3.4.1 Placering af ledningsanlæg på motorvejsbærende broanlæg tillades  

 normalt ikke.
 3.4.2 Placering af ledningsanlæg på øvrige broanlæg kan normalt kun  

 tillades under anvendelse af kabelblokke eller rør i brokonstruktion eller  

 vejbefæstelse.
4. BESTEMMELSER OM AFMÆRKNING M.V.
UNDER ARBEJDETS UDFØRELSE.
4.1 Anlægsejeren er ansvarlig for, at arbejdet til enhver tid er  

 forsvarligt afmærket i henhold til færdselslovgivningen.
Al afspærring og  

 afmærkning skal foretages i overensstemmelse med de af ministerier og  

 vejdirektoratet fastsatte regler herom, og i øvrigt efter politiets og den  

 tekniske forvaltnings anvisninger.
Se desuden afsnit 1.2.3. Al afspærring  

 skal udføres i reflekterende materialer.
4.2 Eventuel omlægning af trafik foretages af anlægsejeren efter aftale  

 med teknisk forvaltning og politiet.
Teknisk forvaltning foranlediger  

 fornøden avertering i lokale aviser senest 4 dage før arbejdets påbegyndelse.
 5. ANVISNINGER UNDER ARBEJDETS UDFØRELSE.
 5.1 Under arbejdets udførelse skal teknisk forvaltnings anvisninger nøje  

 følges.
 5.2.1 Alle arbejder skal af hensyn til trafikken fremmes mest muligt.
 5.2.2 For så vidt det af hensyn til trafikforholdene af politi eller  

 teknisk forvaltning måtte blive forlangt, er anlægsejeren forpligtet til helt  

 eller delvis at udføre arbejdet uden for myldretid og normal arbejdstid.
 5.2.3 Færdsel til og fra eventuelle sideveje og tilgrænsende ejendomme  

 skal kunne foregå på forsvarlig måde og med færrest mulige ulemper.
 5.3 Kørebanen må normalt ikke spærres fuldstændigt, men skal holdes åben  

 for gennemgående trafik.
 6. BESTEMMELSER VEDRØRENDE FORTIDSMINDER.
 6.1 Bestemmelserne i"Almindelige betingelser for arbejder og  

 leverancer i bygge- og anlægsvirksomhed" (AB 72) § 9, udfærdiget af  

 Ministeriet for offentlige arbejder den 29. november 1972, er gældende.
 7. BESTEMMELSER FOR ARBEJDETS UDFØRELSE.
 7.1 Gældende regler og normer m.v. samt sikkerhedsbestemmelser for  

 arbejdets udførelse er gældende.
7.2.1 I henhold til § 106, stk. 3, i lov om offentlige veje udføres  

 arbejder på ledninger i eller over offentlige veje af vedkommende anlægsejer,  

 medmindre andet særligt er bestemt.
Teknisk forvaltning kan kræve, at  

 vejarbejder i forbindelse med ledningsarbejder udføres ved teknisk  

 forvaltnings foranstaltning, men på anlægsejerens bekostning.
 7.2.2 Teknisk forvaltning kan fastsætte tidsfrister for arbejdets  

 færdiggørelse herunder oprydning.
 7.3.1 Ved opgravning skal anlægsejeren foretage den efter forholdene  

 fornødne afstivning (eventuelt spunsning) og begrænsning af udgravningen  

 efter nærmere aftale med den tekniske forvaltning og politiet.
 7.3.2 Såfremt der under udgravningsarbejdet konstateres dårlige  

 bundforhold, flyd eller betydelig vandtilstrømning, skal anlægsejeren straks  

 underrette teknisk forvaltning herom, og foranstaltninger herimod aftales.
7.3.3 Såfremt den opgravede fyld kan godkendes til genanvendelse, skal den  

 ved tilfyldninger i almindelighed udlægges i lag på ca. 25 cm, der  

 komprimeres omhyggeligt.
Teknisk forvaltning kan fastsætte nærmere regler for  

 komprimering af fyld.
7.3.4 Hvis den opgravede fyld af teknisk forvaltning skønnes uegnet til  

 genanvendelse, erstattes den med frostsikkert materiale.
Materialet skal  

 udlægges og komprimeres som angivet under afsnit 7.3.3. Teknisk forvaltning  

 kan fastsætte nærmere specifikationer for materialet.
7.4.1 Ved opgravning skal belægningsmaterialer, muld og råjord henlægges  

 hver for sig.
Undtagelse kan gøres ved smalle maskinelle rendegravninger  

 efter særlig aftale.
Opgravet materiale må kun placeres efter teknisk  

 forvaltnings anvisning og kan om fornødent forlanges midlertidigt bortkørt.
7.4.2 Belægningsmaterialer kan, i det omfang teknisk forvaltning godkender  

 det, anvendes ved opbygning af den nye belægning.
Teknisk forvaltning  

 bestemmer i hvert enkelt tilfælde opbygningen af den nye belægning, der skal  

 udføres med samme bæreevne som den oprindelige.
7.4.3 Endeligt og midlertidigt retablerede belægninger, kantsten,  

 flisebelægninger og lignende skal ligge fuldstændig plant, uden  

 fremspringende kanter og i højde med tilgrænsende, urørt belægning.  

 Flisebelægninger og lignende, der skal retableres, udføres ved genanvendelse  

 af de gamle fliser.
Hvor der forud for arbejdets påbegyndelse påvises  

 knækkede eller beskadigede fliser, udskiftes disse med nye, leveret af  

 teknisk forvaltning.
 7.4.4 Arealer skal omhyggeligt efterreguleres og tilbageføres til det  

 oprindelige udseende, herunder udføres græssåning med angivet blanding.
 7.5 Våde eller frosne materialer, sne, is, affald eller større sten må  

 ikke anvendes ved retablering.
 7.6.1 Underføringer under kørebaner skal normalt udføres ved boring.
 7.6.2 Tværgående ledninger i hovedlandeveje, der er motorveje, og normalt  

 også i hovedlandeveje, der ikke er motorveje, skal nedlægges i  

 beskyttelsesrør eller tunneler af passende størrelse.
7.6.3 Betonvarer skal kunne tåle trafik- og jordbelastning og skal,  

 såfremt de er omfattet af -DS-, være delta mærkede.
Omstøbning af  

 rørledninger kan forlanges udført.
Dæksler over brønde, ventiler og lignende  

 placeres 0-5 mm lavere end overflade af belægning.
7.7 Retableringsarbejder på kørebanearealer - såvel endelige som  

 midlertidige - skal, inden arealet frigives for trafik, godkendes af teknisk  

 forvaltning.
Normalt skal arealet være færdiggjort med asfalt før frigivelse.  

 Teknisk forvaltning kan dog undtagelsesvis for kørebaner på svagere  

 trafikerede veje tillade, at midlertidig retablering henligger uden asfalt i  

 maksimalt 8 dage, inden den endelige retablering udføres.
 7.8 Overskrides tidsfrister, som er fastsat for retableringens  

 fuldførelse, eller der er mangler ved det færdige retableringsarbejde, som  

 ikke er afhjulpet senest 8 dage efter, at påtale har fundet sted, kan teknisk  

 forvaltning uden varsel udføre retableringen henholdsvis afhjælpe manglerne  

 på anlægsejerens bekostning.
 7.9 Kasserede vejmaterialer, fyld, sten og andet affald, der fremkommer  

 under arbejdets udførelse, skal fjernes, inden arbejdspladsen forlades.
 8. EVENTUELLE SÆTNINGER.
8.1 Eventuelle sætninger m.v. i vejen inden for 2 år efter retableringens  

 endelige færdiggørelse skal udbedres og bekostes af anlægsejeren.
Teknisk  

 forvaltning kan dog efter forudgående meddelelse til anlægsejeren selv  

 foretage udbedringsarbejdet på dennes bekostning.
 9. SIKKERHEDSSTILLELSE.
 9.1.1 Teknisk forvaltning kan, hvor det ikke drejer sig om  

 statsvirksomheder koncessionerede selskaber eller kommunale institutioner,  

 forlange, at anlægsejeren skal yde sikkerhedsstillelse for opfyldelse af sine  

 forpligtigelser over for vejbestyrelsen, inden arbejdet påbegyndes.
 9.1.2 Sikkerhedsstillelsen kan ske som bank- eller sparekassegaranti,  

 kautionsforsikring eller med teknisk forvaltnings godkendelse på anden måde.  

 Sikkerhedsstillelsen skal kunne udbetales til teknisk forvaltning på  

 anfordring, såfremt anlægsejerens forpligtelser over for vejbestyrelsen efter  

 forvaltningens skøn er helt eller delvis misligholdt.
 9.1.3 Afhjælpningsforpligtelsen er ikke begrænset til den stillede  

 sikkerhed.
9.2 Sikkerhedsstillelsen frigives, når den i afsnit 8 nævnte frist er  

 udløbet, medmindre der forinden af teknisk forvaltning er fremsat krav om  

 afhjælpning af mangler.
Inden udløbet af tidsfristen foretages efter  

 anlægsejerens begæring besigtigelse af arbejdet.
 10. UDGIFTER OG ANSVAR.
10.1 Alle udgifter i anledning af arbejdets gennemførelse og anlæggets  

 senere vedligeholdelse påhviler anlægsejeren.
Vejbestyrelsen skal af  

 anlægsejeren holdes fri for ethvert krav fra trediemand som følge af  

 manglende afspærring og afmærkning eller belysning, som følge af arbejdets  

 udførelse og som følge af anlæggets tilstedeværelse i vejarealet.
 11. RÅDIGHED OVER VEJAREAL .
 11.1 Vejbestyrelsens rådighed over vejareal indskrænkes i ingen henseende  

 som følge af anlæggets etablering og tilstedeværelse.
 11.2 Anlægget kan således, hvis vejbestyrelsen finder det påkrævet i  

 tilfælde af vejreguleringer eller andre ændringer med vejmæssigt formål,  

 forlanges flyttet inden for en passende frist uden udgift for vejbestyrelsen,  

 jfr. dog lov om offentlige veje § 20 og 106.
SUPPLERENDE BETINGELSER 1. GENERELT.
1.1 Forsyningsledninger i jorden kan i særlige tilfælde i bymæssige  

 bebyggelser af teknisk forvaltning forlanges nedlagt i begge vejsider 1.2 Ved krydsning mellem forskellige slags ledninger skal der normalt være  

 et frit mellemrum på mindst 25 cm, medmindre andet er bestemt i gældende  

 normer og regler.
 1.3 Ved arbejder i nærheden af træer må det iagttages, at disse ikke  

 beskadiges (Se dog det efterfølgende afsnit 7.4).
 2. AFLØBSLEDNINGER.
 2.1.1 Kloakledninger må normalt kun udføres med gummiringssamlinger.
 2.1.2 Godstykkelsen i alle nedgangsbrønde inden for vejarealet skal være  

 mindst 10 cm.
2.1.3 Brøndene skal forsynes med svære kørebanedæksler, såfremt de er  

 placeret på kørebanearealer.
På rabat- og stiarealer kan teknisk forvaltning  

 kræve svære kørebanedæksler anvendt.
 3. FJERNVARMELEDNINGER .
 3.1 Ledningskanalernes overside skal holdes mindst 50 cm under vejens  

 overflade.
 3.2 Ved krydsning med andre ledninger kan teknisk forvaltning  

 undtagelsesvis fravige denne bestemmelse.
 4. VANDLEDNINGER.
 4.1 Vandledninger skal nedlægges i frostfri dybde og kunne tåle trafik- og  

 jordbelastning.
4.2 Der skal for alle stikledninger ved afgangen fra forsyningsledningen  

 anbringes anboringshaner med spindel og spindelkasse ført op til undersiden  

 af vejbefæstelsen.
Hvor der ikke findes anden let tilgængelig  

 afspærringsmulighed (stophane) i eller umiddelbart ved vejarealet, skal  

 anboringshanens spindel føres op i et fortovsdæksel.
Der må på passende  

 steder på forsyningsledningen anbringes afspærringsventiler.
4.3 Vandledningers krydsning af kørebanen skal udføres med vandtætte  

 beskyttelsesrør i det mindste under kørebanens fulde bredde.  

 Beskyttelsesrørene skal kunne tåle trafik- og jordbelastning og skal  

 tilsluttes nærmeste afvandingsmulighed.
Undtagelsesvis kan teknisk  

 forvaltning i stedet for kravet om placering i beskyttelsesrør stille særlige  

 krav til rør-materialet og udførelsesmetoden.
 5. GASLEDNINGER.
 5.1 Hvor det af hensyn til ledningernes drift er nødvendigt at anbringe  

 afspærrings-, rensnings- eller tømningselementer, skal disse forsynes med  

 forsvarlige dæksler med tydelig afmærkning.
 6. EL-, TELE- OG ANTENNEKABELANLÆG M V.
 6.1 Kabler skal anbringes i en dybde af mindst 45 cm til bund af gravning.  

 Teknisk forvaltning kan ved krydsning med ledninger undtagelsesvis fravige  

 denne bestemmelse.
6.2 Underføring af kabler under kørebanearealer skal ske i rør eller  

 kabelblokke.
Disse skal kunne tåle trafik- og jordbelastning.
 7. ELLUFTLEDNINGSANLÆG OG ELHEGN.
 7.1 Master for højspændingsluftledninger må normalt ikke anbringes på  

 vejareal.
 7.2 Ikke armaturbærende stangrækker bør anbringes med bagkant i vejskel  

 ved skråninger dog med hensyntagen til stangrækkens linieføring.
7.3 Ledninger for el-hegn må ikke anbringes på vejareal, bortset fra  

 krydsninger, som altid skal ske ved underføring.
Bestemmelserne i punkt 6.2  

 er gældende.
 7.4 Beskæring af beplantninger, der måtte være nødvendig af hensyn til  

 ledningernes fremførelse eller tilstedeværelse, foretages efter aftale med  

 teknisk forvaltning af anlægsejeren og på dennes ansvar.
 7.5 Teknisk forvaltning påtager sig intet ansvar for beskadigelser af  

 anlægget hidrørende fra beplantninger, nedfaldne grene, væltede træer eller  

 lignende, eller for skader, der måtte opstå ved beskæring eller rydning af  

 træer, der hænger ud over vejarealet, medmindre der herved fra teknisk  

 forvaltnings side har været udvist grov uagtsomhed.
