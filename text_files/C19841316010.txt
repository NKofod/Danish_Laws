I medfør af § 9 i bekendtgørelse nr. 359 af 28. juni 1979 om transport af  

 kød m.m. til forbrug her i landet samt om indretning og renholdelse af  

 transportmidler til sådan transport samt i medfør af § 6 i miljøministeriets  

 bekendtgørelse nr. 367 af 27. juni 1974 om salg m.v. en gros af levnedsmidler  

 meddeler veterinærdirektoratet herved generelt tilladelse til samdistribution  

 af emballeret, frosset dyrefoder og emballerede dybfrosne levnedsmidler på  

 betingelse af, at omhandlede transport alene foretages fra virksomheder, der  

 engrosforhandler dybfrosne levnedsmidler, at transporten alene foretages med transportmidler, der opfylder  

 bestemmelserne i bekendtgørelse nr. 359 af 28. juni 1979 om transport af kød  

 m.m. til forbrug her i landet samt om indretning og renholdelse af  

 transportmidler til sådan transport eller bestemmelserne i  

 veterinærdirektoratets cirkulære af 25. oktober 1974 om transport af  

 levnedsmidler m.m., at det frosne dyrefoder og de dybfrosne levnedsmidler er emballeret i  

 såvel detaillemballage som engrosemballage, at det emballerede, frosne dyrefoder tydeligt er mærket med  

 »Dyrefoder« og at dyrefoderet og levnedsmidlerne under transporten holdes passende  

 adskilt, f.eks. ved placering på særskilte paller eller adskilt ved trådnet  

 således, at direkte kontakt undgås.
