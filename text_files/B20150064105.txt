Bekendtgørelse om straffebestemmelser for overtrædelse af visse forordninger om genetisk modificerede fødevarer I medfør af § 60, stk. 3, i lov om fødevarer, jf. lovbekendtgørelse nr. 467 af 15. maj 2014, fastsættes efter bemyndigelse i henhold til § 7, stk. 1, nr. 3, i bekendtgørelse nr. 511 af 23. april 2015 om Fødevarestyrelsens opgaver og beføjelser:
 § 1.  Denne bekendtgørelse vedrører Europa-Parlamentets og Rådets forordning (EU) nr. 1829/2003 af 22. september 2003  om genetisk modificerede fødevarer og foderstoffer og Europa-Parlamentets og Rådets forordning (EU) nr. 1830/2003 af 22. september 2003 om sporbarhed og mærkning af genetisk modificerede organismer og sporbarhed af fødevarer og foder fremstillet af genetisk modificerede organismer og om ændring af direktiv 2011/18/EF.
 Stk. 2. Denne bekendtgørelse omfatter alene »fødevarer« som defineret i artikel 2 i forordning (EF) nr. 178/2002 og »genetisk modificerede fødevarer« som defineret i artikel 2, nr. 6 i forordning (EF) nr. 1829/2003 om genetisk modificerede fødevarer og foderstoffer.
 § 2. Medmindre højere straf er forskyldt efter den øvrige lovgivning, straffes med bøde den fødevarevirksomhed, der overtræder følgende bestemmelser i Europa-Parlamentets og Rådets forordning (EU) nr. 1829/2003 af 22. september 2003 om genetisk modificerede fødevarer og foderstoffer:
 1) Artikel 4, stk. 1-2.
 2) Artikel 13.
 § 3. Medmindre højere straf er forskyldt efter den øvrige lovgivning, straffes med bøde den fødevarevirksomhed, der overtræder følgende bestemmelser i Europa-Parlamentets og Rådets forordning (EU) nr. 1830/2003 af 22. september 2003 om sporbarhed og mærkning af genetisk modificerede organismer og sporbarhed af fødevarer og foder fremstillet af genetisk modificerede organismer og om ændring af direktiv 2011/18/EF:
 1) Artikel 4, stk. 1-4 og stk. 6.
 2) Artikel 5, stk. 1-2.
§ 4. For overtrædelse af de i §§ 2 og 3 omhandlede bestemmelser kan straffen stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 5. Bekendtgørelsen træder i kraft den 23. maj 2015.
