Fremsat den 25. november 2003 af  

 Keld Albrechtsen (EL) og Line Barfod (EL) Forslag til folketingsbeslutning om at indføre forbud mod anvendelse af glyfosat om foråret Folketinget opfordrer regeringen til at indføre forbud mod  

 anvendelse af glyfosat om foråret og før høst samt ved produktion af  

 juletræer  

 og pyntegrønt.
Bemærkninger til forslaget Miljøstyrelsen har sendt et udkast til forbud mod  

 anvendelse af sprøjtemidlet glyfosat på lerjorder om efteråret i høring.
I  

 begrundelsen for forbuddet indgår, at man i moniteringsforsøg med regelret  

 brug  

 af glyfosat om efteråret udført af Danmarks Miljøundersøgelser og Danmarks  

 Jordbrugsforskning har set udvaskning på flere forsøgsarealer.
Miljøstyrelsen  

 har vurderet, at nedsivningen skyldes hurtig nedsivning af vand gennem  

 sprækker  

 i lerjorden, når der er grundvandsdannelse om efteråret samtidig med, at  

 temperaturerne er lave, hvilket giver en langsommere omsætning af glyfosaten.  

 Skæringsdatoen for forbuddet sættes i høringsudkastet til den 15. september,  

 hvorefter glyfosat kun må anvendes med restriktioner året ud.
 Der er ikke udført tilsvarende forsøg med forårsanvendelse  

 af glyfosat, uagtet der også er grundvandsdannelse og lave temperaturer i  

 nogle  

 af de forårsmåneder, hvor der sprøjtes (formodentlig helt hen til maj måned).
 Derfor bør regeringen sørge for, at der bliver indført et  

 tilsvarende forbud mod anvendelse af glyfosat i de forårsmåneder, hvor der  

 sker  

 grundvandsdannelse, indtil der er udført dyrkningsforsøg med regelret brug af  

 glyfosat og moniteret for udvaskning om foråret.
Miljøstyrelsen har endvidere undladt at foreslå  

 restriktioner i brugen af glyfosat i juletræs- og pyntegrøntproduktion.
I  

 miljøministerens brev af 4. juni 2003 til Miljø- og Planlægningsudvalget, jf.  

 folketingsåret 2002-03, alm. del  bilag 1010, argumenterer  

 miljøministeren  

 således: »Hvad angår arealer med juletræs- og pyntegrøntproduktion, bemærkes,  

 at disse tillige undtages fra restriktionerne, idet der på disse arealer er  

 behov for nærmere undersøgelser, før det kan vurderes, om der også sker en  

 udvaskning over grænseværdien på disse arealer.« Af hensyn til forsigtighedsprincippet mener  

 forslagsstillerne, at der ligeledes bør være forbud mod anvendelse af  

 glyfosat  

 i juletræs- og pyntegrøntplantager, indtil udvaskningen herfra er undersøgt  

 nærmere.
Endelig er det et tilbagevendende problem med rester af  

 glyfosat i korn og mel, fordi man har sprøjtet for kort tid før høst.
I 2002  

 blev der således konstateret rester af glyfosat i 10 ud af 86 prøver af  

 forskellige slags dansk hel rug, byg og hvede samt hvedeklid og byggryn til  

 konsum. Året før var der glyfosatrester i 4 ud af 38 prøver.
I begge år stod  

 det værre til med det danske korn end med det udenlandske med hensyn til  

 rester  

 af glyfosat.
Forslagsstillerne foreslår, at man indfører regler som i  

 Sverige.
Her har Kemikalieinspektionen  

    

  

 vurderet, at bekæmpelse af kvikgræs kan ske efter høst af afgrøden, og  

 har besluttet ikke at ville acceptere de restkoncentrationer, der vil  

 forekomme  

 i afgrøden ved brug af glyfosatholdige midler før høst, jf.
Miljø- og  

 Planlægningsudvalget, folketingsåret 1997-98, 2. samling, alm. del   

 bilag 824.
