Der var rejst spørgsmål om afgiftspligten for den rideundervisning, som  

 gives handicappede i form af kompenserende specialundervisning og  

 handicapridning (rideterapi). Kompenserende specialundervisning er omfattet  

 af loven om fritidsundervisning.
Der ydes tilskud efter de samme regler, som  

 gælder for rideundervisning til de af loven omfattede interessegrupper for  

 børn og unge under 18 år, jf. afgørelse nr. 624.
 Nævnet traf afgørelse om, at rideskoler skal svare afgift af tilskuddene  

 efter samme retningslinier som i afgørelse nr. 624. For så vidt angår  

 handicaprideundervisningen, der foretages af specialuddannede  

 fysioterapeuter, traf nævnet afgørelse om, at fysioterapeuters arbejdsydelser  

 er undtaget fra afgiftspligten efter lovens § 2, stk. 3, punkt a  

 (hospitalsbehandling mv.), medens rideskolen skal svare afgift af de  

 vederlag, som den opnår ved at stille heste og anlæg til rådighed for  

 undervisningen.
