Cirkulære  

 om overenskomst for journalister i statens tjeneste og aftale for  

 praktikanter,  

 der under deres uddannelse til journalist ansættes i staten 1. Generelle bemærkninger Finansministeriet og Dansk Journalistforbund har indgået  

 vedlagte overenskomst og aftale af 24. februar 2006.
 Overenskomsten og aftalen afløser overenskomst af 24.  

 januar 2003 for journalister i statens tjeneste og aftale af 24. januar 2003  

 for praktikanter, der under deres uddannelse til journalist ansættes i  

 staten.
 Med virkning fra 1. oktober 2006 overgår alle journalister  

 omfattet af overenskomsten til ny løn.
 Tillæggene i overenskomsten mv. er anført i grundbeløb pr.  

 1. oktober 1997.
 Ministeriet Statens Lønnings- og Pensionsvæsens  

 cirkulæreskrivelse af 23. juni 1971 om statsansattes deltagelse i  

 uddannelseskurser mv., gælder også for overenskomstansatte journalister.
2. Bemærkninger til de enkelte bestemmelser Til § 1. Dækningsområde I henhold til Undervisningsministeriets bekendtgørelse af  

 5. juli 2002 består journalistuddannelserne af en uddannelse i almen  

 journalistik (journalistlinien) og en uddannelse i fotojournalistik  

 (fotojournalistlinien).
 Efter forudgående drøftelse mellem overenskomstens parter,  

 kan Finansministeriet godkende, at der til overenskomsten henføres  

 medarbejdere,  

 der ikke er uddannet på Danmarks Journalisthøjskole, men som ansættes til  

 arbejde som af Dansk Journalistforbund anerkendes som journalistisk  

 virksomhed.
Til § 5. Tillæg Der kan lokalt aftales tillæg til journalister.
Disse  

 tillæg knytter sig til den enkelte persons særlige funktioner eller  

 kvalifikationer.
Tillæggene kan ydes såvel i forbindelse med ansættelsen som  

 under ansættelsen, ligesom der under ansættelsen kan ske forhøjelse af  

 eksisterende tillæg.
 Forhandlings- og aftaleretten er delegeret til den  

 enkelte, der dog kan vælge at inddrage sin tillidsrepræsentant eller Dansk  

 Journalistforbund i forhandlingerne.
 For at sikre en god lokal proces er det væsentligt, at  

 forslag om lønforbedringer samt eventuelle afvisninger af sådanne forslag  

 begrundes  

 konkret.
Ligeledes er det et element i en god lokal proces, at de  

 lokale parter er i besiddelse af relevant lønstatistisk materiale, således at  

 forhandlinger kan tage udgangspunkt i et kendt, fælles grundlag.
Dette kan  

 f.eks. være oplysning om lønniveau, lønudvikling samt om den lokale  

 tillægsanvendelse/-fordeling, kombineret med oplysninger om køn og  

 anciennitet.
 Endvidere bør lønstatistik som en part ønsker at lade  

 indgå i de lokale forhandlinger, udleveres i kopi til forhandlingsmodparten.  

 Spørgsmålet om det lønstatistiske grundlag for de lokale forhandlinger kan  

 eventuelt indgå som et element i lønpolitikken.
 Forslag til tillæg kan fremsættes af begge parter.
Ved uenighed om forslag til tillæg, som ikke kan løses på  

 lokalt plan, kan forhandlingerne, hvis en af parterne ønsker det, videreføres  

 med deltagelse af repræsentanter fra vedkommende ministerium og Dansk  

 Journalistforbund.
Forhandlingen afholdes inden for en frist af 1 måned efter  

 modtagelsen af forhandlingsbegæringen, medmindre andet aftales.
Ved fortsat uenighed kan forhandlingerne, hvis en af  

 parterne ønsker det, videreføres mellem Finansministeriet og Dansk  

 Journalistforbund.
Forhandlingerne afholdes inden for en frist af 1 måned  

 efter  

 modtagelsen af forhandlingsbegæringen, medmindre andet aftales.
 Hvis der heller ikke mellem disse parter kan opnås  

 enighed, kan sagen ikke videreføres.
Til § 6. Resultatløn D  

 er er  

 samme brede grundlag for at etablere resultatlønsystemer for ansatte på  

 "de gamle lønsystemer" som for ansatte omfattet af nye lønsystemer.
Resultatløn skal ikke finansieres af pulje, men skal som  

 alle andre lønelementer afholdes inden for de lønsumsbevillinger, som måtte  

 være fastsat.
I de tilfælde, hvor de resultatbaserede lønformer indgår som et  

 led i en effektivisering, der resulterer i en besparelse på  

 driftsbevillingen,  

 vil der imidlertid i overensstemmelse med budgetvejledningens regler herom  

 kunne overføres midler fra driftsbevillingen til lønsumsbevillingen.
 Formålet med resultatbaserede lønformer er at skabe øget  

 udvikling og fremme effektiviteten i de statslige institutioner.
Resultatløn er i princippet forhåndsaftaler, som indebærer, at  

 løntillæg tildeles og udmøntes på baggrund af en række på forhånd definerede  

 (kvantitative og kvalitative) resultatmål.
Aftaler om resultatløn indgås  

 lokalt  

 mellem ansættelsesmyndigheden og den enkelte ansatte, der dog kan vælge at  

 inddrage sin tillidsrepræsentant eller Dansk Journalistforbund i  

 forhandlingerne.
 Resultatløn er et frivilligt supplement til det  

 almindelige lønsystem.
Som udgangspunkt bør en resultatlønsaftale omfatte alle  

 medarbejdere, der bidrager til resultatet.
Resultatløn aftales typisk for  

 grupper af ansatte, men der er også mulighed for at indgå aftaler for  

 enkeltpersoner, specielt for mere individualiserede stillinger.
Til § 8. Tillæg til lærere ved Danmarks  

 Journalisthøjskole Med virkning fra 1. oktober 2006 er 25.000 kr. af  

 tillægget pensionsgivende (grundbeløb 1. oktober 1997-niveau).
Til § 12. Pension Der indbetales pensionsbidrag af basislønnen og af alle  

 lokalt aftalte varige funktions- og kvalifikationstillæg.
 Der indbetales endvidere pensionsbidrag af midlertidige  

 tillæg, i det omfang tillægget er aftalt som et pensionsgivende tillæg.
Der er sket en ændring af beregningsgrundlaget for  

 pension.
Beregningen foretages nu af nettolønnen (den udbetalte løn). Med  

 virkning fra 1. oktober 2006 forhøjes pensionsprocenten til 18 pct.
 Københavnske Journalisters Pensionsfond og Provinspressens  

 Pensionsfond administreres af Danica Pension.
 Med virkning fra 1. januar 2006 overgår de ansatte til  

 ATP-sats C.
 Til kapitel 3. Arbejdstid mv.
 Journalister ansat som lærere ved Danmarks  

 Journalisthøjskole er ikke omfattet af § 16, stk. 3-7.
Anmodninger fra ansatte om tjenestetidsnedsættelse bør  

 imødekommes, medmindre væsentlige tjenstlige, praktiske, økonomiske eller  

 lignende hensyn taler imod.
Tjenestetidsnedsættelsen gives fortrinsvis som  

 nedsat tjenestetid uden tidsbegrænsning (indtil videre) eller for en  

 afgrænset  

 periode.
 Ved ansættelse på nedsat tid ydes forholdsmæssig løn, jf.  

 § 3, stk. 2.
For journalister, som ansættes på chef- eller  

 konsulentniveau, og som selv har afgørende indflydelse på arbejdets  

 tilrettelæggelse og arbejdstidens placering, eller hvis normale arbejde i  

 øvrigt ikke er kontrollabelt, kan der ikke ydes overarbejdsbetaling.
Der  

 gøres  

 opmærksom på, at der er mulighed for at yde éngangsvederlag i henhold til §  

 5.
Til § 19. Sygdom Det er aftalt, at reglen om opsigelse med forkortet varsel  

 på grund af sygdom (120‑dagesreglen) ikke finder anvendelse.
Opsigelse  

 skal ske med almindeligt varsel.
 120-dagesreglens ophør skal ses i sammenhæng med statslige  

 arbejdspladsers forpligtelse til at udvise social ansvarlighed og ønsket om  

 en  

 større indsats for at fastholde sygemeldte medarbejdere på de statslige  

 arbejdspladser.
Ansættelsesmyndigheden skal i det enkelte tilfælde konkret  

 vurdere, om der skal ske opsigelse af en ansat begrundet i fravær på grund af  

 sygdom eller arbejdsulykke.
Muligheden for at iværksætte personalepolitiske  

 foranstaltninger, og herunder anvende det sociale kapitel i staten, bør  

 overvejes, før der skrides til opsigelse.
Opsigelse er ikke afhængig af,  

 hvorvidt der har været flere eller færre end 120 dages sygdom.
 Det henstilles til styrelserne, at ansatte, der er blevet  

 afskediget på grund af sygdom, genansættes, når de pågældende på ny er blevet  

 arbejdsduelige, og forholdene i øvrigt tillader det.
Til § 20. Tjenestefrihed Med virkning fra den 1. april 2001 optjenes under orlov  

 til børnepasning i henhold til lov om orlov, løn-, jubilæums- og  

 opsigelsesanciennitet.
Ligeledes indbetaler ansættelsesmyndigheden med  

 virkning fra samme dato pensionsbidrag (arbejdsgiver- og egetbidrag) til den  

 respektive pensionsordning under tjene-stefrihed uden løn til børnepasning.
Til § 22. Opsigelsesprocedure Den meddelelse om opsigelsen, der skal gives til Dansk  

 Journalistforbund efter § 22, stk. 2, kan ske enten ved særskilt brev eller  

 ved  

 kopi af opsigelsesbrevet, hvis dette ikke er i strid med den tavshedspligt,  

 der  

 følger af forvaltningsloven og straffeloven, herunder tavshedspligt med  

 hensyn  

 til personlige forhold.
Til kapitel 9. Efteruddannelse Journalister ansat som lærere ved Danmarks  

 Journalisthøjskole er ikke omfattet af § 25.
3. Bemærkninger til protokollatet om gammelt lønsystem Protokollatet angiver særbestemmelser for ansatte, der har  

 valgt at forblive på det gamle lønsystem.
I øvrigt gælder overenskomstens  

 bestemmelser.
 F.s.v. angår § 6 (arbejdstid mv.), henvises til  

 bemærkningerne til overenskomstens kapitel 3 (arbejdstid mv.).
 Med virkning fra 1. oktober 2006 går alle ansatte over på  

 basislønsystemet og samtidig bortfalder protokollatet.
4. Ikrafttræden Dette cirkulære træder i kraft pr. 1. april 2005. Samtidig  

 ophæves Finansministeriets cirkulære af 11. marts 2003 om overenskomst for  

 journalister i statens tjeneste og aftale for praktikanter, der under deres  

 uddannelse til journalist ansættes i staten (Perst. nr. 017-03).
Finansministeriet, Personalestyrelsen, den  

 28. februar 2006 Hans Peter Philipsen Overenskomst for journalister i statens  

 tjeneste Kapitel 1. Overenskomstens dækningsområde § 1.  

 Dækningsområde Overenskomsten omfatter uddannede journalister, der  

 ansættes i staten til at udføre journalistisk arbejde.
Overenskomsten  

 omfatter  

 endvidere journalister, der ansættes som lærere ved Danmarks  

 Journalisthøjskole.
 Stk. 2.  

  

 Overenskomsten omfatter ikke:
1)  

 	  

 tjenestemænd og tjenestemandslignende  

 ansatte m.fl. med ret til tjenestemandspension i a)  

 	  

 staten, folkeskolen,  

 folkekirken, b)  

 	  

 kommuner, c)  

 	  

 Grønlands hjemmestyre  

 og de grønlandske kommuner, d)  

 	  

 statsfinansierede  

 virksomheder, e)  

 	  

 tilskudsområder, f)  

 	  

 koncessionerede  

 virksomheder, g)  

 	  

 aktieselskaber, 2)  

 	  

 pensionerede  

 tjenestemænd og tjenestemandslignende ansatte m.fl. fra de under 1) nævnte  

 områder, 3)  

 	  

 personer afskediget  

 med ret til rådighedsløn eller ventepenge fra de under 1) nævnte områder, 4)  

 	  

 andre pensionerede,  

 der får understøttelse eller egenpension fra en pensionsordning, som det  

 offentlige har ydet tilskud til, og 5)  

 	  

 personer, der er  

 fyldt 70 år.
 Kapitel 2. Løn mv.
§ 2.  

 Lønsystemet Lønsystemet er et basislønsystem, der består af en  

 basisløn suppleret med en tillægsdel.
Tillægsdelen omfatter lokalt aftalte  

 funktionstillæg og kvalifikationstillæg mv.
 Stk. 2.  

  

 Alle omfattet af denne overenskomst med tilhørende  

 protokollat er omfattet af lønsystemet pr. 1. oktober 2006.
§ 3.  

 Basisløn Basislønnen udgør følgende årlige beløb (anført i 1.  

 oktober 1997-niveau):
a)  

 	  

 Indtil 1. oktober  

 2006 Anciennitet Basisløn kr. årligt 1. år 193.204 2. år 203.580 3. år 211.612 4. år 219.804 5. år 226.926 6. år 233.887 7. år 241.019 b)  

 	  

 Fra 1. oktober 2006 Anciennitet Basisløn kr. årligt 1. år 195.268 2. år 205.644 3. år 213.676 4. år 221.455 5. år 228.577 6. år 235.538 7. år 242.670 Stk. 2.  

  

 Ved ansættelse på nedsat tid ydes forholdsmæssig  

 løn.
§ 4.  

 Lønanciennitet Ved ansættelsen tages der hensyn til tidligere  

 journalistisk arbejde, således at beskæftigelse som journalist efter udstået  

 elevtid/journalisthøjskolens 2. del medregnes i journalistens anciennitet,  

 dog  

 at ancienniteten efter skalaen tidligst kan regnes fra det fyldte 21. år.
 Stk. 2.  

  

 Hvor forholdene taler derfor, kan der mellem  

 overenskomstens parter træffes aftale om fastsættelse af anciennitet efter  

 andre regler.
§ 5. Tillæg Der kan lokalt (mellem ansættelsesmyndigheden og den  

 enkelte ansatte) aftales individuelle tillæg.
 Stk. 2.  

  

 Tillæg kan ydes som varige tillæg, midlertidige  

 tillæg eller engangsvederlag.
§ 6.  

 Resultatløn Der kan aftales resultatbaserede lønordninger, efter  

 hvilke der udbetales resultatløn i form af tillæg for den pågældende  

 måleperiode (normalt et år) i det omfang på forhånd definerede kvantitative  

 og  

 kvalitative mål er opnået.
§ 7. Tillæg  

 til ansatte i udenrigstjenesten Hjemmetillæg, der ydes til journalister i  

 udenrigstjenesten, udbetales og reguleres i perioden svarende til det  

 hjemmetillæg, der ydes til AC-medarbejdere.
§ 8. Tillæg  

 til lærere ved Danmarks Journalisthøjskole Ud over den i § 3 nævnte løn ydes der for merarbejde,  

 rådighedstjeneste mv. følgende årlige ikke-pensionsgivende tillæg til  

 journalister ansat som lærere ved Danmarks Journalisthøjskole (grundbeløb  

 niveau 1. oktober 1997):
Anciennitet år   

 6.
36.400 7.  11.
45.300 12.  14.
52.500 15. & flg.
61.500 Stk. 2.  

  

 Med virkning fra  

 1. oktober 2006 er 25.000,- kr. (grundbeløb 1. oktober 1997-niveau) af  

 tillægget pensionsgivende.
§ 9.  

 Lønregulering Den samlede faste løn i henhold til § 3 reguleres pr. 1.  

 april 2005, 1. april 2006, 1. april 2007 med de stigninger, der fremgår af  

 aftale af 26. maj 2005 mellem Finansministeriet og centralorganisationerne om  

 justering af tjenestemandslønninger mv. fra 1. april 2005 og udmøntes via den  

 generelle reguleringsordning for ansatte i staten.
§ 10.  

 Lønudbetaling og indbetaling af pensionsbidrag Lønnen udbetales månedsvis bagud.
Samtidig med  

 udbetaling af lønnen indbetaler vedkommende styrelse/Danmarks  

 Journalisthøjskole såvel sit som den ansattes pensionsbidrag til den anviste  

 pensionsordning.
§ 11.  

 Lønfradrag og lønberegning Journalister er omfattet af de for tjenestemænd  

 fastsatte regler om lønfradrag/lønberegning, for tiden Finansministeriets  

 cirkulære af 24. maj 1985 (LP. nr. 029-85).
§ 12.  

 Pension Pensionsbidraget  

 er fastsat til 17,73 pct.  

 af basislønnen samt varige individuelle  

 tillæg.
Der indbetales endvidere pension af midlertidige tillæg i det omfang,  

 det er aftalt, at det midlertidige tillæg er pensionsgivende.
Pr. 1. oktober  

 2006 fastsættes pensionsbidraget til 18 pct.
 Stk. 2.  

  

 Pensionsbidraget  

 indbetales af ansættelsesmyndigheden, og 1/3 af pensionsbidraget anses for at  

 være den ansattes egetbidrag.
 Stk. 3.  

  

 Pensionsbidragsforhøjelsen på 0,27 pct., der træder i kraft 1. oktober 2006,  

 kan efter den ansattes valg udmøntes som løn, jf. § 13, stk. 1.
 Stk. 4.  

  

 Der indbetales pensionsbidrag af deltidsansattes  

 betaling for tjeneste ud over den nedsatte arbejdstidsnorm, men inden for  

 fuldtidsnormen.
 Stk. 5.  

  

 Pensionsbidragene indbetales til Københavnske  

 Journalisters Pensionsfond, Provinspressens Pensionsfond eller efter  

 anvisning  

 af pensionsfondene til en under forsikringsrådets tilsyn stående  

 pensionskasse  

 eller forsikringsmæssige pensionsordning, som kan godkendes af  

 Finansministeriet,  

 og som giver adgang til, at udtrædelsesgodtgørelsen/tilbagekøbsværdien kan  

 overføres til en offentlig eller en under tilsyn stående pensionsordning.  

 Policer, der oprettes efter 1. april 1993 i tilknytning til Københavnske  

 Journalisters Pensionsfond eller Provinspressens Pensionsfond, forelægges  

 Finansministeriet til godkendelse.
 Stk. 6.  

  

 Ansatte omfattet  

 af denne overenskomst er indtil 1. januar 2006 omfattet af ATP-sats B.  

 Herefter  

 overgår de til ATP-sats C.
§ 13.  

 Valgfrihed mellem pension og løn Den enkelte ansatte kan vælge, at  

 pensionsbidragsforhøjelsen pr. 1. oktober 2006 på 0,27 pct., i stedet for  

 indbetaling  

 til pensionsordningen udbetales som løn, jf. § 12, stk. 3.
 Stk. 2.  

  

 Hvis den ansatte  

 vælger forhøjelsen udbetalt som løn, sker det på følgende vilkår:
  

 	  

 Der beregnes ikke  

 særlig feriegodtgørelse af beløbet   

 	  

 Beløbet er ikke  

 pensionsgivende   

 	  

 Ved beregning af evt.  

 overarbejdsbetaling, jf. § 16, stk. 5, medregnes beløbet ikke i årslønnen.
Stk. 3.  

  

 Den ansatte  

 retter henvendelse til ansættelsesmyndigheden, hvis  

 pensionsbidragsforhøjelsen  

 fremover ønskes udbetalt som løn.
Hvis den ansatte senere, dog tidligst efter  

 et år, ikke længere ønsker pensionsbidragsforhøjelsen udbetalt som løn,  

 retter  

 den ansatte på ny henvendelse til ansættelsesmyndigheden.
§ 14. Aftale  

 om krav til pensionsordninger Reglerne i aftale af 30. april 2005 (Perst. cirkulære  

 nr. 015-05 af 27. maj 2005) mellem Finansministeriet og CFU om generelle krav  

 til bidragsdefinerede pensionsordninger i staten mv. (ydelsessammensætning,  

 tilbagekøb  

 og overflytning i forbindelse med jobskifte) finder tilsvarende anvendelse  

 for  

 ansatte omfattet af overenskomsten.
§ 15.  

 Overgangsordning for allerede ansatte Overgang til basislønsystemet er indtil 1. oktober 2006  

 frivillig for medarbejdere, der er ansat før 1. januar 1998 (for journalister  

 ansat som lærere ved Danmarks Journalisthøjskole før den 1. januar 2000).
 Stk. 2.  

  

 De under stk. 1  

 nævnte ansatte kan vælge at overgå til basislønsystemet pr. 1. januar 2006.
 Stk. 3.  

  

 Overgang til basislønsystemet kan herudover kun ske  

 i forbindelse med, at der til en ansat aftales tillæg efter § 6 for  

 varetagelse  

 af særlige funktioner samt i forbindelse med ansættelse i en ny stilling.
 Stk. 4.  

  

 For ansatte omfattet af stk. 2 og 3 sker oprykning  

 til næste løntrin 1 år efter overgangen.
 Stk. 5.  

  

 Ansatte, der ikke overgår til basislønsystemet  

 efter stk. 2 - 4, aflønnes indtil 1. oktober 2006 efter det gamle lønsystem  

 (protokollatet).
 Stk. 6.  

  

 For journalister ansat som lærere ved Danmarks  

 Journalisthøjskole på gammelt lønsystem, der pr. 1. januar 2000 oppebærer et  

 midlertidigt funktionstillæg efter de hidtidige regler i § 10 i overenskomst  

 for journalister ansat som lærere ved Danmarks Journalisthøjskole af 10.  

 december 1997, og som ikke overgår til nyt lønsystem, videreføres dette  

 tillæg  

 uændret, hvis funktionen er uændret.
Stk. 7.  

  

 Ansatte der overgår til basislønsystemet,  

 indplaceres på grundlag af den hidtidige samlede faste løn.
Indplaceringen  

 sker  

 herefter på nærmeste højere løntrin i basislønskalaen.
 Den ansatte oppebærer herudover eventuelle nye tillæg, som aftales  

 i forbindelse med overgangen til det nye lønsystem.
 Stk. 8.  

  

 Hvis den samlede løn ved indplacering på slutløn i  

 basislønsystemet, inkl. eventuelt varige tillæg efter § 5, er lavere end den  

 hidtidige samlede faste løn, ydes et tillæg til udligning af forskellen.
 Der ydes pension af hele udligningstillægget.
Stk. 9.  

  

 En ansat, som fratræder sin stilling efter at være  

 overgået til det nye lønsystem med indplacering efter stk. 7, vil ved  

 genindtræden i statens tjeneste blive indplaceret på det anciennitetstrin i  

 basislønskalaen, hvor vedkommende var placeret umiddelbart forud for sin  

 fratræden og med samme oprykningsdato.
Hertil tillægges yderligere  

 anciennitet,  

 som er optjent i den mellemliggende periode.
Stk. 10.  

  

 En ansat, som fratræder sin stilling uden at være  

 overgået til det nye lønsystem, vil ved genindtræden i statens tjeneste blive  

 indplaceret på det anciennitetestrin i basislønsystemet, som ligger nærmest  

 over det løntrin på den tidligere lønskala, hvor vedkommende var placeret  

 umiddelbart forud for sin fratræden og med oprykning til næste løntrin 1 år  

 efter genansættelsen.
Hertil lægges yderligere anciennitet, som måtte være  

 optjent i den mellemliggende periode.
 Stk. 11.  

  

 Ansatte, som  

 overgår til basislønsystemet pr. 1. oktober 2006, og indplaceres på sluttrin,  

 og som ved overgangen ikke oppebærer sluttrin i det hidtidige lønforløb,  

 sikres  

 tillæg/tillægsforhøjelse svarende til værdien af førstkommende  

 anciennitetsstigning med virkning fra det tidspunkt, da  

 anciennitetsoprykningen  

 ville være sket efter det hidtidige lønsystem.
 Kapitel 3. Arbejdstid mv.
 § 16.  



  

 Arbejdstiden udgør i gennemsnit 37 timer om ugen  

 og opgøres månedsvis.
 Stk. 2.  

  

 Der kan i øvrigt indgås lokalaftaler i  

 overensstemmelse med reglerne i rammeaftale af 6. oktober 1999 mellem  

 Finansministeriet og centralorganisationerne om decentrale arbejdstidsregler.
Stk. 3.  

  

 Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
 Stk. 4.  

  

 Arbejde, der går væsentligt udover månedsnormen, og  

 som er beordret, kontrolleret og godkendt som overarbejde af den ansattes  

 nærmeste foresatte, skal så vidt muligt godtgøres med fritid af samme  

 varighed  

 som det præsterede overarbejde med tillæg i fritid på 50 pct.
 Stk. 5.  

  

 For overarbejde, der ikke godtgøres med fritid som  

 nævnt i stk. 4, ydes et vederlag beregnet på grundlag af en timesats, der  

 beregnes som 1/1924 af den pågældendes årsnettoløn med tillæg af 50 pct.
 Stk. 6.  

  

 Den ansatte er omfattet af rammeaftalen af 26.  

 januar 1996 mellem Finansministeriet og centralorganisationerne om  

 konvertering  

 af over-/merarbejde, arbejdstidsbestemte ydelser mv. til faste tillæg.
 Stk. 7.  

  

 Der tilkommer den ansatte fridage efter de for  

 tjenestemænd gældende regler.
 Stk. 8.  

  

 Journalister ansat som lærere ved Danmarks  

 Journalisthøjskole er ikke omfattet af stk. 3-7.
Kapitel 4. Ferie § 17.  

  

 Journalister er omfattet af ferieloven.
 Journalister er endvidere omfattet af kapitel V om  

 særlige feriedage i aftale om ferie af 9. november 2005 mellem  

 Finansministeriet og centralorganisationerne.
 § 18.  

  

 Journalister, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 23, stk. 2.
Stk. 2.  

  

 Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde  

 i optjeningsåret med tillæg af 1)  

 	  

 den ansattes eget  

 bidrag til ATP og 2)  

 	  

 den ansattes  

 arbejdsmarkedsbidrag og fradrag af 1)  

 	  

 udbetalt særlig  

 feriegodtgørelse 2)  

 	  

 løn for merarbejde af  

 den art, som er beskrevet i stk. 3, samt 3)  

 	  

 feriegodtgørelse  

 (12,5 pct.) af løn for sådant merarbejde.
 Pensionsbidrag, der ikke er skattepligtig indkomst, indgår ikke i  

 beregningsgrundlaget.
 Den særlige feriegodtgørelse udgør 1,5 pct. af dette  

 beregningsgrundlag.
 Stk. 3.  

  

 Til deltidsansatte, der i optjeningsåret har udført  

 merarbejde, uden at dette er betalt som overarbejde, får 12½ pct.  

 feriegodtgørelse af merarbejdsgodtgørelsen.
Kapitel 5. Fravær § 19. Sygdom Journalister får fuld løn under sygdom, herunder fravær  

 på grund af tilskadekomst i tjenesten.
I grundlaget for beregningen af løn i  

 disse fraværssituationer indgår visse fast påregnelige særlige ydelser, jf.  

 Perst. cirkulære nr. 080-03 af 1. december 2003.
§ 20.  

 Tjenestefrihed Tjenestefrihed uden løn kan gives, når det ikke strider  

 mod ansættelsesmyndighedens interesser.
Der optjenes ikke ret til ferie med  

 løn eller feriegodtgørelse.
 Stk. 2.  

  

 Det er vedkommende ansættelsesmyndigheds ansvar, at  

 der er en stilling ledig til den pågældende ved tjenestefrihedens ophør.
 Stk. 3.  

  

 Den ansatte har i øvrigt ret til tjenestefrihed  

 uden løn til de formål og af den varighed, der er nævnt i Finansministeriets  

 bekendtgørelse nr. 518 af 3. juli 1991 om ret for tjenestemænd til  

 tjenestefrihed  

 uden løn til nærmere afgrænsede formål (Fmst. cirkulære nr. 116 af 3. juli  

 1991).
 Stk. 4.  

  

 Tjenestefrihed med hel eller delvis løn og  

 eventuelt pensionsbidrag til uddannelsesformål kan gives efter reglerne i  

 Finansministeriets cirkulære af 8. marts 1990 (APD cirkulære nr. 35-90).
 Stk. 5.  

  

 Finansministeriet og vedkommende organisation kan  

 aftale, at styrelsen indbetaler 2/3 og den ansatte 1/3 af det sædvanlige  

 pensionsbidrag af den hidtidige løn i de tilfælde, hvor tjenestefrihed vil  

 kunne medregnes i pensionsalderen for tjenestemænd.
Stk. 6.  

  

 Ansættelsesmyndigheden kan give den ansatte hel  

 eller delvis tjenestefrihed til pasning af et sygt barn, når   

 	  

 det er barnets første  

 sygedag,   

 	  

 hensynet til barnets  

 forhold gør dette nødvendigt,   

 	  

 forholdene på  

 tjenestestedet tillader det,   

 	  

 barnet er under 18 år  

 og   

 	  

 barnet er  

 hjemmeværende.
 Fraværet noteres på lister, der føres om de ansattes sygefravær.
Stk. 7.  

  

 Den ansatte oppebærer under tjenestefrihed stk. 6  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledning om udbetaling af  

 visse særlige ydelser under sygdom, jf.
Perst. cirkulære nr. 080-03 af 1.  

 december  

 2003.
 Stk. 8.  

  

 Adgangen til tjenestefrihed efter stk. 6 kan for  

 den enkelte ansatte inddrages ved misbrug.
 Stk. 9.  

  

 Tjenestefrihed til børnepasningsorlov efter  

 orlovsloven er omfattet af reglerne i Finansministeriets cirkulære af 30. maj  

 2001 om orlov til børnepasning (Perst. nr. 020-01).
Kapitel 6. Opsigelse og afsked § 21.  

  

 Om  

 opsigelse gælder de i funktionærloven fastsatte bestemmelser.
§ 22.  

 Opsigelsesprocedure Ved afskedigelse af en journalist må vilkårligheder ikke  

 finde sted, og klager over påståede urimelige afskedigelser kan behandles  

 efter  

 nedenstående regler:
Sager om påståede urimelige afskedigelser behandles  

 hurtigst muligt.
I sager, i hvilke der nedlægges påstand om underkendelse af  

 en  

 afskedigelse, er parterne forpligtet til at søge sagen fremmet mest muligt,  

 med  

 henblik på at den så vidt muligt kan være afsluttet inden udløbet af den  

 pågældende  

 arbejdstagers opsigelsesvarsel.
 Stk. 2.  

  

 Det påhviler ansættelsesmyndigheden at meddele  

 enhver opsigelse til den ansatte skriftligt med begrundelse for opsigelsen.  

 Såfremt den pågældende har været uafbrudt beskæftiget hos  

 ansættelsesmyndigheden  

 i mere end 9 måneder, gives der samtidig skriftlig meddelelse om opsigelsen  

 til  

 Dansk Journalistforbund.
 Stk. 3.  

  

 Såfremt den pågældende har været uafbrudt  

 beskæftiget hos ansættelsesmyndigheden i mere end 9 måneder og organisationen  

 skønner, at afskedigelsen ikke kan anses for rimeligt begrundet i den  

 pågældendes eller ansættelsesmyndighedens forhold, kan Dansk  

 Journalistforbund  

 inden for en frist af 1 måned efter opsigelsen kræve spørgsmålet forhandlet  

 med  

 den lokale ansættelsesmyndighed.
 Stk. 4.  

  

 Opnås der ikke ved foran nævnte forhandling enighed  

 mellem Dansk Journalistforbund og ansættelsesmyndigheden, kan Dansk  

 Journalistforbund  

 inden for en frist af 1 måned efter forhandlingen begære sagen forhandlet med  

 Finansministeriet.
Stk. 5.  

  

 Opnås der ikke enighed ved forhandlingen mellem  

 Finansministeriet og Dansk Journalistforbund, kan sagen inden for en frist af  

 1  

 måned kræves gjort til genstand for behandling i en i denne anledning nedsat  

 voldgift.
Voldgiften nedsættes efter reglerne i § 24, stk. 2.
Stk. 6.  

  

 Voldgiftsretten afsiger en motiveret kendelse.
I de  

 tilfælde, hvor voldgiftsretten måtte finde, at den foretagne afskedigelse er  

 urimelig og ikke begrundet i arbejdstagerens eller ansættelsesmyndighedens  

 forhold, kan det pålægges ansættelsesmyndigheden at afbøde virkningerne af  

 opsigelsen.
 Det kan herved pålægges ansættelsesmyndigheden, såfremt den  

 pågældende og ansættelsesmyndigheden ikke begge ønsker ansættelsesforholdet  

 opretholdt, at betale den pågældende en erstatning, hvis størrelse fastsættes  

 af voldgiftsretten og skal være afhængig af sagens omstændigheder og  

 pågældendes  

 anciennitet i staten.
 Stk. 7.  

  

 Med hensyn til de særlige regler ved afskedigelse  

 af tillidsrepræsentanter henvises til tillidsrepræsentantreglerne.
Stk. 8.  

  

 Bortvisning er ikke omfattet af ovenstående  

 afskedigelsesregler.
Berettigelsen af en bortvisning kan dog efterfølgende  

 inden for en frist af 1 måned af Dansk Journalistforbund begæres forhandlet  

 med  

 Finansministeriet.
Stk. 9.  

  

 Opnås der ikke enighed ved forhandlingen mellem  

 Finansministeriet og Dansk Journalistforbund, kan bortvisningens berettigelse  

 kræves gjort til genstand for behandling i en i denne anledning nedsat  

 voldgift.
Voldgiften nedsættes efter reglerne i §  


  

 26, stk. 2.
Stk. 10.  

  

 Voldgiftsretten afsiger en motiveret kendelse.
I  

 de tilfælde, hvor voldgiftsretten måtte finde, at den foretagne bortvisning  

 ikke er begrundet i arbejdstagerens forhold, kan det pålægges  

 ansættelsesmyndigheden  

 at afbøde virkningerne af bortvisningen.
 Det kan herved pålægges ansættelsesmyndigheden, at betale den  

 pågældende en erstatning, hvis størrelse fastsættes af voldgiftsretten og  

 skal  

 være afhængig af sagens omstændigheder og pågældendes anciennitet i staten.
Kapitel 7. Tillidsrepræsentanter § 23.  

  

 Hvor der i en institution er ansat mindst 5 journalister har disse adgang til  

 at vælge en tillidsrepræsentant.
Hvor der i et  

 ministerium/styrelse/institution  

 er ansat 4 journalister eller derunder vælges ingen tillidsrepræsentant,  

 medmindre  

 begge parter ønsker det.
Tillidsrepræsentanten vælges i henhold til Dansk  

 Journalistforbunds love.
Valget af tillidsrepræsentant har først gyldighed,  

 når det af medarbejdergruppen skriftligt er meddelt det pågældende  

 ministerium/styrelse/institution.
 Stk. 2.  

  

 For tillidsrepræsentanten vælges samtidig en  

 stedfortræder, som godkendes og anmeldes på samme måde som  

 tillidsrepræsentanten, jf. stk. 1.
 Under tillidsrepræsentantens fravær fungerer stedfortræderen og  

 nyder i funktionsperioden samme rettigheder som tillidsrepræsentanten.
Stk. 3.  

  

 Tillidsrepræsentanterne er berettiget til med  

 vedkommende institution at drøfte de enkelte ansattes ansættelsesvilkår efter  

 denne overenskomst samt til at forelægge de ansatte journalisters synspunkter  

 for ledelsen og at forebringe klager eller henstillinger til mulig direkte  

 afgørelse i foreliggende tilfælde.
Det er i øvrigt tillidsrepræsentanternes  

 opgave  

 ikke alene at varetage de ansattes interesser, men også at bidrage til et  

 godt  

 og samarbejdspræget klima mellem ledelse og de ansatte.
Stk. 4.  

  

 En tillidsrepræsentant kan ikke afskediges, hvis  

 ikke tvingende grund taler derfor, og arbejdsforholdet kan normalt ikke  

 afbrydes, før Dansk Journalistforbund har haft lejlighed til at prøve  

 afskedigelsens berettigelse efter de i § 22 nævnte regler.
Har tvingende  

 grunde  

 for afskedigelsen ikke foreligget kan den afskedigede tilkendes en  

 erstatning.
Kapitel 8. Generelle aftaler § 24.  

  

 De  

 ansatte følger følgende generelle aftaler:
 1)  

 	  

 Tjenesterejseaftalen  

 af 30. juni 2000 mellem Finansministeriet og centralorganisationerne (Perst.  

 cirkulære nr. 027-02 af 2. juli 2002).
 2)  

 	  

 Aftale af 2. juni  

 1997 mellem Finansministeriet og centralorganisationerne om job på særlige  

 vilkår (Fmst. cirkulære nr. 33-97 af 14. juni 1997).
 3)  

 	  

 Aftale af 5. oktober  

 2005 mellem Finansministeriet og centralorganisationerne om senior- og  

 fratrædelsesordninger (Perst. cirkulære nr. 050-05 af 7. oktober 2005).
 4)  

 	  

 Aftale af 21. april  

 2005 mellem Finansministeriet og centralorganisationerne om strategisk og  

 systematisk kompetenceudvikling i statens institutioner (Perst. cirkulære nr.  

 017-05 af 3. maj 2005).
 5)  

 	  

 Den ansatte er  

 omfattet af aftale af 2. september 1999 mellem Finansministeriet og  

 centralorganisationerne  

 om implementering af deltidsdirektivet (Fmst. cirkulære nr. 051-99 af 2.  

 september 1999).
 6)  

 	  

 Aftale af 29. maj  

 2002 mellem Finansministeriet og centralorganisationerne om arbejdsgiverens  

 pligt til at underrette arbejdstageren om vilkårene for ansættelsesforholdet  

 (Perst. cirkulære nr. 029-02 af 14. juni 2002).
 7)  

 	  

 Aftale af 15.  

 september 2005 mellem Finansministeriet og centralorganisationerne om barsel,  

 adoption og omsorgsdage (barselsaftalen) (Perst. cirkulære nr. 048-05 af 15.  

 september 2005).
Kapitel 9. Efteruddannelse § 25.  

  

 Styrelsens bidrag til Pressens Uddannelsesfond, jf. bilag 1, udgør 2.500,00  

 kr.  

 årligt pr. fuldtidsbeskæftiget journalist.
 Stk. 2.  

  

 Bidraget reduceres ved deltidsbeskæftigelse.
 Stk. 3.  

  

 Journalister ansat som lærer ved Danmarks  

 Journalisthøjskole er ikke omfattet af stk. 1 og 2.
Kapitel 10. Faglig strid § 26.  

  

 Indenfor det område, som overenskomsten omfatter, kan der, så længe den er  

 gældende, ikke etableres arbejdsstandsning, medmindre der er hjemmel hertil i  

 overenskomsten.
 Stk. 2.  

  

 Enhver uenighed om denne overenskomsts forståelse  

 kan af hver af parterne søges bilagt ved mægling, eventuelt ved voldgift  

 efter  

 nedenstående regler:
Såfremt en af parterne forlanger det, skal striden søges bilagt  

 ved et mæglingsmøde, der afholdes snarest muligt mellem parterne.
Opnås der  

 ikke ved denne mægling en løsning af striden, kan sagen af hver af parterne  

 henvises til en endelig afgørelse ved en voldgiftsret, der består af 4  

 medlemmer, hvoraf 2 vælges af Finansministeriet og 2 af Dansk  

 Journalistforbund  

 samt en opmand, der vælges af voldgiftsrettens medlemmer.
Såfremt der ikke  

 opnås enighed om valget af opmanden, skal denne udpeges af arbejdsrettens  

 formand.
Opmanden kan, når der foreligger brud på overenskomsten, idømme den  

 tabende part en bod.
Opmanden fastlægger selv de nærmere regler for sagens  

 behandling,  

 som skal fremmes mest muligt, og træffer endvidere afgørelse med hensyn til  

 fordeling af sagsomkostningerne.
Kapitel 11. Ikrafttræden og opsigelse § 27.  

  

 Overenskomsten har virkning fra 1. april 2005 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 2008.  

 Protokollatet til overenskomsten ophæves med virkning fra 1. oktober 2006.
 Stk. 2.  

  

 Umiddelbart efter opsigelsen optages forhandlinger  

 om en ny overenskomst.
 Stk. 3.  

  

 Selv om overenskomsten er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er tilvejebragt, eller arbejdsstandsning er iværksat i  

 overensstemmelse med reglerne i stk. 4.
Stk. 4.  

  

 Er en ny overenskomst ikke afsluttet ved overenskomstens  

 udløb, kan enhver af parterne - forbundet kollektivt på sine medlemmers vegne  

 -  

 iværksætte arbejdsstandsning, idet beslutning herom meddeles den anden part  

 ved  

 særlig og anbefalet skrivelse med mindst 1 måneds varsel.
Som  

 arbejdsstandsning  

 betragtes strejke, lockout, blokade og boykot.
København, den 24. februar 2006 Dansk Journalistforbund Ebba Henker Finansministeriet P.M.V.
 E.B.
Hans Peter  

 Philipsen Bilag 1 Pressens uddannelsesfond Pressens Uddannelsesfond Pressens Uddannelsesfond (PU)  

 blev etableret i 1975 af Dansk Dagblades Udgiverforening (nu Danske Dagblades  

 Forenings Forhandlingsorganisation) og Dansk Journalistforbund.
Fondens formål er at yde økonomisk bistand til uddannelse  

 og efteruddannelse mv. af medarbejdere ved virksomheder, der yder bidrag til  

 fonden.
Når institutionen er tilsluttet Pressens Uddannelsesfond kan  

 medarbejderne deltage i efteruddannelse til en reduceret pris.
 Fondens midler tilvejebringes gennem bidrag fra samtlige  

 dagblade, Danmarks Radio, magasin ugebladene, kommuner, amter og staten.  

 Bidraget fastsættes gennem overenskomstaftaler.
 Pressens Uddannelsesfond har en bestyrelse bestående af  

 tre fra DDFF, en fra Danmarks Radio og fire udpeget af Dansk  

 Journalistforbund.
 Fonden yder bidrag til efter- og videreuddannelse ved  

 primært følgende organisationer, der således kan tilbyde billigere kurser til  

 ansatte på virksomheder omfattet af ordningen:
Den journalistiske Efteruddannelse (DJE) Danmarks Journalisthøjskole (DJH) Center for Journalistisk efteruddannelse Nordisk Journalistcenter (NJC) Bilag 2 Protokollat til overenskomst for journalister i  

 statens tjeneste Protokollatet omfatter journalister ansat i staten før 1.  

 januar 1998 (for journalister ansat som lærere ved Danmarks  

 Journalisthøjskole  

 dog før 1. januar 2000), der har valgt at forblive på det gamle lønsystem.
 Overenskomstens § 2 (lønsystemet), § 3 (basisløn), § 5  

 (tillæg), § 12 (pension) og § 16 (arbejdstid mv.) erstattes indtil 1. oktober  

 2006 af følgende:
§ 1. Løn Skalalønnen er lønnen fratrukket pensionsbidrag.
Skalalønnen udgør i forhold til pågældendes anciennitet  

 følgende årlige beløb (grundbeløb niveau 1. oktober 1997):
Anciennitetstrin Skalaløn kr. årligt 1.
191.276,55 2.
199.751,00 3.
207.106,45 4.
213.049,20 5.
215.973,15 6.
218.891,50 7.
221.787,95 8.
224.670,25 9.
227.545,00 10.
230.396,95 11.
233.230,00 12.
236.051,60 13.
239.187,85 14.
241.987,70 15.
244.768,60 16.
247.532,50 17.
250.269,80 18.
252.984,40 19.
255.687,60 20.
258.821,00 21.
261.907,00 22.
264.610,20 23. og flg.
267.268,90 Stk. 2.  

  

 Ved ansættelse  

 på nedsat tid ydes forholdsmæssig løn.
§ 2. Pension Pensionsbidraget er fastsat til 17,73 pct. af den i § 1  

 nævnte skalaløn.
Pensionsbidraget indbetales af ansættelsesmyndigheden, og  

 1/3  

 af pensionsbidraget anses for at være den ansattes eget bidrag.
 Stk. 2.  

  

 Pensionsbidragene indbetales til Københavnske  

 Journalisters Pensionsfond, Provinspressens Pensionsfond eller efter  

 anvisning  

 af pensionsfondene til en under forsikringsrådets tilsyn stående  

 pensionskasse  

 eller forsikringsmæssige pensionsordning, som kan godkendes af  

 Finansministeriet,  

 og som giver adgang til, at udtrædelsesgodtgørelsen/tilbagekøbsværdien kan  

 overføres til en offentlig eller en under tilsyn stående pensionsordning.  

 Policer,  

 der oprettes efter 1. april 1993 i tilknytning til Københavnske Journalisters  

 Pensionsfond eller Provinspressens Pensionsfond, forelægges Finansministeriet  

 til godkendelse.
§ 3. Tillæg Hjemmetillæg, der ydes til journalister i  

 udenrigstjenesten, udbetales og reguleres i perioden svarende til det  

 hjemmetillæg, der ydes til AC-medarbejdere.
§ 4. Tillæg  

 til lærere ved Danmarks Journalisthøjskole Journalister ansat som lærere ved Danmarks  

 Journalisthøjskole er ikke omfattet af § 4. Derimod ydes der, ud over den i §  

 1 nævnte løn, for merarbejde, rådighedstjeneste mv. følgende årlige  

 ikke-pensionsgivende tillæg (grundbeløb niveau 1. oktober 1997):
Anciennitet år   

 6.
36.400 7.  11.
45.300 12.  14.
52.500 15. & flg.
61.500 Ved overgang til ny løn afløses dette tillæg af  

 tillægget i overenskomstens § 8.
§ 5.  

 Resultatløn Der kan lokalt aftales supplerende resultatbaserede  

 lønordninger, efter hvilke der udbetales resultatløn i form af tillæg for den  

 pågældende måleperiode, i det omfang de på forhånd definerede mål er opnået.
 § 6.  

 Arbejdstid mv.
 Arbejdstiden udgør i gennemsnit 37 timer om ugen og  

 opgøres månedsvis.
 Stk. 2.  

  

 Der kan i øvrigt indgås lokale arbejdstidsaftaler i  

 overensstemmelse med reglerne i rammeaftalen af 6. oktober 1999 mellem  

 Finansministeriet og centralorganisationerne om decentrale  

 arbejdstidsaftaler.
Stk. 3.  

  

 Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
 Stk. 4.  

  

 Arbejde, der går væsentlig udover de i stk. 1  

 nævnte ugentlige arbejdstimer, og som er beordret, kontrolleret og godkendt  

 som overarbejde af den ansattes nærmeste foresatte, skal så vidt muligt  

 godtgøres med fritid af samme varighed som det præsterede overarbejde med  

 tillæg i fritid svarende til 50 pct.
 Stk. 5.  

  

 For overarbejde, der ikke godtgøres med fritid som  

 nævnt i stk. 3, ydes et vederlag beregnet på grundlag af en timesats, der  

 beregnes som 1/1924 af den pågældendes årsnettoløn med tillæg af 50 pct.  

 Afregning sker månedsvis.
 Stk. 6.  

  

 For beordret arbejde på søn- og helligdage, lørdage  

 efter kl. 14 mv. samt for aften/natarbejde mellem kl. 17 og kl. 06 ydes  

 godtgørelse efter tilsvarende regler og med tilsvarende satser, som til  

 enhver  

 tid gælder for statens tjenestemænd.
 Stk. 7.  

  

 Der tilkommer den ansatte fridage efter de for  

 tjenestemænd gældende regler.
 Stk. 8.  

  

 Journalister ansat som lærere ved Danmarks  

 Journalisthøjskole er ikke omfattet af stk. 3-7.
§ 7.  

 Ophævelse Dette protokollat ophæves med virkning fra 1. oktober  

 2006.
København, den 24. februar 2006 Dansk Journalistforbund Ebba Henker Finansministeriet P.M.V.
 E.B.
Hans Peter  

 Philipsen Bilag 3 Aftale for journalistpraktikanter, der under  

 deres uddannelse til journalist ansættes i staten Kapitel 1. Antagelse § 1.  



  

 Praktikanter ansættes som led i deres uddannelse  

 på Danmarks Journalisthøjskole i en periode svarende til de i  

 Undervisningsministeriets bekendtgørelse om journalistuddannelsen til enhver  

 tid  

 fastsatte regler.
Kapitel 2. Arbejdstid § 2.  

  

 Praktikanters arbejdstid lægges efter samme retningslinier, og praktikanters  

 arbejde på ubekvemme tidspunkter godtgøres efter samme regler som for  

 uddannede  

 medarbejdere, jf. overenskomsten mellem Finansministeriet og Dansk  

 Journalistforbund af 24. februar 2006 for journalister i statens tjeneste.  

 Praktikanter må ikke deltage i overarbejde.
Kapitel 3. Løn § 3.  

  

 Praktikanter aflønnes fra 1. april 2005 med 153.000 kr. årligt (12.750 kr.  

 pr.  

 måned).
 Med virkning fra 1. april 2006 aflønnes praktikanter med  

 158.700 kr. årligt (13.225 kr. pr. måned).
Kapitel 4. Ferie § 4.  

  

 Under henvisning til beskæftigelsesministeriets lbkg. nr. 407 af 28. maj  

 2004,  

 er parterne enige om, at nedenstående regler træder i stedet for ferielovens  

 §  

 12.
Praktikanterne holder i løbet af praktikperioden på i  

 alt 18 måneder ferie med løn i i alt 45 dage, svarende til 2 ½ dag pr.  

 beskæftiget måned.
Af feriedagene skal mindst 18 dage gives i sammenhæng i en  

 ferieperiode (2. maj til 30. september).
 De øvrige 27 dage kan efter aftale mellem praktikanten  

 og ledelsen gives samlet eller delt i hele uger.
 Den feriegodtgørelse, som en praktikant måtte have  

 optjent inden praktikperiodens start, kommer til fuld udbetaling, og der kan  

 ikke modregnes i lønnen under ferien for evt. tidligere optjent  

 feriegodtgørelse.
Der ydes ikke feriegodtgørelse ved praktikperiodens  

 udløb.
Det i ferielovens § 23, stk. 2, nævnte ferietillæg på 1 procent af en  

 ferieberettigende løn udbetales samlet ved praktikperiodens udløb.
 Kapitel 5. Udgiftsdækkende ydelser mv.
 § 5.  

  

 Under tjenesterejser tilkommer der de efter aftalen ansatte praktikanter  

 befordringsgodtgørelse samt time- og dagpenge efter de til enhver tid for  

 tjenestemænd gældende regler.
Kapitel 6. Faglig strid § 6.  



  

 Praktikanter kan ikke deltage i eventuelle  

 arbejdskonflikter.
Kapitel 7. Ikrafttræden og opsigelse § 7.  

  

 Aftalen har virkning fra 1. april 2005 og kan af parterne opsiges skriftligt  

 med 3 måneders varsel til en 31. marts, dog tidligst 31. marts 2008.
 Stk. 2.  

  

 Selv om aftalen er opsagt og udløbet er parterne  

 dog forpligtet til at overholde dens bestemmelser, indtil anden aftale er  

 tilvejebragt.
København, den 24. februar 2006 Dansk Journalistforbund Ebba Henker Finansministeriet P.M.V.
 E.B.
