Nr BRB 110 Beretning over Forslag til folketingsbeslutning om brug af spildevandsslam  

 på landbrugsjord   

 Nr B 110 1994-95, 1. samling Afgivet af Miljø- og Planlægningsudvalget Afgivet: 19950602 Udvalget har behandlet beslutningsforslaget i nogle møder og har herunder stillet spørgsmål til miljø- og energiministeren, som denne har besvaret dels skriftligt, dels i samråd.
 En notits fra Miljø- og Energiministeriet med noter fra et møde den 30.  

 maj 1995 mellem miljø- og energiministeren og repræsentanter for landbrugets  

 organisationer er optrykt som bilag til beretningen.
 Miljø- og energiministeren har i samråd den 31. maj 1995 orienteret  

 udvalget om drøftelser den 30. maj 1995 med repræsentanter for landbrugets  

 organisationer om de fremtidige krav til anvendelsen af spildevandsslam.
 Miljø- og energiministeren har i den forbindelse over for udvalget  

 tilkendegivet, at den forestående revision af bekendtgørelsen om anvendelse  

 af slam, spildevand og kompost m.v. til jordbrugsformål - samt det  

 efterfølgende udrednings- og vejledningsarbejde - vil ske i overensstemmelse  

 med følgende tilkendegivelser:
Landmændene skal holdes skadesløse Miljø- og energiministeren giver tilsagn om, at ingen landmand, der  

 anvender spildevandsslam som gødning forskiftsmæssigt korrekt, i fremtiden  

 vil blive mødt med krav til landbrugsjordens kvalitet som dyrkningsmedium og  

 som er af et sådant indhold, at de vil udelukke landmanden fra at anvende  

 jorden til dyrkning af alle landbrugsafgrøder på grund af anvendelse af  

 spildevandsslam.
Spildevandsslam i økologisk jordbrug Med de nuværende EU-regler er det ikke tilladt at anvende spildevandsslam  

 i økologisk jordbrug.
 Landbrugs- og fiskeriministeren vil arbejde aktivt for at ændre reglerne  

 inden årets udgang, så spildevandsslam fremover kan anvendes hos økologerne.  

 Landbrugs- og Fiskeriministeriet har således med brev af 11. maj 1995  

 foreslået Europa-Kommissionen, at spildevandsslam og komposteret  

 husholdningsaffald optages på positivlisten over de produkter, der må  

 anvendes på økologiske brug.
Tilsyn med slamkvalitet Ministeren vil arbejde positivt for, at ansvaret for tilsynet med  

 slamkvaliteten og den jordbrugsmæssige anvendelse overføres fra amterne til  

 Plantedirektoratet.
 Der nedsættes en faglig arbejdsgruppe med repræsentanter fra Landbrugs- og  

 Fiskeriministeriet, Miljøstyrelsen og landbrugets organisationer - eventuelt  

 suppleret med andre fagteknikere - som skal fastsætte retningslinjer for  

 prøveudtagning, analysehyppighed og analyseparametre.
Tilsyn med levering af slam Amterne fører tilsyn med, at leverancer af slam håndteres korrekt og altid  

 ledsages af en skriftlig kontrakt mellem landmanden som aftager og  

 kommunalbestyrelsen som producent.
 Kommunerne fører tilsyn med den miljømæssige anvendelse af slammet hos  

 landmanden - helt parallelt med det tilsyn, kommunerne fører med  

 husdyrgødningen.
Overgangsperiode for etablering af opbevaringskapacitet I det foreliggende udkast til slambekendtgørelse er der forudsat en  

 overgangsperiode på 5 år.
Landbruget har foreslået perioden nedsat til 3 år.
 Miljø- og energiministeren har tilbudt en overgangsperiode på 4 år, men er  

 indstillet på at forhandle med kommunerne, hvorvidt en kortere periode er  

 mulig, hvis det er økonomisk forsvarligt.
 Miljø- og energiministeren har i forbindelse med samrådet noteret, at  

 udvalget kan tilslutte sig, at den ramme, der er beskrevet i noter af 30. maj  

 1995 fra mødet mellem landbruget og miljø- og energiministeren, kan danne  

 grundlag for de ændrede regler om spildevandsslam.
 Miljø- og energiministeren har endvidere oplyst, at kravene til  

 slamkvaliteten bliver udformet på en sådan måde, at anvendelsen af  

 spildevandsslam som gødning over tid ikke vil belaste dyrkningsjorden med  

 miljøfremmede stoffer i større omfang, end hvis handels- og husdyrgødning er  

 anvendt.
 Miljø- og energiministeren har i samrådet givet tilsagn om i løbet af  

 efteråret 1995 at vende tilbage til udvalget med en orientering om, hvilke  

 initiativer der er igangsat eller påtænkes igangsat inden for følgende  

 områder:
- Projekt vedrørende forskellige håndterings- og opbevaringsmetoder for  

 spildevandsslam og organisk affald, - projekt vedrørende effekten af at anvende slam som gødning over for  

 andre gødningsformer, - status for arbejdet i den faglige arbejdsgruppe vedrørende fastsættelse  

 af retningslinjer for blandt andet analysemetoder og -parametre, - redegørelse for, hvordan renere teknologi, kildeopsporing m.v. bidrager  

 til en løbende forbedring af slamkvaliteten, - status for, hvordan problemerne vedrørende halm- og flisaske håndteres,  

 herunder muligheder for udvikling af rensnings- og separationsmetoder samt  

 den nødvendige spredningsteknologi.
 Herefter bemærker udvalget , at man kan tiltræde miljø- og  

 energiministerens tilkendegivelser vedrørende grundlaget for de ændrede  

 regler om spildevandsslam.
 P.u.v.
Steen Gade formand Bilag En notits fra Miljø- og Energiministeriet med noter fra et møde den 30.  

 maj 1995 mellem miljø- og energiministeren og repræsentanter for landbrugets  

 organisationer Noter fra møde mellem miljø- og energiministeren og landbruget den  

 30. maj 1995 om anvendelse af slam i jordbruget I mødet deltog Niels Th.
Ilsøe, De danske Landboforeninger, Peder  

 Thomsen, Dansk Familielandbrug, miljø- og energiminister Svend Auken og Hans  

 Henrik Christensen, Miljøstyrelsen.
Der var en grundlæggende enighed om, at næringsstoffer i slam - både ud  

 fra en miljø- og samfundsmæssig betragtning - bør indgå i det økologiske  

 kredsløb.
Derfor skal reglerne være udformet, så anvendelsen af slammet kan  

 ske på alle bedrifter - også de økologiske - uden fare for miljø og sundhed.
 På mødet drøftedes herefter de krav, som landbruget har opstillet senest i  

 brev af 2. maj 1995 til miljø- og energiministeren, og som efter landbrugets  

 opfattelse skal være opfyldt for at sikre en forsvarlig anvendelse af  

 slammet.
Ministeren tilkendegav på mødet, at der arbejdes på inden den 15. juni at  

 opfylde de 6 hovedkrav, der er opstillet fra landbruget som betingelse for at  

 modtage spildevandsslam.
Hvad angår mere tekniske spørgsmål blev det  

 besluttet at iværksætte et teknisk udrednigsarbejde.
Der sigtes mod, at de  

 nye regler kan være færdige medio juni 1995.
 For de enkelte krav blev følgende tilkendegivet:
Landmændene skal holdes skadesløse Miljø- og energiministeren giver tilsagn om, at ingen landmand, der  

 anvender spildevandsslam som gødning forskriftsmæssigt korrekt, i fremtiden  

 vil blive mødt med krav til landbrugsjordens kvalitet som dyrkningsmedium og  

 som er af et sådant indhold, at de vil udelukke landmanden fra at anvende  

 jorden til dyrkning af alle landbrugsafgrøder på grund af anvendelse af  

 spildevandsslam.
 Miljø- og energiministeren vil anmode Folketingets partier om at støtte  

 tilsagnet.
Spildevandsslam i økologisk jordbrug Med de nuværende EU-regler er det ikke tilladt at anvende spildevandsslam  

 i økologisk jordbrug.
 Landbrugs- og fiskeriministeren vil arbejde aktivt for at ændre reglerne  

 inden årets udgang, så spildevandsslam fremover kan anvendes hos økologerne.  

 Landbrugs- og Fiskeriministeriet har således med brev af 11. maj 1995  

 foreslået Europa-Kommissionen, at spildevandsslam og komposteret  

 husholdningsaffald optages på positivlisten over de produkter, der må  

 anvendes på økologiske brug.
Tilsyn med slamkvalitet Landbrugets organisationer er tilfredse med miljø- og energiministerens  

 tilsagn om, at ministeren vil arbejde positivt for, at ansvaret for tilsynet  

 med slamkvaliteten og den jordbrugsmæssige anvendelse overføres fra amterne  

 til Plantedirektoratet.
 Der nedsættes en faglig arbejdsgruppe med repræsentanter fra Landbrugs- og  

 Fiskeriministeriet, Miljøstyrelsen og landbrugets organisationer - evt.  

 suppleret med andre fagteknikere - som skal fastsætte retningslinjer for  

 prøveudtagning, analysehyppighed og analyseparametre.
Tilsyn med levering af slam Amterne fører tilsyn med, at leverancer af slam håndteres korrekt og  

 altid ledsages af en skriftlig kontrakt mellem landmanden som aftager og  

 kommunalbestyrelsen som producent.
 Kommunerne fører tilsyn med den miljømæssige anvendelse af slammet hos  

 landmanden - helt parallelt med det tilsyn, kommunerne fører med  

 husdyrgødningen.
Overgangsperiode for etablering af opbevaringskapacitet I det foreliggende udkast af slambekendtgørelse er der forudsat en  

 overgangsperiode på 5 år.
Landbruget har foreslået perioden nedsat til 3 år.
 Miljø- og energiministeren har tilbudt en overgangsordning på 4 år, men er  

 indstillet på at forhandle med kommunerne, hvorvidt en kortere periode er  

 mulig, hvis det er økonomisk forsvarligt.
Landbrugets organisationer deler miljø- og energiministerens opfattelse  

 af, at såfremt de opstillede krav til kvalitet, tilsyn og kontrol efterleves,  

 vil der ikke være grundlag for reservationer ved at aftage produkter fra  

 slamgødede arealer på alle bedrifter - også de økologiske.
Landbrugets  

 organisationer har efterfølgende opfordret miljø- og energiministeren til at  

 kontakte landbrugets aftagere for at få dette bekræftet.
 Landbrugets repræsentanter tilkendegav, at den her anførte ramme kan danne  

 grundlag for udarbejdelsen af reglerne for anvendelsen af spildevandsslam.  

 Der må dog tages forbehold overfor eventuelle synspunkter ved en  

 efterfølgende behandling i organisationernes bestyrelser.
