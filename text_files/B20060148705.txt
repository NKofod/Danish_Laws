Bekendtgørelse om kontrol  

 med tilbagetagelse af fisk fra markedet I medfør af § 2, stk. 2, § 10, stk.1, § 99, § 112, stk.1,  

 nr. 2, § 124, stk. 2, § 127 og § 130, stk. 2 og 4, i fiskeriloven, jf.  

 lovbekendtgørelse nr. 372 af 26. april 2006 med senere ændringer, og efter  

 bemyndigelse fastsættes:
Håndtering og kontrol af fisk, der er taget tilbage  

 fra markedet § 1.  

  

 Personer og virksomheder med bevilling  

 til førstegangsomsætning af fisk, jf. fiskerilovens § 86, der på vegne af en  

 af  

 Fiskeridirektoratet anerkendt producentorganisation efter reglerne i den  

 fælles  

 markedsordning for fiskerivarer og akvakulturprodukter i EU tager partier af  

 fisk  

 tilbage fra markedet, skal overholde de til enhver tid gældende  

 fællesskabsregler vedrørende tilbagetagelse af fisk, som ikke kunne opnå salg  

 til den gældende mindstepris i forbindelse med det første udbud.
 Stk. 2.  

  

 Et parti fisk, der tages tilbage fra markedet efter  

 stk.1, skal umiddelbart efter at beslutning herom er truffet indfarves med  

 godkendt farve, således at fisken bliver uegnet til menneskelig konsum.  

 Farvningen må ikke kunne forhindre, at fisken kan anvendes til produktion af  

 fiskemel, fiskeolie eller dyrefoder.
 Stk. 3.  

  

 Fiskeridirektoratet kan fravige kravet om farvning  

 efter stk. 2, hvis det findes kontrolmæssigt forsvarligt.
 § 2.  

  

 Et parti fisk, der er taget tilbage fra  

 markedet, jf. § 1, skal være tilgængeligt for fiskerikontrol, jf. artikel 28  

 i  

 Rådets forordning nr. 2847/93, af 12. oktober 1993 om indførelse af en  

 kontrolordning under den fælles fiskeripolitik med senere ændringer.  

 Tilbagetagne  

 partier, hvis samlede vægt udgør mere end 100 kg, må ikke fjernes fra stedet,  

 før  

 Fiskeridirektoratet positivt har frigivet partiet til tilladt anvendelse.
 Stk. 2.  

  

 Et parti fisk, der er taget tilbage fra markedet,  

 jf. stk.1, anses for frigivet til det forventede formål 2 timer efter, at  

 Fiskeridirektoratet har modtaget de i § 3 nævnte oplysninger herom, medmindre  

 Fiskeridirektoratet  

 giver andet påbud, jf. fiskerilovens § 120, stk.1.
 Stk. 3.  

  

 Fiskeridirektoratet afgør efter de til enhver tid gældende  

 regler, om en tilbagetagelse af et parti fisk fra markedet skal afvises eller  

 godkendes, eventuelt foreløbigt, som grundlag for en producentorganisations  

 ansøgning om udbetaling af finansiel udligning i henhold til  

 markedsordningen.  

 Er bestemmelserne i den fælles markedsordning for fiskerivarer og  

 akvakulturprodukter i EU og i denne bekendtgørelse ikke overholdt, kan  

 producentorganisationens  

 tilbagetagelse af fisk fra markedet med støtte fra EU ikke godkendes.
 Stk. 4.  

  

 Fiskeridirektoratets kontrol med tilbagetagelse af  

 fisk fra markedet er en integreret del af landingskontrollen og udgør det  

 tekniske led i overvågningen af efterlevelsen af EUs markeds- og  

 prisordning.  

 Den omfatter primært stikprøvebaseret kontrol med overholdelse af  

 handelsnormerne (dvs. klassifikation efter friskhed og størrelse), de  

 biologiske mindstemål, art og vægt.
Anmeldelse af tilbagetagelse af fisk fra markedet § 3.  

  

 Indberetning til Fiskeridirektoratet af  

 oplysninger vedrørende tilbagetagelse af partier af fisk fra markedet, jf.  

 artikel 9 i den i § 2, stk.1, nævnte rådsforordning, foretages af personer og  

 virksomheder, jf. § 1, stk. 1, efter reglerne i bekendtgørelse om  

 registrering  

 og kontrol af oplysninger om fisk, der landes direkte, og fisk, der  

 importeres  

 (kontrolbekendtgørelsen).
Stk. 2.  

  

 Tilbagetagelse af et parti fisk for et medlem af en  

 anerkendt producentorganisation med støtte fra EU kan ikke godkendes, hvis 1)  

 	  

 indberetning efter  

 stk. 1 af partiet ikke er foretaget eller er sket for sent, eller 2)  

 	  

 hvis partiet helt  

 eller delvist er fjernet fra stedet, hvor det er tilbagetaget, inden 2 timer  

 fra Fiskeridirektoratets modtagelse af oplysning om tilbagetagelsen.
 Stk. 3.  

  

 Tilbagetagelse af partier på 1.000 kg eller derover  

 af de fiskearter, der klassificeres efter størrelse og friskhed via  

 repræsentative stikprøver, kan anmeldes telefonisk til Fiskeridirektoratet,  

 der  

 ud fra oplysningerne om partiets art og omtrentlige størrelse udtrykt i kg  

 afgør, hvorvidt partiet skal kontrolleres på stedet, eller kan frigives  

 telefonisk,  

 herunder ved sms til det forventede formål.
 Stk. 4.  

  

 En telefonisk anmeldelse af tilbagetagelse af fisk  

 fra markedet fritager ikke for indberetningspligten efter stk. 1.
Straffebestemmelser § 4.  

  

 Med bøde straffes den, der overtræder  

 eller forsøger at overtræde § 1, stk. 2, og § 2, stk. 1.
 Stk. 2.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 5.  

  

 Bekendtgørelsen træder i kraft den 1.  

 januar 2007.
 Stk. 2.  

  

 Samtidig ophæves bekendtgørelse nr. 109 af 14.  

 februar 2000 om kontrol med tilbagetagelse af fisk fra markedet.
