Betænkning afgivet af Indfødsretsudvalget den 23. marts 2004 Betænkning over Forslag til lov om  

 ændring af indfødsretsloven (Ændring af reglerne om erhvervelse af dansk indfødsret ved  

 erklæring samt indførelse af ny bestemmelse om frakendelse af dansk  

 indfødsret) [af  

 integrationsministeren (Bertel Haarder)] 1. Udvalgsarbejdet Lovforslaget blev fremsat den 28. januar 2004 og var til 1.  

 behandling den 6. februar 2004. Lovforslaget blev efter 1. behandling henvist  

 til behandling i Indfødsretsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og integrationsministeren sendte den 7. januar 2004 dette udkast til  

 udvalget, jf. alm. del  bilag 50. Den 3. februar 2004 sendte  

 integrationsministeren de indkomne høringssvar samt et notat herom til  

 udvalget.
Den 18. februar 2004 sendte integrationsministeren et supplerende  

 høringssvar samt et notat herom til udvalget.
Henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Institut for Menneskerettigheder.  

 Integrationsministeren har over for udvalget kommenteret den skriftlige  

 henvendelse  

 til udvalget.
Spørgsmål Udvalget har stillet 6 spørgsmål til integrationsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, SF, RV og EL) indstiller lovforslaget til  

  

 forkastelse  

  

 ved 3. behandling.
Socialdemokratiets og Det Radikale Venstres medlemmer af  

 udvalget kan ikke støtte lovforslaget.
Regeringen har fra starten af sin  

 regeringsperiode valgt at føre blokpolitik på området vedrørende dansk  

 indfødsret, og det på trods af, at man på dette område historisk har haft en  

 tradition for brede politiske aftaler.
Regeringen har bundet sig til en aftale med Dansk Folkeparti,  

 som så i øvrigt hele tiden stiller nye krav.
Socialdemokratiet og Det  

 Radikale  

 Venstre synes, det er ejendommeligt, at regeringen således har valgt at lægge  

 et så vigtigt politisk sagsområde i hænderne på det yderste højre i dansk  

 politik.
Det er ikke alene ejendommeligt, det er også beklageligt, fordi det  

 er  

 menneskeskæbner, som det får konsekvenser for.
Dette lovforslag indeholder elementer, som Socialdemokratiet og  

 Det Radikale Venstre godt kunne støtte, hvis regeringen havde valgt at  

 inddrage  

 S og RV i udmøntningen af lovforslaget og den daglige politik på  

 indfødsretsområdet.
Der er altså tale om et lovforslag med både spiselige og  

 helt uspiselige elementer, men det korte af det lange er, at  

 Socialdemokratiet  

 og Det Radikale Venstre ikke har tillid til regeringens samarbejde med Dansk  

 Folkeparti og derfor ikke kan støtte lovforslaget.
Socialdemokratiet og Det Radikale Venstre ønsker endvidere at  

 understrege, at partierne generelt mener, at adgangen til at få dansk  

 statsborgerskab skal gøres lettere.
Partierne tillader sig i den sammenhæng  

 at  

 henvise til Bonnerupudvalgets rapport.
En yderligere segregering af Danmark er ødelæggende for  

 samfundets sammenhængskraft.
Stadig flere mennesker, som bor i Danmark, er  

 afskåret fra at nyde en statsborgers fulde rettigheder.
Det kan bidrage til  

 en  

 polarisering, som partierne er imod.
Socialistisk  

 Folkepartis medlem af udvalget kan ikke støtte lovforslaget.
Dette lovforslag  

 fra regeringen er et led i en lang række af lovforslag, der er blevet  

 præsenteret for Folketinget, som udelukker en større og større del af de  

 mennesker, der bor i det danske samfund, fra at kunne bruge deres  

 demokratiske rettigheder  

 og fra at kunne deltage i det demokratiske fællesskab, som Danmark også er.
Det  

 er klart, at når man laver indfødsretslovgivning med det ekstreme højre i det  

 danske Folketing, vil det også bære præg af en ekstremt national tilgang.
SF  

 bemærker, at dette lovforslag markerer et brud med den tradition, der har  

 været  

 ikke alene i Danmark, men også i en lang række andre europæiske lande, hvor  

 man  

 som udgangspunkt har ret til statsborgerskab, når man er født og opvokset i  

 det  

 pågældende land.
Dette  

 argument er også fremført i høringssvaret fra Institut for  

 Menneskerettigheder,  

 som anfører, at forslaget er et brud på den praksis, som gennem mere end 200  

 år  

 har været ført her i landet, for så vidt angår de unge, som er født og  

 opvokset  

 her.
Det er i disharmoni med enhvers ret til statsborgerskab, når den danske  

 naturalisationspraksis udelukker de unge, der er født her i landet eller er  

 kommet  

 hertil som ganske unge, fra dansk statsborgerskab, fordi de f.eks. på grund  

 af  

 et handicap ikke opfylder de almindelige naturalisationskrav.
 Endvidere  

 anfører Institut for Menneskerettigheder, at lovforslaget går imod den  

 udvikling, man ser i andre europæiske lande, hvor tildelingen af  

 statsborgerskab anvendes aktivt som et led i integrationsprocessen.  

 Grundtanken  

 bag den udvikling, som sker i vore nabolande, er, at man her opfatter det som  

 værende af afgørende betydning for både den enkelte person og den stat, hvori  

 vedkommende bor eller er vokset op, at den pågældende får statsborgerskab.
SF  

 tager samtidig afstand fra det element i lovforslaget, som gør det muligt at  

 frakende en dansk statsborger hans indfødsret på baggrund af en fængselsdom  

 på  

 helt ned til 4 måneders fængsel.
På den ene side mener regeringen, at  

 statsborgerskab er meget, meget vigtigt, men på den anden side mener  

 regeringen, at en straf på 4 måneders fængsel skal være tilstrækkelig til at  

 få  

 et statsborgerskab frakendt.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)  

    

  

 Inge Dahl‑Sørensen (V)  

    

  

 Gudrun Laub (V)  

    

  

 Lars Christian Lilleholt (V)  

    

  

 Søren Krarup (DF)  

  

  nfmd.  

  

    

  

 Jesper Langballe (DF)  

    

  

 Else Theill Sørensen (KF)  

  

  fmd.  

  

    

  

 Helle Sjelle (KF)  

    

  

 Eyvind Vesselbo (V)  

    

  

 Henrik Sass Larsen (S)  

    

  

 Lars Kramer Mikkelsen (S)  

    

  

 Lotte Bundsgaard (S)  

    

  

 Morten Bødskov (S)  

    

  

 Sandy Brinck (S)  

    

  

 Kamal Qureshi (SF)  

    

  

 Elsebeth Gerner Nielsen (RV)  

    

  

 Søren Søndergaard (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 138 Bilagsnr.
