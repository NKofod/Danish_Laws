 Efter dyreværnslovens § 6, st. 3, må zoologiske haver, dyreparker, og  

 lignende ikke oprettes uden politiets tilladelse.
 Nærmere regler er givet ved justitsministeriets bekendtgørelse nr. 361 af  

 23. august 1967 om indretning m.v. af zoologiske haver, dyreparker og  

 lignende.
Som tidligere meddelt har rektor Svend Andersen, Vallensbæk Statsskole, og  

 direktør Arne Schiøtz, Danmarks Akvarium, erklæret sig villig til efter  

 anmodning at yde politi og kredsdyrlæger råd og vejledning i sager vedrørende  

 zoologiske haver m.v.
Skriftlige henvendelser herom sendes til  

 justitsministeriets konsulenter vedrørende zoologiske haver m.v., adresse  

 Danmarks Akvarium, Kavalergården 1, 2920 Charlottenlund.
 Af hensyn til konsulenternes arbejde skal man anmode om, at en liste over  

 de i hver politikreds meddelte tilladelser til zoologiske haver m.v. med  

 angivelse af de stillede vilkår samt oplysning om ansvarsforsikringer og  

 forsikringsbeløb (jfr. justitsministeriets cirkulæreskrivelse nr. 176 af 29.  

 august l967) må blive indsendt til justitsministeriet senest 1. marts 1976.  

 Genparter af fremtidige tilladelser samt ændringer eller tilbagekaldelser  

 heraf bedes i to eksemplarer direkte sendt til konsulenterne under ovennævnte  

 adresse.
 Da afgrænsningen af »zoologiske haver, dyreparker og lignende«  

 har givet anledning til nogen usikkerhed skal man meddele følgende vejledende  

 retningslinjer for reglernes område.
 Reglerne gælder kun offentligt tilgængelige anlæg.
 Kræves der betaling for adgangen, finder reglerne altid anvendelse.
 I øvrigt kan den omstændighed, at forevisning af dyrene for almenheden er  

 egnet til at forøge omsætningen i en virksomhed, hvortil dyreholdet er  

 knyttet, f.eks. restaurations- eller anden erhvervsvirksomhed, tale for, at  

 anlægget må anses som omfattet af bestemmelsen.
 Omfatter dyreholdet kun enkelte dyr, falder det normalt uden for lovens  

 regulering.
 I tvivlstilfælde vil dyrehold kun omfattende dyr, der sædvanligt holdes  

 som husdyr eller kæledyr, snarere kunne betragtes som faldende uden for  

 lovens område end mere usædvanlige dyr.
Det bemærkes, at § 6, stk. 3, i dyreværnsloven ikke finder anvendelse på  

 fremvisning af dyr i dyrehandler, cirkus, variteer m.v.
For så vidt angår  

 disse virksomheder henvises til bestemmelserne i dyreværnslovens § 6, stk. 4,  

 jfr. stk. 2, og § 17, stk. 1.
 Justitsministeriet, den 5. december  

 1975.
 P.M.V.
 E.B.
Jørgen Paulsen (Til politidirektøren og samtlige politimestre).
