 Indgåelse af køberetsaftaler i  

 vilkårsperioden i strid med aktieombytningsvilkår.
Ligningsrådet blev anmodet om at meddele dispensation til, at et  

 holdingselskab i ejertidsvilkårsperioden kunne indgå en  

 køberetsaftale om aktierne i datterselskabet.
Alternativt blev der  

 søgt om dispensation til kapitaludvidelse i datterselskabet.
Beskrivelse af sagens fakta Et selskab A havde i april 1999 opnået tilladelse til skattefri  

 aktieombytning.
Ved tilladelsen blev der stillet et 3-års  

 ejertidsvilkår.
Ombytningen var gennemført i oktober 1999.
Formålet med aktieombytningen var at forberede et kommende  

 generationsskifte.
Det blev  i den oprindelige ansøgning  

 tilkendegivet, at holdingselskabet agtede at bevare aktierne i  

 datterselskabet i mindst 3 år fra ombytningsdagen.
Siden ombytningen var selskabets vækst sket ved opkøb og  

 videreudvikling af mindre og mellemstore virksomheder indenfor branchen.
Man  

 agtede oprindeligt på samme måde at ekspandere til 4-6  

 udenlandske markeder i løbet af de nærmeste 5-6 år.  

 Samtidigt ønskede man at etablere sig på i en ny branche  

 indenfor de næste 2-3 år.
På grund af en stærk konsolidering indenfor selskabets branche  

 i Europa opstod der behov for, at den internationale ekspansion foregik i et  

 hurtigere tempo end oprindeligt forudsat.
Såfremt man fik etablerede  

 sig i den nye branche inden februar 2000, kunne man få adgang til et  

 marked på 120 - 150 mio. kr. årligt.
Man skiftede derfor strategi og overvejede at ekspandere ved at  

 indgå strategisk samarbejde med udenlandske selskaber, der allerede  

 havde etableret sig på de relevante markeder.
Helt konkret indledte man  

 i efteråret 2000 forhandlinger med et selskab B, der var moderselskab i  

 en koncern, der produktmæssigt komplementerede selskab A ved at  

 være etableret på europæiske markeder indenfor den nye  

 branche, som selskab A gerne ville have adgang til.
Selskab B ønskede  

 at udvide sine aktiviteter til også at omfatte det danske marked samt  

 den branche, hvor selskab A var etableret.
Man ønskede nu at indgå samarbejde såvel på det  

 forretningsmæssige plan som på ejersiden.
Selskab B  

 ønskede således at indlemme selskab A som et datterselskab i  

 koncern som et 51% ejet datterselskab.
Det ved den oprindelige tilladelse til  

 skattefri aktieombytning hindrede dog, at holdingselskabet solgte aktierne i  

 datterselskabet.
Derfor ønskede man i stedet at lade holdingselskabet nytegne 51% af  

 kapitalen i datterselskabet.
Det var  efter selskab B s nationale  

 regnskabsretlige regler en betingelse, at der blev opnået formel  

 majoritet i datterselskabet, men denne skulle begrænses ved en  

 aktionæroverenskomst, der stillede krav om enighed ved vedtagelse af en  

 række væsentlige beslutninger, herunder udbetaling af udbytte.  

 Hovedaktionæren i holdingselskabet skulle efter planen fortsætte  

 som administrerende direktør i en årrække.
 Man ville endvidere oprette en optionsaftale om, at selskab B i en periode  

 på 6 måneder fra udløb af ejertidsvilkåret kunne  

 købe resten af aktierne i selskab A, samt at holdingselskabet i en  

 perioden på 6 måneder herefter kunne afstå de samme  

 aktier.
 Der var fastsat principper for overdragelseskursen, der var baseret  

 på den gennemsnitlige indtjeningsevne efter skat kapitaliseret med en  

 faktor på 10 - dog minimum det prisgrundlag, der anvendtes ved  

 kapitaludvidelsen.
Selskaberne rettede henvendelse til Told- og Skattestyrelsen med henblik  

 på at få vurderet, hvorvidt der kunne opnås dispensation  

 fra Ligningsrådet til at gennemføre disse dispositioner.
Det  

 blev her oplyst, at sagen tidligst kunne forelægges Ligningsrådet  

 på det førstkommende rådsmøde, ca. 1 måned  

 senere.
Da det var afgørende for parterne at få aftalen på  

 plads hurtigst muligt, valgte man i stedet for at afvente  

 Ligningsrådets afgørelse at gennemføre en  

 kapitaludvidelse i holdingselskabet, således at Selskab B opnåede  

 51% af anpartskapitalen heri.
Der blev derefter taget skridt til at etablere  

 det forretningsmæssige samarbejde.
Man ønskede dog forsat at opnå en struktur, hvor selskab B  

 ejede aktier direkte i driftselskabet, og hvor hovedaktionæren besad  

 sine andele i driftselskabet gennem holdingselskabet.
Man indgav derfor en  

 dispensationsanmodning til Ligningsrådet, der blev bedt om at  

 bekræfte henholdsvis meddele dispensation til, at der kunne  

 indgås aftale om, at holdingselskabet fik ret til at sælge og  

 selskab B ret til at købe holdingselskabets aktier i driftselskabet  

 efter udløb af vilkårsperioden.
Såfremt Ligningsrådet fandt, at indgåelse af aftalerne  

 ville være i strid med vilkåret, ønskede man at  

  indgå en alternativ model, hvor selskab B ville afvikle sin kapital i  

 holdingselskabet til samme kurs som indskuddet var sket til nogle  

 måneder tidligere og derefter ved kapitaludvidelse erhverve 51% af  

 aktiekapitalen i driftselskabet.
Ligningsrådet blev alternativt bedt om  

 at bekræfte, at denne disposition ikke ville være i strid med det  

 oprindeligt stillede vilkår, henholdsvis meddele dispensation herfra  

 til gennemførelse af kapitaludvidelsen.
Ligningsrådets afgørelse og begrundelse Ad. indgåelse af optionsaftaler Hovedaktionæren har i forbindelse med den oprindelige tilladelse til  

 skattefri aktieombytning fået  vilkår om, at holdingselskabet  

 skulle bevare helejerskabet til aktierne i selskab A i tre år regnet  

 fra aktieombytningen.
Indgåelse af de beskrevne optionsaftaler medfører som  

 udgangspunkt ikke at der rent formelt sker overgang af ejendomsretten til  

 aktierne.
Spørgsmålet er dog, om forholdene bag indgåelse  

 af optionsaftalerne kan betragtes som en omgåelse af  

 ejertidsvilkåret.
Ser man på formålet bag indgåelsen af aftalerne synes  

 det nærliggende at hovedaktionæren/ holdingselskabet  

 ønsker at afstå driftselskabet.
Dette støttes af, at  

 køberetsaftalerne indeholder bestemmelser om, at det straks efter  

 udløbet af vilkårsperioden skal være mulighed for at  

 overdragelsen effektueres.
Der har ikke på noget tidspunkt været frembragt et  

 forretningsmæssigt holdbart argument for, hvorfor parterne  

 ønsker at vente med overdragelsen indtil udløb af  

 vilkårsperioden.
Det må derfor antages, at udskydelsen af  

 aktieoverdragelsen alene er begrundet i det stillede  

 ejertidsvilkår.
 Parterne har dog tilsyneladende ikke ønsket at afvente  

 vilkårets udløb, før de indgik juridisk forpligtende  

 aftaler, der kunne sikre at overdragelsen reelt ville finde sted.
En aktie anses for overdraget på det tidspunkt, hvor der foreligger  

 en endelig og bindende aftale.
Dette gælder, uanset om betalingen  

 først sker senere, og uanset om parterne har aftalt, at overdragelsen  

 juridisk og skattemæssigt først skal finde sted samtidigt med  

 betalingen, jf.
LSRM 1997, 117 LSR og ligningsvejledningen 2000, afsnit S.G.  

 2.6.1 Såfremt parterne havde indgået en aftale om overdragelse af  

 driftselskabet, ville der således være tale om en overdragelse  

 allerede på aftaletidspunktet, uanset at aftalen indebar at betaling og  

 overdragelse først skulle finde sted efter udløb af  

 ejertidsvilkåret.
At overdragelsessummen skulle opgøres til  

 driftselskabets værdi på leveringstidspunktet ville ikke  

 ændre herpå.
En sådan aftale ville have medført, at  

 aktieombytningen ville blive skattepligtig.
 Efter Ligningsrådets opfattelse er det formentlig med henblik  

 på at undgå denne konsekvens, at parterne i stedet har valgt at  

 indgå gensidige køberetsaftaler, der giver begge parter ret til  

 at kræve overdragelsen gennemført.
Selskab B er i henhold til køberetssaftalerne forpligtet til at  

 købe, såfremt holdingselskabet vil sælge, og omvendt.  

 Aftalerne vil således blive udnyttet såfremt blot en af parterne  

 er interesseret heri.
På samme måde som en overdragelsesaftale,  

 der er formuleret som endelig, vil de indgåede aftaler medføre,  

 at overdragelsen bliver en realitet, medmindre begge parter bliver enige om  

 det modsatte.
Ikke enhver køberetsaftale, der indgås i den periode, et  

 ejertidsvilkår omfatter, vil skulle betragtes som omgåelse af  

 vilkåret.
Der må i hver enkelt situation tages konkret stilling  

 til, hvad formålet med at indgå køberetsaftalerne er.
 I tilfælde som det foreliggende, hvor parternes formål med at  

 indgå køberetter er at opnå juridisk bindende aftaler, der  

 kan sikre dem et salg uden at en tidligere gennemført skattepligtig  

 aktieombytning bliver skattepligtig, vil forholdet skulle betragtes som  

 omgåelse af det stillede ejertidsvilkår.
 På baggrund af disse betragtninger vil indgåelse af de  

 beskrevne aftaler skulle betragtes som en omgåelse af det ved den  

 oprindeligt meddelte tilladelse til skattefri aktieombytning stillede  

 ejertidsvilkår.
 Ligningsrådet kan således ikke meddele den ansøgte  

 dispensation.
Såfremt de beskrevne køberetsaftaler indgås, vil det  

 medføre tilbagekaldelse af den oprindeligt meddelte tilladelse til  

 skattefri aktieombytning.
Dette vil således medføre  

 afståelsesbeskatning af hovedaktionæren tilbage til  

 ombytningsdagen.
 Ad Kapitaludvidelsen.
 Samarbejdet mellem selskab A og B er som rådgiver anfører  

 indenfor kerneområdet af fusionsdirektivet og en anmodning om  

 tilladelse til en omstrukturering, der havde til formål at etablere  

 dette samarbejde, ville som udgangspunkt opfylde betingelserne i såvel  

 direktivet som i aktieavancebeskatningslovens § 13.
I den konkrete sag er samarbejdet mellem selskab A og B etableret ved  

 selskab B s kapitalindskud i holdingselskabet, hvorved selskab B erhvervede  

 51% af dette selskabs aktiekapital.
De ønskede muligheder for  

 samarbejde, synergieffekter samt forbedret adgang til ekspansion indenfor  

 miljø- og fødevareområdet er således på  

 ansøgningstidspunktet en realitet.
Helt konkret er koncernens  

 etablering af laboratorier til brug ved testning af kød for kogalskab  

 allerede iværksat.
 Af de af rådgiver anførte begrundelser står alene to  

 tilbage; at selskab B foretrækker at være medejer direkte i  

 driften, samt at den oprindelige hovedaktionær gerne vil  

 fortsætte sin kapitalbesiddelse i selskab A gennem holdingselskabet.
 Selskab B s erhvervelse af aktiekapital direkte i selskab A lader ikke til  

 at være en forudsætning for det fortsatte samarbejde.  Denne  

 antagelse bygger på, at den disposition, som parterne primært har  

 ansøgt om tilladelse til at gennemføre (indgåelse af  

 optionaftalerne) indebærer, at selskab B bevarer sin aktiebesiddelse i  

 holdingselskabet og først i perioden november 2002 til maj 2006  

 erhverver aktier i driftselskabet.
 For så vidt angår hovedaktionærens ønske om at  

 bevare sin kapitalandel som indirekte ejet, må dette ønske  

 udspringe af det påtænkte salg af aktierne i driftsselskabet.  

 Såfremt aktierne ejes gennem et holdingselskab, vil den fulde  

 (oprindelige) avance ikke forfalde ved salget af driftselskabet, men  

 først den dag hovedaktionæren sælger aktierne i  

 holdingselskabet.
 Denne skatteudskydelse må derfor være et af  

 hovedformålene ved den ansøgte disposition, hvorfor der ikke  

 bør gives dispensation til den beskrevne kapitaludvidelse.
 Ligningsrådets kan således heller ikke give dispensation til  

 den alternativt ansøgte model, der indebærer kapitaludvidelse i  

 driftselskabet.
