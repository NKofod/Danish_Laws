Bekendtgørelse om bemyndigelse af justitsministeren til at fastsætte regler om drive in-arrangementer på Kirkeministeriets område i forbindelse med håndtering af covid-19 I medfør af § 3, stk. 3, i epidemiloven, lov nr. 285 af 27. februar 2021, og efter forelæggelse for Epidemiudvalget i henhold til § 9, stk. 1, i epidemiloven fastsættes:
 § 1. Justitsministeren bemyndiges til i medfør af §§ 32 og 36 i epidemiloven efter forhandling med kirkeministeren og sundhedsministeren at fastsætte regler om forbud mod adgang til eller restriktioner for adgangen til eller brugen af indendørs eller udendørs offentlige institutioner og faciliteter samt lokaler og andre lokaliteter, som fysiske eller juridiske personer råder over, og hvortil offentligheden har adgang, herunder lokaler og lokaliteter, som folkekirken eller trossamfund uden for folkekirken råder over, for så vidt angår arrangementer, hvor flere personer samles i motorkøretøjer med et fælles formål (drive in-arrangementer).
 Stk. 2. Justitsministeren bemyndiges endvidere til i medfør af § 64, og § 66, stk. 3, i epidemiloven at fastsætte regler om adgangen til at klage over afgørelser truffet efter og straf for overtrædelse af regler udstedt efter bemyndigelsen i stk. 1.
 § 2. Bekendtgørelsen træder i kraft den 31. marts 2021.
 Stk. 2. Bekendtgørelsen ophæves den 15. september 2021.
