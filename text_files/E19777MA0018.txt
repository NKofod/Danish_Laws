Et interessentskab, der driver handel med og bortchartring af  

 lystfartøjer, har anskaffet et lystfartøj, der specielt er indrettet til  

 havkapsejladser.
Fartøjet har dels været udlejet i forbindelse med  

 virksomheden, dels været benyttet af interessenterne til familieture i  

 forbindelse med, at fartøjet blev demonstreret for kunder, eller afleveret  

 til/afhentet hos disse.
Fartøjet har endvidere af reklamemæssige grunde været  

 anvendt af interessenterne til kapsejladser.
Afgiften, der er betalt ved købet af fartøjet, kan ikke fuldt ud medregnes  

 til den indgående afgift i medfør af lovens § 16, stk 1, jf § 15, stk 3, da  

 fartøjet ikke kan anses for at blive anvendt udelukkende i forbindelse med  

 den registrerede virksomhed.
Der skal således svares afgift af værdien af  

 indehaverens og personalets private brug af fartøjet efter lovens § 11, stk  

 1, jf § 8, stk 1.
 Se også Mn.483 og Mn.1040.
