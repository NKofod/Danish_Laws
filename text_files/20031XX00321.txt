Skriftlig fremsættelse (17. marts 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov  

  

 om ændring af lov om kunstig befrugtning i forbindelse med  

 lægelig behandling, diagnostik og forskning m.v.  

  

 (Fastsættelse af  

 behandlingstilbud i det offentlige sygehusvæsen, vurdering af  

 forældreegnethed,  

 konkret anvendelse af præimplantationsdiagnostik og opbevaringstid for  

 nedfrosne æg).
(Lovforslag nr.
L 187).
Lovforslaget indeholder forslag om indførelse af fælles  

 standarder for tilbud om behandling med kunstig befrugtning på landsplan.
Det  

 er især bestemmelsen om, at der i det offentlige sygehusvæsen kun må ydes  

 behandling med kunstig befrugtning med henblik på at få ét barn.
I tråd med denne bestemmelse foreslås det, at opbevaring af  

 nedfrosne befrugtede æg i det offentlige sygehusvæsen skal ophøre, når parret  

 har fået et barn.
Herefter kan æggene doneres til forskning eller overføres  

 til  

 den private sektor med henblik på at få barn nummer to eller destrueres.
Den  

 maksimale opbevaringstid for nedfrosne æg forlænges fra 2 til 5 år.
Endvidere foreslås indført kriterier for forældreegnethed  

 som betingelse for behandling med kunstig befrugtning på grundlag af en  

 konkret  

 vurdering.
Indenrigs- og sundhedsministeren fastsætter efter bemyndigelse  

 nærmere regler herom.
 Endelig indeholder lovforslaget forslag til, at  

 Sundhedsstyrelsen bemyndiges til at godkende anvendelse af ægsortering med  

 vævsselektion i konkrete tilfælde, hvor tungtvejende hensyn til et barn med  

 en  

 livstruende sygdom taler herfor og forudsat, at alle andre  

 behandlingsmuligheder er udtømte.
Regeringen har kendskab til ét livstruende sygt barn, hvis  

 helbredelsesmuligheder er afhængig af, at der kan skaffes en donor.
Dette har  

 ikke været muligt hverken i familien eller gennem det internationale  

 vævsregister.
Med den gældende lovgivning er der ikke hjemmel til at  

 iværksætte  

 ægsortering med vævsselektion, medmindre der er tale om en arvelig sygdom,  

 som  

 tilfældet var i to andre sager, blandt andet den i pressen omtalte  

 Savannah-sag.
Det er vigtigt, at der snarest muligt iværksættes behandling  

 med ægsortering for at sikre barnets overlevelse.
Dette kan ske, såfremt  

 nærværende lovforslag vedtages.
 Jeg skal derfor tillade mig at anmode om, at  

 lovforslaget  

    

  

 sættes til 1.behandling  

 snarest efter fremsættelsen.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Folketingets  

 velvillige behandling.
