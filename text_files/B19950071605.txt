I medfør af § 11, stk. 3, i lov nr. 54 af 25. februar 1976 om elforsyning, som ændret senest ved lov nr. 409 af 14. juni 1995, og § 5  i forvaltningsloven, lov nr. 571 af 19. december  

 1985, som ændret ved lov nr. 347 af 6. juni 1991, fastsættes efter forhandling med justitsministeren:
§ 1.  Elprisudvalget består af 1 formand og 11 andre  

 medlemmer, som udnævnes af miljø- og energiministeren.
Formanden og 5 af  

 medlemmerne skal være uafhængige af elforsyningsinteresser,  

 varmeforsyningsinteresser og kommunale interesser og skal repræsentere  

 juridisk, nationaløkonomisk, regnskabsmæssig og teknisk sagkundskab samt de  

 større og de mindre forbrugeres interesser.
Af de øvrige 6 medlemmer udnævnes  

 3 efter indstilling fra Danske Elværkers Forening, 1 medlem udnævnes efter  

 indstilling fra Danske Fjernvarmeværkers Forening, 1 medlem efter indstilling  

 fra Kommunernes Landsforening og 1 medlem efter fælles indstilling fra  

 Københavns Kommune og Frederiksberg Kommune.
 Stk. 2.  Miljø- og energiministeren udpeger blandt  

 udvalgets medlemmer en næstformand, som under formandens forfald fungerer i  

 hans sted.
 Stk. 3.  Miljø- og energiministeren kan udpege to  

 tilforordnede til udvalget.
 § 2.  Udvalgets sekretariatsforretninger varetages af  

 Konkurrencerådets Sekretariat, der modtager og opbevarer de i henhold til  

 elforsyningslovens § 10, stk. 1, foretagne anmeldelser.
§ 3.  Udvalgets formand og næstformand forbereder  

 sagernes tilrettelæggelse for udvalget.
Formanden tilrettelægger og leder  

 udvalgets møder.
§ 4.  Udvalget afholder møde på de af udvalget  

 vedtagne mødedage, og i øvrigt så ofte formanden finder anledning hertil,  

 eller når 3 medlemmer fremsætter ønske om afholdelse af møde til behandling  

 af nærmere angivne spørgsmål.
Formanden bestemmer mødevarslet.
 Stk. 2.  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling, og være vedlagt det efter formandens skøn fornødne materiale.
Stk. 3.  Direktionen i Konkurrencerådets Sekretariat  

 skal være repræsenteret ved udvalgets møder.
Efter aftale mellem formand og  

 direktion kan andre ansatte i Konkurrencerådets Sekretariat tilkaldes til  

 møderne.
§ 5.  På udvalgets møder behandles sager af principiel  

 eller væsentlig samfundsmæssig eller økonomisk betydning.
Er en sag så  

 påtrængende, at den ikke kan afvente et udvalgsmøde, afgøres den af  

 formanden.
Beretning om således trufne afgørelser gives på det nærmest  

 følgende møde i udvalget.
 Stk. 2.  Direktøren for Konkurrencerådets Sekretariat og  

 udvalgets enkelte medlemmer samt de tilforordnede kan begære en sag gjort til  

 genstand for behandling i udvalget.
Stk. 3.  Under varetagelsen af udvalgets daglige  

 forretninger kan Konkurrencerådets Sekretariat uden forelæggelse for udvalget  

 træffe afgørelse i konkrete sager i overensstemmelse med udvalgets faste  

 praksis eller de af udvalget tilkendegivne retningslinier.
Beretning om  

 således trufne afgørelser gives på det nærmest følgende møde i udvalget.
 Stk. 4.  På udvalgets møder afgives beretning om  

 sekretariatets virksomhed.
 Stk. 5.  Udvalget kan til enhver tid af  

 Konkurrencerådets Sekretariat begære sig meddelt alle fornødne oplysninger.
 § 6.  Udvalget er beslutningsdygtig, når mindst  

 halvdelen af medlemmerne er til stede.
Stk. 2.  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens stemme  

 afgørende.
 § 7.  Er et medlem af særlige grunde forhindret i at  

 deltage i et enkelt udvalgsmøde, kan medlemmet sende en stedfortræder efter  

 forudgående aftale med formanden.
 Stk. 2.  Er et medlem af særlige grunde forhindret i at  

 deltage i udvalgets arbejde i en længere periode, skal miljø- og  

 energiministeren udnævne en stedfortræder efter reglerne i § 1.
 Stk. 3.  Medlemmer, der er forhindret i at give møde,  

 skal give Konkurrencerådets Sekretariat meddelelse herom.
§ 8.  Et medlem udpeget til repræsentation af  

 forsyningsinteresser anses for inhabil i relation til en sag, hvori et  

 selskab, som vedkommende medlem enten deltager i ledelsen af eller i øvrigt  

 har tilknytning til, er part.
Dette gælder dog ikke, hvis sagens realitet i  

 det hele angår et branchegenerelt og ikke selskabsspecifikt problem, med  

 mindre sagen er rejst på en sådan måde, at den samtidig kan have karakter af  

 en tvist.
Stk. 2.  På formødet, hvor dagsorden fastlægges for det  

 kommende udvalgsmøde, træffer udvalgets formand og næstformand bestemmelse om  

 indkaldelse af stedfortræder, hvor den i stk. 1 nævnte retningslinie må  

 antages at føre til inhabilitet for et eller flere medlemmer ved behandlingen  

 af en eller flere sager på det pågældende udvalgsmøde.
Er der truffet sådan  

 bestemmelse, gives der udvalgets medlemmer meddelelse herom ved indkaldelse  

 til mødet.
 Stk. 3.  Det påhviler samtlige medlemmer af udvalget  

 efter modtagelse af indkaldelse til et udvalgsmøde at sætte sig ind i de  

 sager, som kommer til behandling på mødet, således at der snarest og forud  

 for dette kan gives besked til Konkurrencerådets Sekretariat, hvis der i  

 øvrigt skulle foreligge forhold, som kan give anledning til, at der vil kunne  

 rejses spørgsmål om vedkommendes habilitet, jf. herved forvaltningslovens §  

 3. I givet fald sørger Konkurrencerådets Sekretariat for, at formand eller  

 næstformand orienteres med henblik på at træffe bestemmelse om indkaldelse af  

 stedfortræder.
 Stk. 4.  På udvalgsmødet afgør udvalget forud for  

 behandlingen af de enkelte sager de rejste spørgsmål om inhabilitet, dog  

 således at vedkommende, som sagen angår, ikke deltager i behandlingen og  

 afgørelse af spørgsmålet herom.
 § 9.  Udvalgets afgørelser skal meddeles skriftligt og  

 indeholde oplysning om de forhold og synspunkter, som har været bestemmende  

 for afgørelsen.
§ 10.  Der udfærdiges referater af udvalgets møder.  

 Referaterne skal indeholde trufne afgørelser med angivelse af de forhold og  

 synspunkter, der har været bestemmende for afgørelsen.
I tilfælde af  

 afstemning angives resultatet heraf.
Referater af udvalgets møder  

 underskrives af formanden på udvalgets vegne og opbevares sammen med de for  

 udvalget forelagte redegørelser og bilag af Konkurrencerådets Sekretariat.
§ 11.  Ved afgivelse af oplysninger om tekniske  

 hemmeligheder kan den, der skal afgive oplysningerne, over for udvalgets  

 formand fremsætte begæring om, at oplysningerne ikke afgives over for det  

 samlede udvalgs medlemmer.
Formanden afgør herefter, i hvilket omfang og  

 under hvilken form oplysningerne under hensyn til forholdenes beskaffenhed  

 bør gives.
 § 12.  Udvalgets medlemmer og deres eventuelle  

 stedfortrædere samt de tilforordnede er under ansvar efter borgerlig  

 straffelovs § 152 forpligtet til over for alle uvedkommende at hemmeligholde,  

 hvad de igennem deres virksomhed bliver vidende om.
 Stk. 2.  Tjenestemænd, medhjælpere og tilkaldte  

 sagkyndige i Konkurrencerådets Sekretariat er under ansvar efter borgerlig  

 straffelovs §§ 152 og 152 b, jf. forvaltningslovens § 27, forpligtet til over  

 for alle uvedkommende at hemmeligholde, hvad de gennem deres virksomhed  

 bliver vidende om.
 Stk. 3.  Konkurrencerådets Sekretariat fører, med mindre  

 udvalget træffer anden bestemmelse, de med udvalgets virksomhed forbundne  

 forhandlinger med offentlige myndigheder, organisationer, erhvervsdrivende og  

 private.
Stk. 4.  Konkurrencerådets Sekretariat er beføjet til at  

 kræve meddelt alle sådanne oplysninger, som skønnes nødvendige for udvalgets  

 virksomhed, herunder til afgørelse af, om et forhold falder ind under lovens  

 bestemmelser.
Konkurrencerådets Sekretariat kan således kræve indsendt  

 behørigt bekræftede udskrifter af protokol- og regnskabsmateriale og indkalde  

 personer til mundtlig forklaring.
Endvidere er Konkurrencerådets Sekretariat  

 berettiget til at få adgang til regnskaber og regnskabsbøger og til på stedet  

 at foretage de til forholdenes oplysning fornødne undersøgelser.
 Stk. 5.  Direktøren for Konkurrencerådets Sekretariat  

 træffer afgørelse om, hvorvidt der skal rettes henvendelse til  

 anklagemyndigheden om tiltalerejsning, jf. elforsyningslovens § 15. Sager, i  

 hvilke der foreligger særlig tvivl, skal dog forinden fremsendelse til  

 anklagemyndigheden forelægges udvalget.
Stk. 6.  Klage over de af udvalget trufne afgørelser  

 videresendes senest i løbet af 8 dage til Konkurrenceankenævnet.  

 Konkurrencerådets Sekretariat meddeler nævnet de til klagens bedømmelse  

 nødvendige oplysninger.
Ved videresendelse af en klage til nævnet påhviler  

 det Konkurrencerådets Sekretariat at påpege, hvorvidt der blandt det  

 materiale, som forelægges nævnet, måtte være fortrolige oplysninger, herunder  

 oplysninger af den i § 11 nævnte art angående klagerens egen virksomhed eller  

 virksomheder, eller oplysninger, som ikke uden skade for almindelige  

 samfundsinteresser kan udleveres.
 § 13.  Bekendtgørelsen træder i kraft den 11.  

 september 1995. Samtidig ophæves Energiministeriets bekendtgørelse nr. 207 af  

 31. marts 1989.
