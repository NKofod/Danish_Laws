Betænkning afgivet af Retsudvalget den 11. februar 2021 Betænkning over Forslag til folketingsbeslutning om strengere straf til vanvidsbilister, som dræber (borgerforslag) [af Leif Lahn Jensen (S), Peter Skaarup (DF), Andreas Steenberg (RV), Karsten Hønge (SF), Peder Hvelplund (EL), Mai Mercado (KF), Peter Seier Christensen (NB), Ole Birk Olesen (LA), Torsten Gejl (ALT) og Aaja Chemnitz Larsen (IA)]:
1. Indstillinger Et flertal i udvalget (udvalget med undtagelse af DF og Inger Støjberg (UFG)) indstiller forslaget til forkastelse.
 Et mindretal i udvalget (DF) indstiller forslaget til vedtagelse uændret.
 Et andet mindretal i udvalget (Inger Støjberg (UFG)) vil redegøre for sin stillingtagen til forslaget ved 2. behandling.
 Liberal Alliance, Alternativet og Sambandsflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Udvalget Udvalget anerkender det store arbejde, initiativtagerne bag borgerforslaget har udført, og udvalget deler intentionerne bag forslaget, nemlig at der skal dæmmes op for hensynsløs og livsfarlig kørsel.
 Initiativtagernes ihærdige arbejde har været medvirkende til at fastholde politisk fokus på problemet og dermed til, at der i december 2020 blev opnået politisk enighed om en række initiativer, bl.a. skærpelse af straffen for uagtsomt manddrab i forbindelse med vanvidskørsel, ved aftalen »Vanvidskørsel skal stoppes«, og hvor dele af aftalen implementeres ved lovforslag L 141 om en styrket indsats mod farlig kørsel.
 Det er således også initiativtagerne bag borgerforslagets fortjeneste, at indsatsen mod farlig kørsel styrkes markant fra den 1. marts 2021.
Dansk Folkeparti Dansk Folkepartis medlemmer af udvalget bemærker, at DF anser dette borgerforslag som et godt og rigtigt skridt på vejen mod, at vanvidsbilister, der dræber, kan blive straffet retmæssigt.
I DFs optik bør der være minimumsstraffe ved vanvidskørsel med døden til følge.
Minimumsstraffe i dansk ret er ikke et ukendt fænomen.
Straffeloven indeholder bestemmelsen om manddrab, hvor straffen som minium er 5 års fængsel, mens der f.eks. i våbenloven gælder en minimumsstraf for besiddelse af skydevåben.
For DF er sagen klar; når man sætter sig ind i sin bil  ganske ofte i påvirket tilstand  og kører, hvor der måske er fodgængere eller andre trafikanter, som er de såkaldte bløde ofre i trafikken, og kører med vanvittige hastigheder, har man frasagt sig muligheden for at kunne påkalde sig undskyldende omstændigheder.
DF finder, at det nuværende strafniveau kalder på helt nye måder at anskue tingene på, og det vil DF arbejde videre med på Christiansborg.
3. Udvalgsarbejdet Beslutningsforslaget blev fremsat den 17. december 2020 og var til 1. behandling den 26. januar 2021. Beslutningsforslaget blev efter 1. behandling henvist til behandling i Retsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 3 møder.
Bilag Under udvalgsarbejdet er der omdelt 2 bilag på beslutningsforslaget.
Leif Lahn Jensen (S) Jeppe Bruus (S) Julie Skovsby (S) Kasper Roug (S) Rasmus Stoklund (S) Annette Lind (S) Kristian Hegaard (RV) nfmd.
Jens Rohde (UFG) Karina Lorentzen Dehnhardt (SF) Theresa Berg Andersen (SF) Rosa Lund (EL) Søren Søndergaard (EL) Sikandar Siddique (UFG) Aaja Chemnitz Larsen (IA) Aki-Matilda Høegh-Dam (SIU) Sjúrður Skaale (JF) Preben Bang Henriksen (V) Jan E.
Jørgensen (V) Britt Bager (V) Inger Støjberg (UFG) Morten Dahlin (V) fmd.
Michael Aastrup Jensen (V) Kristian Pihl Lorentzen (V) Peter Skaarup (DF) Simon Emil Ammitzbøll-Bille (UFG) Karina Adsbøl (DF) Naser Khader (KF) Marcus Knuth (KF) Pernille Vermund (NB) Liberal Alliance, Alternativet og Sambandsflokkurin havde ikke medlemmer i udvalget.
