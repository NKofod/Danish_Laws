CIRKULÆRE OM NORDISK UDVEKSLING AF PERSONALE I STATSADMINISTRATIONEN Indledning Med det formål at fremme det nordiske samarbejde blev der efter vedtagelse  

 i Nordisk Ministerråd i 1979 iværksat en udvekslingsordning for personale i  

 statsadministrationerne i de nordiske lande.
Ordningen tager sigte på at give deltagerne mulighed for at udbygge  

 kendskabet til administration, forvaltning og lovgivning i de andre nordiske  

 lande.
Udvekslingsordningen er ikke baseret på, at en deltager konkret bytter  

 plads med en kollega i et andet nordisk land (men udelukker heller ikke  

 dette).
Generelle bemærkninger Ordningen omfatter såvel tjenestemænd som overenskomstansatte.
Opholdet  

 skal vare mindst 1 måned og højst 1 år - og skal ligge inden for samme  

 kalenderår.
 Til at dække rejseudgifter samt de merudgifter til bolig mv., deltageren  

 har under udvekslingsopholdet, er der på ministerrådets budget afsat en  

 bevilling, som fordeles til de enkelte nordiske lande.
 Det beløb, der er til rådighed for Danmark, fordeles som stipendier til  

 ophold ved statsinstitutioner i de øvrige nordiske lande.
Det er en forudsætning for tildeling af stipendium, at  

 ministeriet/styrelsen bevilger tjenestefrihed med løn i den periode, opholdet  

 varer.
Det er det enkelte ministerium/styrelse, der tager stilling til  

 spørgsmålet om tjenestefrihed med løn.
 Hvis en stipendiat oppebærer rådighedstillæg i henhold til kollektiv  

 aftale eller overenskomst, vil dette også kunne ydes under  

 udvekslingsopholdet under forudsætning af, at han/hun under opholdet påtager  

 sig en tilsvarende merarbejdsforpligtelse.
 Under udvekslingsopholdet optjener stipendiaten sædvanlig lønanciennitet,  

 ligesom opholdet ikke medfører ændring i den pensionsmæssige stilling.
Stipendiet Stipendiet udgør for 1994 6.500 dkr. pr. måned og skal dække merudgifter  

 til bolig og andet.
Ministerrådet godtgør desuden rejseudgifterne, når udvekslingsopholdet  

 begynder og slutter; godtgørelsen dækker billigste offentlige  

 befordringsmiddel.
Foretrækker en stipendiat at benytte dyrere befordring, må  

 han/ hun selv betale differencen.
Hvis opholdet varer 6 måneder eller længere, kan stipendiaten endvidere få  

 godtgjort familiemedlemmers rejseudgifter, hvis de flytter med, ligesom  

 eventuelle udgifter til flytning af nødvendigt bohave i den forbindelse  

 godtgøres.
Desuden betales i sådanne tilfælde 1 fri hjemrejse under opholdet  

 for stipendiaten og dennes familie.
 Udgifter i forbindelse med tjenesterejser under udvekslingsopholdet  

 afholdes af opholdsinstitutionen.
Etablering af udvekslingsopholdet Ansatte, der ønsker at benytte ordningen til et ophold i et andet nordisk  

 land, må selv indgå aftale herom med den ønskede institution.
Det  

 forudsættes, at den ansattes ministerium/styrelse hjælper med at etablere de  

 fornødne kontakter til den relevante myndighed.
Tildeling af stipendier Ved tildeling af stipendier lægges der vægt på - at ansøgeren har haft en vis tjenestetid i staten, - at opholdet/studiet har en faglig tilknytning til ansøgerens  

 arbejdsområde og er til gavn for både styrelsen og den ansatte, - at opholdet ikke varer mere end 1 år og ligger inden for et kalenderår.
Stipendiatens forpligtelser Stipendiaten har arbejdspligt under udvekslingsopholdet, ligesom han/hun  

 må følge de i opholdsinstitutionen gældende bestemmelser om arbejdstid og  

 udføre de arbejdsopgaver og arbejdsforpligtelser, der bliver pålagt.
Der  

 gælder tavshedspligt i overensstemmelse med de regler, der er fastsat på  

 stedet, og der må underskrives erklæring herom, såfremt opholdsinstitutionen  

 ønsker dette.
 Stipendiaten skal tilbagebetale stipendiet, hvis:
- arbejdspligten ikke overholdes, - udbetalt stipendium ikke er brugt i overensstemmelse med formålet, - udgifterne dækkes af andre stipendieordninger.
 Inden 3 måneder efter hjemkomsten skal stipendiaten gennem sit danske  

 ministerium/styrelse sende en rapport om udvekslingsopholdet, herunder en  

 kort beskrivelse af de praktiske erfaringer, i 2 eksemplarer til  

 Finansministeriet, Administrations- og Personaledepartementet, der  

 videresender et eksemplar til Nordisk Ministerråds sekretariat.
Ansøgninger Ansøgning om udvekslingsophold sendes gennem ansøgerens  

 ministerium/styrelse til Finansministeriet, Administrations- og  

 Personaledepartementet, Bredgade 43, 1260 København K, og skal indeholde  

 følgende oplysninger:
 Ansøgningen forsynes med tjenestestedets udtalelse om interessen i  

 formålet med det ansøgte udvekslingsophold samt om, hvorvidt ministeriet/  

 styrelsen agter at yde tjenestefrihed med løn.
Ansøgningsfrist På grund af en del usikkerhed i forsommeren om tildeling af midler til  

 ordningen for året 1994 er Finansministeriets indkaldelse af ansøgninger  

 blevet forsinket.
Ansøgningsfristen for udvekslingsophold i 1994 er derfor  

 udsat til den 1. december 1993. Evt. senere modtagne ansøgninger om  

 stipendier vil komme i betragtning så langt midlerne rækker.  

 Finansministeriet skal dog henstille, at ansøgninger om udvekslingsophold,  

 der planlægges påbegyndt i begyndelsen af 1994, indsendes senest i midten af  

 november måned 1993.
Refusion af udgifter Det forudsættes, at vedkommende ministerium/styrelse udbetaler  

 stipendierne forskudsvist.
Stipendieudgifter samt rejseomkostninger vil  

 efterfølgende blive refunderet af Nordisk Ministerråd via Finansministeriet:  

ministeriet/styrelsen skal derfor snarest muligt efter  

 udvekslingsopholdets afslutning indsende refusionsanmodning bilagt  

 dokumentation for de afholdte udgifter til Finansministeriet,  

 Administrations- og Personaledepartementet, som herefter sørger for  

 refusionen.
Skattepligt Under udvekslingsopholdet opretholdes den fulde skattepligt til Danmark.  

 Stipendiet medregnes som personlig indkomst (B-indkomst). Stipendiaten vil  

 have mulighed for at opnå fradrag i henhold til Told- og Skattestyrelsens til  

 enhver tid gældende regler om fradrag for lønmodtagere, der udfører arbejde i  

 udlandet, for tiden cirkulære 1992-18 af 21. december 1992. Kopi af  

 cirkulæret kan rekvireres i Finansministeriet.
Forsikring Under udvekslingsopholdet er stipendiaten omfattet af den nordiske  

 overenskomst om ydelser ved sygdom mv., hvilket indebærer, at  

 stipendiaten er sygesikret i kraft af sit medlemskab af den danske  

 sygesikringsordning.
 For så vidt angår arbejdsskade er stipendiaten omfattet af art. 8 i  

 den nordiske konvention om social tryghed, hvilket indebærer, at stipendiaten  

 er arbejdsskadeforsikret som i Danmark.
Afsluttende bemærkninger Dette cirkulære erstatter Finansministeriets cirkulæreskrivelse af 9. juni  

 1992, APD.nr. 63/92.
 Finansministeriet anmoder om, at de ansatte i ministeriet og  

 underliggende institutioner gøres bekendt med udvekslingsordningen.
 Eventuelle tvivlsspørgsmål rettes til Finansministeriet, Administrations-  

 og Personaledepartementet, på tlf. 3392 4234, hvor også yderligere  

 eksemplarer af denne cirkulæreskrivelse vil kunne rekvireres.
