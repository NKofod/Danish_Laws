Nr BSF 27 Forslag til folketingsbeslutning om indførelse af uddannelsesløn Fremsat af Berlau (FK) Kurt Frederiksen (FK) Preben Møller Hansen (FK)  

 Jørgen Tved (FK) den 29. oktober 1987 Folketinget pålægger regeringen i folketingsåret 1987-88 at fremsætte lovforslag om indførelse af skattefri studieløn fra det fyldte 18.
år på 60.000 kr. årligt inden for områder, hvor Statens Uddannelsesstøtte hidtil har været gældende.
BEMÆRKNINGER TIL FORSLAGET På trods af mange års debat om de studerendes vilkår i Danmark har ingen politikere hidtil vist vilje til at løse problemerne.
Den ene lappeløsning har efterfulgt den anden, mens problemerne for de studerende er blevet større.
Ingen mennesker er i dag i stand til at opretholde et eksistensminimum for de støtte- og lånemuligheder, der tilbydes i dag.
Det medfører, at studerende er nødt til at tage erhvervsarbejde for at eksistere.
Undersøgelser har vist, at uddannelsessøgende tager erhvervsarbejde svarende til 40.000 heltidsstillinger.
En yderligere konsekvens heraf er væsentlige forlængelser af studietiden.
 For de videregående uddannelser gælder det, at mindre end 20 pct.
 gennemfører deres uddannelse på normeret tid.
Gældsbyrden for de uddannelsessøgende er stærkt stigende, og antallet af lån, som staten må indfri, øges år for år.
Alene i årene 1984, 1985 og 1986 er antallet steget med omkring 10.000 personer om året, der ikke var i stand til at tilbagebetale deres studiegæld.
Således skønnes det, at staten i 1987 må indfri 170 mio. kr.
Det er kun pengeinstitutterne, der har glæde ved et sådant system.
Udgifterne i forhold til SU-udgifterne i støtteåret 1987-88 kan skønnes til 5.300 mio. kr.
 Besparelser:
