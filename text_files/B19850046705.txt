 I medfør af § 6, § 45 stk. 3-4 og § 83 stk. 2 i lov om miljøbeskyttelse,  

 jfr. lovbekendtgørelse nr. 85 af 8. marts 1985 fastsættes:
Almindelige bestemmelser § 1.  Bekendtgørelsen fastsætter regler med henblik på  

 forebyggelse og begrænsning af luftforurening herunder lugtgener,  

 vandforurening og støj fra de af bekendtgørelsen omfattede virksomheder og  

 anlæg.
Stk. 2.  Bekendtgørelsen omfatter virksomheder og anlæg  

 for service eller reparation af motordrevne køretøjer, herunder  

 autolakererier Stk. 3.  Service- eller reparationsanlæg for knallerter  

 er ikke omfattet af bekendtgørelsen.
 § 2.  Etablering og drift af anlæg af den i § 1 stk. 2  

 nævnte art i forbindelse med virksomhed, som er godkendelsespligtig efter  

 miljøbeskyttelseslovens kapitel 5, reguleres efter de for hovedvirksomheden  

 gældende regler.
Afstandsregler § 3.  Anlæg for autolakering eller  

 undervognsbehandling må ikke etableres i områder, der er udlagt til  

 boligformål - herunder til blandet bolig og erhverv -, institutions-,  

 sommerhus- eller kolonihaveformål eller til rekreative områder.
Etablering af  

 sådanne anlæg må heller ikke finde sted inden for en afstand af 100 meter fra  

 disse områder.
 Stk. 2.  Kommunalbestyrelsen kan dog meddele  

 dispensation fra det i stykke 1 nævnte forbud, dog kun for så vidt angår  

 udvidelse eller driftsmæssig ændring af allerede lovligt eksisterende  

 aktiviteter med lakering henholdsvis undervognsbehandling.
 § 4.  Inden for de i nedenstående skema anførte  

 afstande fra de i § 3 nævnte forureningsfølsomme områder må de i skemaet  

 indeholdte aktiviteter ikke finde sted i de angivne perioder:
 Stk. 2.  De i skemaet anførte aktiviteter må heller ikke  

 udføres inden for de angivne tidspunkter inden for de i § 3 stk. 1 nævnte  

 forureningsfølsomme områder.
 Stk. 3.  Ved aktivitet som anført i skemaet i stk. 1  

 forstås al erhvervsmæssig aktivitet på de i § 1 stk. 2 nævnte virksomheder og  

 anlæg.
Regler til begrænsning af luftforurening § 5.  Driften af de i § 1 stk. 2 nævnte anlæg må ikke  

 give anledning til væsentlig luftforurening - herunder lugtgener - i  

 omgivelserne.
§ 6.  Ved lakering og anden overfladebehandling skal  

 højden af afkast fra sprøjte-, tørre- og hærdekabiner i forbindelse med  

 lakeringsaktiviteter være beregnet som angivet i bilag 1. Afkasthøjden ved  

 lakering skal dog være mindst 8 meter over terræn.
Højden af afkast ved  

 undervognsbehandling skal beregnes som angivet i bilag 1. Afkasthøjden ved  

 undervognsbehandling skal dog mindst være 4 meter over terræn.
Afkast fra  

 lakering og fra undervognsbehandling skal være forsynet med jethætte og  

 lufthastigheden i afkastene skal være opadrettet og mindst 15 m/ sek.
 Stk. 2.  Ved anvendelse af malevarer med en MAL-kode på  

 -/ 2 eller mere i henhold til Direktoratet for Arbejdstilsynets regler om  

 erhvervsmæssigt malearbejde må den anvendte mængde ikke medføre et  

 immissionskoncentrationsbidrag fra andre luftformige komponenter end  

 opløsnings- og fortyndingsmidler, der er større end 1/ 100 af den af  

 Direktoratet fastsatte hygiejniske grænseværdi (HGV-værdien) for stoffet.  

 Afkasthøjden skal beregnes efter formel 1 i bilag 1.
Stk. 3.  Ved lakering skal farvepartikler i afkastluften  

 frafiltreres i tør- eller vådfilter.
Sprøjtekabiner og filtre skal  

 vedligeholdes således, at filtrene til enhver tid tilbageholder mindst 85  

 pct. af farvepartiklerne i afkastluften.
Tørfiltre skal være forsynet med  

 differenstrykmåler til måling af trykfaldet over filtermaterialet.
Stk. 4.  Ved undervognsbehandling skal olietåge  

 frafiltreres.
Filtre skal vedligeholdes således, at restkoncentrationen til  

 enhver tid er mindre end 1 mg/kbm.
§ 7.  Ved slibning og andre støvfrembringende  

 aktiviteter på de i § 1 stk. 2 nævnte virksomheder og anlæg skal der  

 etableres udsugningsanlæg.
Udsugningsanlægget må ikke anvendes til udsugning  

 af opløsningsmidler eller fortyndingsmidler.
Stk. 2.  Koncentrationen af slibestøv i den afkastede  

 luft (emissionskoncentrationen) må ikke overstige 20 mg/kbm målt som 1 times  

 middelværdi.
Den koncentration af slibestøv, som udsugningsanlægget giver  

 anledning til i omgivelserne, må ikke overstige 0,06 mg/kbm (S x Ks) jfr.  

 bilag 2.
Stk. 3.  Afkasthøjden skal være mindst 1 meter over tag  

 og give den afkastede luft en opadrettet hastighed på mindst 15 m/sek. ved  

 maksimal belastning.
Afkasthøjden skal dog være mindst højden af den højeste  

 beboelsesejendom indenfor en afstand af 50 meter fra afkastet.
§ 8.  Oliefyr til opvarmning skal indrettes som  

 gasoliefyr.
Det skal efterses og vedligeholdes mindst 1 gang om året.  

 Oliefyret skal brænde med et sodtal, som højst må være 2 efter Bacharach's  

 skala ved en CO2 pct. på 10-12. Afkasthøjden for røggassen skal opfylde  

 følgende krav:
Stk. 2.  Kommunalbestyrelsen kan meddele dispensation  

 fra kravet i stk. 1 om gasoliefyr, for så vidt angår fyring med spildolie i  

 pottefyr på betingelse af, at vilkårene for sådan fyring med olieaffald fra  

 virksomhedens egen aktivitet fastsættes i overensstemmelse med Vejledning fra  

 Miljøstyrelsen om Begrænsning af Luftforurening fra oliefyrede Anlæg for  

 fuelolie.
Dispensation kan kun meddeles, såfremt og sålænge  

 kommunalbestyrelen finder det godtgjort, at bortskaffelsen af olieaffaldet  

 sker på forsvarlig måde i overensstemmelse med de til enhver tid gældende  

 regler om bortskaffelse af olieaffald.
Regler for begrænsning af støjgener § 9.  Driften af de i § 1 stk. 2 nævnte virksomheder  

 og anlæg må ikke give anledning til væsentlige støjgener i omgivelserne.
Regler til beskyttelse imod vandforurening § 10.  Vand- og olieblanding, som fortrænges fra  

 vandbadet under sprøjtekabiner ved undervognsbehandling og lignende anlæg,  

 skal ledes gennem olieudskiller.
Spildevandet skal ledes til særskilt benzin-  

 og olieudskiller, dog kan spildevandet fra disse arealer ledes til  

 olieudskiller for undervognsbehandlingsanlæg og lignende anlæg.  

 Olieudskillere skal opfylde kravene i Dansk Standard (DS) 432.  

 Rensningsgraden fastsættes i forbindelse med spildevandstilladelsen.
Affald § 11.  Affald fra produktionen skal opbevares inden  

 døre, i containere eller på anden måde, som ikke medfører forurening i  

 omgivelserne, herunder af jord, overfladevand, grundvand eller luften.
Tilsyn og kontrol § 12.  Kommunalbestyrelsen påser, at virksomheder  

 omfattet af bekendtgørelsen drives i overensstemmelse med de heri indeholdte  

 regler samt meddeler de til overholdelse heraf nødvendige påbud.  

 Kommunalbestyrelsen påser endvidere, at meddelte påbud, forbud samt vilkår  

 for meddelte dispensationer efter § 8 stk. 2 efterkommes.
 Stk. 2.  Er påbud eller forbud ikke efterkommet inden  

 for den af kommunalbestyrelsen fastsatte frist, kan kommunalbestyrelsen lade  

 de pågældende foranstaltninger udføre eller lade det pågældende anlæg fjerne  

 for virksomhedens regning.
 Stk. 3.  I øvrigt gælder bestemmelserne i  

 miljøbeskyttelseslovens kapitel 7 om tilsyn og kontrol.
Beslutninger og klage § 13.  Overtrædes de i bekendtgørelsen fastsatte  

 generelle eller særlige krav - herunder vilkår knyttet til meddelte  

 dispensationer efter § 8 stk. 2 - som vedrører de aktiviteter, der udøves på  

 de virksomheder, som er nævnt i § 1 stk. 2, meddeler kommunalbestyrelsen de  

 til lovliggørelse af forholdene fornødne påbud eller forbud.
 Stk. 2.  Der kan kun undtagelsesvis ved påbud over for  

 de af bekendtgørelsen omfattede virksomheder stilles krav om  

 forureningsbegrænsende foranstaltninger, der er mere bebyrdende for  

 virksomheden end de i bekendtgørelsen fastsatte generelle eller særlige krav.
 Stk. 3.  Såfremt de i § 1 stk. 2 nævnte virksomheder  

 giver anledning til væsentlig forurening, som ikke er normeret i forbindelse  

 med de i bekendtgørelsen fastsatte generelle eller særlige regler, kan  

 kommunalbestyrelsen meddele påbud om afhjælpende foranstaltninger.
 Stk. 4.  I forbindelse med påbud fastsætter  

 kommunalbestyrelsen i fornødent omfang regler for den egenkontrol, som  

 virksomheden selv skal foretage til dokumentation af, at bekendtgørelsens  

 krav, meddelte påbud eller vilkår for en meddelt dispensation efter § 8 stk.  

 2 overholdes.
Stk. 5.  Kommunalbestyrelsen kan nedlægge forbud imod  

 fortsat drift af de i § 1 stk. 2 nævnte virksomheder og anlæg eller imod  

 foretagelse af nærmere angivne aktiviteter på disse, såfremt I forbindelse med nedlæggelse af forbud kan kommunalbestyrelsen tillige  

 forlange virksomheden, anlægget eller indretningen fjernet.
 Stk. 6.  Kommunalbestyrelsens afgørelse meddeles  

 skriftligt efter reglerne i miljøbeskyttelseslovens kapitel 10. Afgørelsen  

 kan påklages til Miljøstyrelsen efter reglerne i miljøbeskyttelseslovens  

 kapitel 11. Klagefristen er 4 uger fra den dag, afgørelsen er meddelt den  

 pågældende.
 Stk. 7.  Miljøstyrelsens afgørelser kan ikke indbringes  

 for anden administrativ myndighed.
Straffebestemmelser § 14.  Med bøde eller hæfte straffes den, der  

 tilsidesætter påbud eller forbud meddelt efter § 13 eller § 15 stk. 4 eller  

 den, der tilsidesætter vilkår knyttet til en dispensation efter § 8 stk. 2.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 Stk. 3.  Overtrædelse af vilkår fastsat i tidligere  

 meddelte godkendelser og tilsidesættelser af meddelte påbud eller forbud  

 meddelt i afgørelser truffet forud for denne bekendtgørelses ikrafttræden  

 straffes efter de i miljøbeskyttelsesloven eller regler udstedt i medfør af  

 loven hidtil gældende bestemmelser eller tidligere gældende regler.
Ikrafttrædelses- og overgangsbestemmelser § 15.  Bekendtgørelsen træder i kraft den 1. januar  

 1986.
 Stk. 2.  Fra 1. januar 1989 skal virksomheder og anlæg  

 omfattet af § 1 opfylde de i bekendtgørelsens § 4 samt i kapitel 3-6  

 fastsatte krav.
 Stk. 3.  Eksisterende virksomheder og anlæg, som  

 opfylder de hidtil gældende regler, kan fortsætte som hidtil indtil den 1.  

 januar 1989.
 Stk. 4.  Giver de i stk. 3 nævnte aktiviteter anledning  

 til væsentlig forurening i omgivelserne, kan kommunalbestyrelsen meddele  

 påbud, der dog kun undtagelsesvis må være mere bebyrdende for virksomheden,  

 end hvad der følger af denne bekendtgørelses §§ 4-11.
Stk. 5.  Tidligere meddelte tilladelser samt meddelte  

 godkendelser i medfør af miljøbeskyttelseslovens kapitel 5 bevarer fortsat  

 deres gyldighed efter bekendtgørelsens ikrafttræden.
Tidligere meddelte påbud  

 vedrørende virksomheder eller aktiviteter, som efter bekendtgørelsens  

 ikrafttræden er omfattet af bekendtgørelsens § 1 stk. 2, bevarer deres  

 gyldighed, med mindre der efter bekendtgørelsens § 13 træffes ny afgørelse.
 Stk. 6.  Fra bekendtgørelsens ikrafttræden udgår  

 samtidig de af bekendtgørelsens § 1, stk. 2, nævnte aktiviteter af punkt I 4  

 i listen over godkendelsespligtige virksomheder, anlæg og indretninger i  

 bilaget til miljøbeskyttelsesloven, jfr. lovens § 35.
Miljøministeriet, den 5. november 1985 Christian Christensen / Erik Lindegaard Bilag 1 Beregning af afkast til opfyldelse af bekendtgørelsens § 6 Den totale afkasthøjde H bestemmes ved til Hs (jfr. tabel 1, tabel 2 og  

 formel 1) at lægge koteforskellen mellem terrænet på afkaststedet og den  

 højest placerede eksisterende eller planlagte bygningsdel (bortset fra  

 skorstene m.m.) inden for en radius af 300 m fra afkastet.
Det vil sige H =  

 Hs + h (se figur 1).
 Tabel 1: Nødvendig teoretisk afkasthøjde (Hs) til opfyldelse af et  

 maksimalt immissionskoncentrationsbidrag på 0,3 mg/(m3) (opløsnings- og  

 fortyndingsmidler fra lakering):
Bilag 1, side 2 Tabel 2: Nødvendig teoretisk afkasthøjde (Hs) til opfyldelse af et  

 maksimalt immissionskoncentrationsbidrag på 1 mg/kbm (aromatfri mineralsk  

 terpentin fra undervognsbehandling):
Bilag 1, side 3 Formel 1: Nødvendig teoretisk afkasthøjde for de i bekendtgørelsens § 6,  

 stk. 2 nævnte andre komponenter.
 Den nødvendige teoretiske afkasthøjde beregnes således:
 hvor Q er emissionen af det pågældende stof i kg/ time. (S x Ks) er det  

 tilladte maksimale immissionskoncentrationsbidrag, mg/kbm jfr.  

 bekendtgørelsens § 6, stk. 2.
 Hs er den nødvendige teoretiske afkasthøjde i meter.
 Såfremt et afkast indeholder flere forskellige komponenter, f.eks. både  

 opløsnings- og fortyndingsmidler og andre komponenter, beregnes den  

 nødvendige teoretiske afkasthøjde for hvert enkelt maksimalt  

 immissionskoncentrationsbidrag og Hs bestemmes herefter som den ved  

 beregningerne højeste fremkomne værdi for Hs.
 Figur 1.
Bilag 2 Vedrørende opfyldelse af § 7 stk. 2 om udsugning af slibestøv Såfremt den totale kapacitet af virksomhedens udsugningsanlæg ikke  

 overstiger 3000 kbm/time, anses bestemmelsen i bekendtgørelsens § 7 stk. 2  

 for overholdt, hvis udsugningsluften afkastes over tag gennem et afkast  

 forsynet med jethætte, og hvis enten nedenstående pkt. 1 eller pkt. 2 er  

 opfyldt:
