 I medfør af § 4 og § 44, stk. 2, i lov om lægemidler, jf.  

 lovbekendtgørelse nr. 451 af 6. august 1982, fastsættes:
 § 1.  Det påhviler fremstilleren af et lægemiddel at  

 sikre, at lægemidlet og enhver råvare (lægemiddelstof, hjælpestof eller  

 emballage), der anvendes til fremstilling af lægemidlet, er af en  

 tilfredsstillende kvalitet.
§ 2.  Kvaliteten af et lægemiddel og af en råvare, der  

 anvendes til fremstilling af lægemidlet, skal fastlægges ved hjælp af en  

 specifikation.
Specifikationen skal omfatte de til fastlæggelse af kvaliteten  

 nødvendige angivelser af:
 § 3.  Kvaliteten af et lægemiddel skal, når intet  

 andet er godkendt, fastlægges i overensstemmelse med de standarder og regler,  

 som er bekendtgjort i den på fremstillingstidspunktet gældende udgave af  

 Danske Lægemiddelstandarder (jf. § 6).
 Stk. 2.  Kvaliteten af en råvare, der anvendes til  

 fremstilling af lægemidler, skal, når intet andet er godkendt, fastlægges i  

 overensstemmelse med de standarder og regler, som er bekendtgjort i den på  

 anvendelsestidspunktet gældende udgave af Danske Lægemiddelstandarder (jf. §  

 6).
 Stk. 3.  Uanset bestemmelserne i stk. 1 og 2 kan  

 kvaliteten af et lægemiddel, som ikke er beregnet for det danske marked,  

 eller af en råvare, der anvendes til fremstilling af lægemidlet, fastlægges i  

 overensstemmelse med standarder og regler fastsat af importlandet.
 § 4.  Specifikationen for en farmaceutisk specialitet  

 og for enhver råvare, der anvendes til fremstilling af denne, godkendes i  

 forbindelse med specialitetens optagelse i Sundhedsstyrelsens  

 specialitetsregister.
 Stk. 2.  Specifikationen for et radioaktivt lægemiddel  

 og for enhver råvare, der anvendes til fremstilling af dette, godkendes i  

 forbindelse med lægemidlets optagelse i Sundhedsstyrelsens register over  

 radioaktive lægemidler m.m. eller i forbindelse med lægemidlets forhandling  

 og udlevering gennem Isotop-Apoteket.
 Stk. 3.  I de tilfælde, hvor en i henhold til stk. 1  

 eller 2 godkendt specifikation for et lægemiddel udgøres af en standard  

 optaget i en farmakopee, skal der være tale om den på lægemidlets  

 fremstillingstidspunkt gældende udgave af farmakopeeen.
 Stk. 4.  I de tilfælde, hvor en i henhold til stk. 1  

 eller 2 godkendt specifikation for en råvare udgøres af en standard optaget i  

 en farmakopee, skal der være tale om den på råvarens anvendelsestidspunkt  

 gældende udgave af farmakopeeen.
Stk. 5.  I de tilfælde, hvor en i henhold til stk. 1  

 eller 2 godkendt specifikation for et lægemiddel eller en råvare ikke eller  

 kun delvis udgøres af en standard optaget i en gældende udgave af en  

 farmakopee, skal specifikationen løbende ændres i overensstemmelse med  

 udviklingen inden for kvalitetsnormer m.v. for tilsvarende lægemidler eller  

 råvarer.
De foretagne ændringer i specifikationen skal godkendes af  

 Sundhedsstyrelsen.
 § 5.  Et lægemiddel skal inden for den godkendte  

 opbevaringstid opfylde den specifikation for lægemidlet, der var gældende på  

 fremstillingstidspunktet.
Stk. 2.  En råvare, der anvendes til fremstilling af  

 lægemidler, skal på anvendelsestidspunktet opfylde specifikationen for  

 råvaren.
Hvis specifikationen for en råvare ændres, må lagerholdte batcher af  

 råvaren, der opfylder den indtil ændringstidspunktet gældende specifikation,  

 dog fortsat anvendes inden for råvarens holdbarhedstid.
 § 6.  Standarder for lægemiddelformer, lægemidler og  

 råvarer til fremstilling af lægemidler samt visse regler for lægemidlers  

 fremstilling, kontrol og lagerhold bekendtgøres af Sundhedsstyrelsen i Danske  

 Lægemiddelstandarder.
 Stk. 2.  Sundhedsstyrelsen indrykker i Statstidende  

 meddelelse om tidspunktet for ikrafttrædelse af en ny udgave af eller  

 rettelser og tillæg til Danske Lægemiddelstandarder med oplysning om, hvor de  

 ny tekster kan erhverves.
 § 7.  Med bøde straffes den, der overtræder § 1, § 2,  

 § 3, stk. 1 og 2, § 4, stk. 5, eller § 5.
 § 8.  Bekendtgørelsen træder i kraft den 1. juli 1987.
 Stk. 2.  Bekendtgørelse nr. 495 af 12. september 1977 om  

 lægemidlers kvalitet ophæves.
SUNDHEDSSTYRELSEN, DEN 8. JANUAR 1986 P.
D.
V.
