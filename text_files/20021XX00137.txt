Skriftlig fremsættelse (4. december  

 2002) Trafikministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 jernbanevirksomhed m.v., lov om den selvstændige offentlige virksomhed  

 DSB og om DSB S-tog A/S, lov om jernbanesikkerhed m.v. og lov om  

 ekspropriationer under ministeriet for offentlige arbejder.
(Lovforslag nr.
L 100).
 Lovforslaget indeholder for det første  

 bestemmelser, der afslutter gennemførelsen af EUs første  

 jernbanepakke fra februar 2001. Jernbanepakken består af tre  

 direktiver, der skal være gennemført i national lovgivning  

 senest den 15. marts 2003.
For det andet foreslås en ændring af  

 bestemmelsen i jernbanevirksomhedslovens § 17 om jernbanevirksomhedernes  

 pligt til et have en ansvarsforsikring.
Forsikringspligten vil fortsat  

 fremgå af loven, men trafikministeren bemyndiges til at fastsætte  

 de nærmere regler herfor.
Lovforslaget indeholder for det tredje forslag om,  

 at gebyrer, der er udstedt af Jernbanetilsynet, og som ikke erlægges  

 rettidigt, kan tillægges rente i overensstemmelse med renteloven.  

 Endvidere vil trafikministeren få hjemmel til at fastsætte regler  

 om betaling for erindringsskrivelser.
Beløbene med  

 påløbne renter kan inddrives ved udpantning.
For det fjerde følger det af lovforslagets § 2, nr.  

 1, at medarbejdernes valgbarhed til DSBs bestyrelse følger de  

 til enhver tid gældende regler i aktieselskabsloven.
Denne del af  

 lovforslaget har udskudt ikrafttræden.
Den udskudte ikrafttræden  

 gør det muligt for de medarbejderrepræsentanter, der i dag  

 sidder i DSBs bestyrelse at træffe foranstaltninger  

 således, at de vil kunne efterleve aktieselskabslovens bestemmelser om  

 valgbarhed m.v. til bestyrelser.
 For det femte foreslås en ændring af lov om  

 ekspropriationer under ministeriet for offentlige arbejder, således at  

 letbaneanlæg indføjes.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
