Værdiansættelse af goodwill i unoteret  

 selskab B udstationeres  

 fra ca. medio 2001 i et ikke-europæisk land, idet han påtænker senere at  

 bosætte  

 sig der permanent.
B ønsker derfor vished om størrelsen af den skat, der  

 udløses i henhold til aktieavancebeskatningslovens § 13 a i forbindelse med  

 ophør af fuld dansk skattepligt.
 Forespurgt har  

 rådgiver oplyst, at der kun i nærværende anmodning ønskes en afgørelse af  

 goodwill-spørgsmålet,  

 og ikke af værdien af anparterne i A ApS som helhed.
B ejer hele  

 anpartskapitalen i A ApS, hvis aktivitet er at eje 1/3 af C ApS og 1/3 af K  

 K/S.
A ApS har ingen aktivitet udover at eje andele i associerede selskaber.
 K K/S´  

 hovedaktivitet er charteringvirksomhed og formidling af kontakt mellem  

 befragtere,  

 der har en fragt, der skal sejles fra et sted i verden til et andet, og  

 redere,  

 der har skibe med ledig kapacitet.
 Denne formidling  

 er meget afhængig af hovedanpartshavernes personlige kontakter med redere og  

 befragtere, hvilket opbygget gennem års tillidsfuldt samarbejde med de  

 forskellige redere og befragtere.
K K/S har ifølge  

 årsregnskabet for 2001 10 ansatte.
Som resultat opnåede kommanditselskabet i  

 2001 et overskud på kr. 1,4 mio.
Pr. 31. december 2001 var balancen kr. 3,876  

 mio. og egenkapitalen kr. 3,204 mio.
 C ApS er  

 komplementar i K K/S og ejer et udenlandsk selskab, D, 100 %. C ApS har  

 ifølge  

 selskabets årsregnskab for 2000 ingen ansatte.
 K K/S er agent for  

 D, idet førstnævnte selskab formidler kontakt mellem en befragter (der har et  

 (sø)transport behov) og en reder, operatør eller korresponderende reder.
Overenskomst Der er indgået  

 overenskomst af november 1997 mellem anpartshaverne henholdsvis  

 kommanditisterne  

 i C ApS og K K/S, hvorefter en hovedanpartshaver i forbindelse med fratræden  

 af  

 stilling eller salg af anparterne i de to selskaber er pligtig til at  

 overdrage  

 anparter til de øvrige aktionærer henholdsvis kommanditister til den  

 regnskabsmæssige indre værdi uden tillæg af goodwill.
 Af overenskomstens  

 § 5 fremgår følgende:
 Såfremt en af  

 selskabsdeltagerne fratræder sin stilling i K K/S, er vedkommende forpligtet  

 til at afstå sine/sit selskabs ejerandele i kommanditselskabet samt anparter  

 i  

 C ApS til den eller de øvrige selskabsdeltagere eller til selskabet selv til  

 en  

 kursfastsættelse ud fra selskabets regnskabsmæssige indre værdi pr.  

 fratrædelsestidspunktet uden hensyntagen til goodwill og andre ikke bogførte  

 aktiver.
 Af § 2 fremgår  

 bl.a., at Såfremt en af selskabsdeltagerne fratræder sin stilling i henhold  

 til  

 kontraktens § 5 eller afstår sine selskabsandele i henhold til § 7, eller i  

 tilfælde af misligholdelse eller dødsfald, jf. § 8 og § 9, er de øvrige  

 anpartshavere / kommanditister berettiget til at erhverve de fratrædendes  

 anpartskapital / kapitalandel i forhold til deres anpartskapital i  

 komplementarselskabet,  

 samt deres stamkapital i kommanditselskabet.
 Ifølge § 7 gælder  

 det, at selskabsdeltagerne og / eller disses anpartsselskaber alene er  

 berettiget  

 til at afhænde selskabsandele i kommanditselskabet og anparter i  

 komplementarselskabet  

 til de øvrige deltagere i henhold til bestemmelserne i § 5.
Såfremt en af  

 selskabsdeltagerne ønsker at udtræde af selskabet og de øvrige ikke vil  

 overtage  

 dennes kapitalandel i kommanditselskabet samt anparterne i  

 komplementarselskabet, kan den, der ønsker at udtræde, forlange  

 kommanditselskabet opløst og komplementarselskabet likvideret.
Den, der  

 ønsker  

 at udtræde kan dog vælge at overtage de øvriges kapitalandele i  

 kommanditselskabet, som anparter i komplementarselskaber, i stedet for at  

 forlange  

 opløsning og likvidation.
 Overenskomsten er  

 gensidig uopsigelig, men genforhandles hvert år i januar måned, jf.  

 overenskomstens  

 § 5.
Forespørgers  

 argumentation Rådgiver finder,  

 at den skattepligtige avance i henhold til aktieavancebeskatningslovens § 13  

 a  

 skal opgøres med udgangspunkt i en skattemæssig afståelsessum beregnet ud fra  

 hjælpereglen i TSS-CIR 2000-09 med en værdiansættelse af goodwill til kr. 0.
 Goodwill skal  

 efter rådgivers opfattelse værdiansættes til kr. 0, på grund af ordlyden af  

 den  

 mellem hovedanpartshaverne/kommanditisterne indgåede overenskomst af november  

 1997 - at hvis en anpartshaver bl.a. ønsker at fratræde sin stilling eller  

 afhænde sine ejerandele, er denne forpligtet til at acceptere en  

 kursfastsættelse ud fra selskabets regnskabsmæssige indre værdi på  

 fratrædelsestidspunktet uden hensyntagen til goodwill.
Rådgiver henviser  

 til TfS 2000.560, ifølge hvilken det modsætningsvis fremgår, at en  

 anpartshaveroverenskomsts  

 omsætningsbegrænsninger har væsentlig betydning for kursfastsættelsen,  

 såfremt  

 omsætningsbegrænsningerne er generelt gældende.
Omsætningsbegrænsningerne var  

 ikke generelt gældende, og Højesteret fastslog derfor, at der skulle  

 foretages  

 en fornyet værdiansættelse, hvor ikke alene anpartshaveroverenskomstens  

 bestemmelser om omsætningsbegrænsning skulle indgå.
I nærværende sag  

 er den indgåede omsætningsbegrænsning, som det fremgår af overenskomstens §§  

 5-7 og 9, generelt gældende.
Med andre ord kan aktionærerne ikke på noget  

 tidspunkt afstå deres ejerandel, uden at de fuldt ud omfattes af de  

 omsætningsbegrænsninger der findes i aktionæroverenskomsten.
I tilfælde af at  

 de øvrige selskabsdeltagere eller selskabet selv ikke ønsker at købe, kan  

 udfaldet enten blive, at selskaberne likvideres, eller den udtrædende i  

 stedet  

 for at udtræde overtager de øvriges ejerandele.
Der er således i  

 overenskomsten  

 ikke mulighed for salg til tredjemand.
 Det er således  

 samlet rådgivers opfattelse, at værdiansættelsen skal følge  

 anpartshaveroverenskomstens anvisninger, hvorefter afståelsessummen skal  

 fastsættes ud fra en værdiansættelse af goodwill til kr. 0.
 Subsidiært er det  

 rådgivers opfattelse, at den skattemæssige avance i henhold til  

 aktieavancebeskatningslovens § 13 a da skal opgøres med udgangspunkt i en  

 skattemæssig afståelsessum beregnet ud fra hjælpereglen i TSS-cirkulære  

 2000-9  

 med en værdiansættelse af goodwill til skønsmæssigt 25 pct. af den goodwill,  

 der kan beregnes i henhold til TSS-cirkulære  

  

 2000-10  

.
Rådgiver har i henhold  

 til TSS-cirkulære  

  

 2000-10  

  

 fremsendt en beregning af den skattemæssige værdi af goodwill - en samlet  

 værdi  

 af goodwill til kr. 7.430.400 i selskaberne K K/S og C ApS inklusive D.
A ApS  

 har en ejerandel i disse selskaber på 1/3, hvorfor selskabets andel udgør Kr.  

 2.476.800. 25 % heraf udgør afrundet kr. 600.000.
At goodwill i  

 denne situation ifølge rådgiver kun skal opgøres til 25 % af den værdi, der  

 kan  

 beregnes i henhold til TSS-cirkulære  

  

 2000-10  

  

 , er begrundet i  

 virksomhedens særlige karakter og hovedaktionærernes nøglerolle.
Goodwill er  

 i  

 denne situation i høj grad af personlig karakter, hvorfor den vejledende  

 beregningsregel skal fraviges.
At den vejledende beregningsregel kan fraviges  

 i  

 særlige tilfælde fremgår klart af Ligningsrådets bindende forhåndsbesked  

 offentliggjort  

 i TfS 1999.827.
 I denne afgørelse  

 fastsatte Ligningsrådet værdien af goodwill til et beløb der udgjorde ca. 23  

 %  

 af den værdi, som fremkom ved anvendelse af den vejledende beregningsregel,  

 idet der på den ene side var knyttet en væsentlig kundekreds til  

 virksomheden,  

 hvis resultater på den anden side i særlig grad var baserede på indehavernes  

 særlige viden og kvalifikationer.
Herudover har  

 rådgiver henvist til   

  

 SKM2001.190.LR  

  

 ,  

 hvor goodwill af Ligningsrådet blev fastsat til ca. 22 % af den værdi, som  

 fremkom ved anvendelse af den vejledende beregningsregel.
Baggrunden herfor  

 var  

 særligt, at en uafhængig køber måtte anses at betinge sig, at sælger skulle  

 være tilknyttet virksomheden i en periode.
I nærværende  

 tilfælde er der tale om, at det, som kunderne reelt køber, er "den  

 særlige  

 viden og indsigt" som hovedanpartshaverne har på dette specielle område.  

 Dertil kommer, at såfremt indehaverne besluttede sig for et samlet salg af  

 virksomheden til en uafhængig køber, ville virksomhedens indtjeningsmulighed  

 blive stærkt reduceret, medmindre indehaverne fortsatte i virksomheden i en  

 periode efter salget, således at deres særlige ekspertise og personlige  

 kontakter i videst muligt omfang kan bibringes nye medarbejdere i  

 virksomheden.  

 Et samlet salg af virksomheden mod betaling af et rimeligt vederlag for  

 goodwill vil således være betinget af, at indehaverne skulle fortsætte i  

 virksomheden i en periode efter et salg.
Endvidere vil et rimeligt vederlag  

 for  

 goodwill være betinget af, at indehaverne påtager sig en omfattende  

 konkurrenceklausul, idet indehaverne nemt vil kunne udnytte deres personlige  

 kontakter og tillidsforhold til redere og befragtere til skade for køber.
På den baggrund er  

 det anført, at værdien af goodwill er yderst begrænset, idet goodwill i høj  

 grad er tilknyttet hovedaktionærerne og i mindre grad virksomheden.
Det er  

 derfor rådgivers opfattelse, at den vejledende beregningsregel skal fraviges.
Told- og  

 Skattestyrelsens indstilling og begrundelse I den indgåede  

 anpartshaveroverenskomst har selskabsdeltagerne reguleret, hvorledes  

 anparterne  

 skal værdifastsættes i tilfælde af, at en selskabsdeltager dør eller  

 fratræder  

 sin stilling i selskabet og følgelig skal sælge sine aktier til enten de  

 øvrige  

 selskabsdeltagere eller selskabet.
Det er styrelsens opfattelse, at  

 overenskomsten, herunder reglerne om værdifastsættelse, ikke direkte skal  

 finde  

 anvendelse i den foreliggende situation, idet den er indgået mellem  

 anpartshaverne  

 henholdsvis kommanditisterne i C ApS og K K/S, således at den ikke har  

 indflydelse  

 på værdiansættelse af A ApS.
Der er i den foreliggende situation desuden ikke  

 tale om salg i forbindelse med fratrædelse, men om opgørelse af skatten i  

 forbindelse med fraflytning.
Der vil dog som følge af de øvrige  

 selskabsdeltageres  

 forkøbsret skulle ske korrektion i den beregnede goodwillværdi.
Det fremgår af  

 sagsfremstillingen, at B er udstationeret i et ikke-europæisk land af C ApS  

 og  

 K K/S for at varetage koncernens interesser der.
B sælger ikke sine anparter  

 i  

 koncernen, men fortsætter som hidtil med at være eneanpartshaver i A ApS, der  

 også som hidtil fortsætter med at eje 1/3 af C ApS og 1/3 af K K/S.
Således  

 forbliver ejerstrukturen i koncernen uændret.
Ved fraflytningen er det derfor  

 værdien af Bs anparter i A ApS, der skal findes.
 Værdien af Bs  

 anparter i A ApS er værdien af selskabets andel af C ApS og K K/S.
Beregning af  

 goodwill Ved overdragelse  

 af aktier og anparter finder anvisningen i TSS-CIR 2000-09 anvendelse.  

 Værdien  

 af unoterede aktier fastsættes som udgangspunkt til handelsværdien.
I det  

 omfang handelsværdien ikke kendes, fx fordi anparterne ikke har været omsat,  

 eller fordi de er overdraget under omstændigheder, som ikke kan anses som  

 egnet  

 som udtryk for handelsværdien, kan vurderingen foretages med udgangspunkt i  

 den  

 i cirkulæret anførte vejledende hjælperegel.
Det er styrelsens vurdering, at  

 cirkulærets hjælperegel skal anvendes.
 Ifølge  

 hjælpereglen foretages opgørelsen som udgangspunkt på grundlag af selskabets  

 indre værdi ifølge seneste aflagte årsregnskab, idet der skal ske korrektion  

 for enkelte poster, bl.a. fast ejendom og oparbejdet goodwill.
Goodwill  

 værdiansættes efter et skøn over handelsværdien under hensyntagen til de  

 konkret foreliggende omstændigheder.
Såfremt der ikke foreligger  

 branchekutymer  

 eller øvrige holdepunkter for værdiansættelse heraf, kan værdien af goodwill  

 fastsættes under hensyn til den vejledende beregningsmodel i TSS-cirkulære  

  

 2000-10  

.
Af  

 Ligningsvejledningen for 2001 punkt E.I.4.1.1 fremgår, at skattemæssig  

 goodwill  

 knytter sig til afståelse af kundekreds, forretningsforbindelser eller  

 lignende.
Endvidere fremgår det af punkt E.I.4.1.1.3, at virksomhedens  

 indtjening skal kunne begrunde eksistens af goodwill, hvilket antages at være  

 tilfældet, når der er knyttet en særlig kundekreds til virksomheden.
Værdien af  

 goodwill knytter sig således til det enkelte selskab, og det er oplyst, at A  

 ApS´ eneste aktivitet er at eje andele i associerede selskaber.
Selskabet  

 ejer  

 1/3 af C ApS og 1/3 af K K/S.
Selskabet har således ingen selvstændig  

 driftsmæssig aktivitet og dermed heller ingen kundekreds,  

 forretningsforbindelser  

 eller lignende, og der findes således ikke at være forhold i selskabet, der  

 kan  

 begrunde eksistensen af skattemæssig goodwill.
 Den skattemæssige  

 goodwill i A ApS må herefter fastsættes til kr. 0, uden hensyntagen til K  

 K/S.
Værdien af  

 goodwill i K K/S Det fremgår af  

 årsregnskabet for K K/S, at A ApS er kommanditist i kommanditselskabet.
Et  

 kommanditselskab  

 er ikke et selvstændigt skattesubjekt.
Spørgsmålet er derfor, hvorvidt  

 værdien  

 af goodwill i A ApS vil blive påvirket af værdien af goodwill i K K/S.
 A ApS har en andel  

 på 1/3 af den virksomhed, der foregår i K K/S, og der skal således ske  

 fastsættelse  

 af værdien af goodwill i K K/S, idet værdien af goodwill heri har betydning  

 for  

 værdiansættelsen af goodwill i kommanditisten A ApS.
Rådgiver har  

 fremsendt beregning af en samlet værdi af goodwill i selskaberne K K/S og C  

 ApS  

 inklusive selskabet D.
Rådgiver har dog foretaget beregninger med  

 udgangspunkt  

 i årsregnskaberne for 1998, 1999 og 2000, og styrelsen har som følge af den  

 efterfølgende eftersendelse af årsregnskab for 2001 ligeledes foretaget  

 beregninger med udgangspunkt heri, jf. nedenfor.
Styrelsen har desuden ikke  

 fastsat samlet værdi for alle tre selskaber, men for A ApS og K K/S hver  

 især.
Beregningsmodellen  

 i TSS-cirkulære  

  

 2000-10  

  

 er udtryk for en standardiseret beregning af goodwill.
Der kan derfor  

 foreligge  

 konkrete omstændigheder, der gør beregningsmodellen mindre anvendelig.
I  

 disse  

 tilfælde skal der korrigeres i resultatet, således at den endelige  

 værdiansættelse skønsmæssigt svarer til den pris, som en uafhængig køber  

 antages at ville betale for goodwill under de foreliggende omstændigheder,  

 jf.  

 punkt 2 i TSS-cirkulære  

  

 2000-10  

.  

 Den beregnede værdi af virksomhedens goodwill skal således altid underkastes  

 en  

 prøvelse af, hvorvidt det beregnede beløb må antages at svare til den reelle  

 handelsværdi, jf. tillige punkt 2 og punkt 4 i TSS-cirkulære  

  

 2000-10  

.
K K/S har  

 regnskabsår med afslutning pr. 31. december.
Da ophør af fuld skattepligt  

 sker  

 medio 2001, og da årsregnskabet for K K/S følger kalenderåret, har styrelsen  

 foretaget  

 nedenstående beregninger af goodwill dels med 2000 som sidste år og 2001 som  

 sidste år, og efterfølgende taget gennemsnittet heraf.
 Det er styrelsens  

 vurdering, at goodwill i K K/S med udgangspunkt i TSS-cirkulære  

  

 2000-10  

  

 skal værdiansættes  

 således:
 For årene 1998 -  

 2000:
1998 1999 2000 Årets resultat 1.545.801 -284.940 1.239.981 - Finansielle  

 indtægter 110.713 81.688 74.817 + Finansielle  

 udgifter 21.410 23.120 54.166 - Ekstraordinære  

 poster 0 0 0 Reguleret  

 resultat 1.456.498 -343.508 1.219.330 Vægtning 1 2 3 Vægtet indkomst år 1 1.456.498 år 2 -687.016 år 3 3.657.990 Sum 4.427.475 Vægtet resultat  

 (divideret med 6) 737.912 +  

 Udviklingstendens 0 - Driftsherreløn 0 - Forrentning af  

 aktiverne, 3+6 % af 2.793.647 - 999.902 - 407.057) 124.802 Rest til  

 forrentning af goodwill 613.110 Goodwill,  

 kapitaliseringsfaktor 2,46, levetid 7 år 1.508.250 For årene  

 1999-2001 giver tilsvarende beregninger en goodwillværdi på kr. 4.482.228, og  

 gennemsnittet af de to resultater er 2.995.239 svarende til kr. 3 mio.
 Der er lagt  

 følgende forudsætning til grund for begge beregninger:
Der skal ikke  

 foretages regulering for udviklingstendens for så vidt angår beregningerne  

 med  

 udgangspunkt i årene 1998 - 2000, idet der ikke inden for de 3 år har været  

 en  

 konstant udvikling i de regnskabsmæssige resultater.
For perioden 1999 - 2001  

 har der været en konstant udvikling, hvorfor der skal tillægges (1.407.332 -  

 (343.508) / 2) = kr. 875.420 i udviklingstendens.
Ved beregning af  

 forrentning af aktiverne fratrækkes en forrentning af samtlige aktiver i den  

 seneste balance - bortset fra driftsfremmede aktiver som fx. pantebreve, samt  

 likvide midler.
Styrelsen har således fratrukket posterne værdipapirer samt  

 likvide beholdning.
Forrentningsprocenten fastsættes til den på  

 overdragelsestidspunktet gældende kapitalafkastsats, jf.  

 virksomhedsskattelovens  

 § 9, tillagt 3 %.
Styrelsen er af  

 den opfattelse, at der som udgangspunkt vil skulle anvendes en levetid på 7  

 år,  

 med mindre afgørende forhold taler for en længere eller kortere levetid for  

 virksomhedens goodwill.
Det er oplyst, at selskabet driver  

 shippingvirksomhed.  

 Der er tale om en virksomhed, med opbygget erfaring i shippingbranchen.
 Hovedaktiviteten  

 er charteringvirksomhed, og man formidler således kontakt mellem befragtere,  

 der har en fragt, der skal sejles fra et sted i verden til et andet, og  

 redere,  

 der har skibe med ledig kapacitet.
 Denne formidling  

 er meget afhængig af hovedanpartshavernes personlige kontakter med redere og  

 befragtere, som er opbygget gennem års tillidsfuldt samarbejde med de  

 forskellige redere og befragtere.
 K K/S er agent/mægler  

 for D, idet førstnævnte selskab formidler kontakt mellem en befragter og en  

 reder, operatør eller korresponderende reder.
Det er dog efter  

 styrelsens vurdering ikke tale om forhold, der taler for at fravige  

 udgangspunktet  

 om en levetid på 7 år.
Der er i den forbindelse henvist til TSS-cirkulære  

  

 2000-10  

  

 punkt 3.7., hvor  

 det fremgår, at produktion / salg af standardiserede og masseproducerede  

 produkter fører til en kortere levetid (end virksomheder som producerer helt  

 unikke produkter/tjenesteydelser).
 Goodwill kan  

 herefter værdiansættes til kr. 3 mio.
Fravigelse jf.  

 hjælpereglen, jf.
TSS-cirkulære  

  

 2000-10  

  

 :
 Ovenstående  

 beregninger følger den vejledende hjælperegel i TSS-cirkulære  

  

 2000-10  

  

 , og det er her  

 muligt at fravige resultatet i sin helhed eller for så vidt angår den  

 beregnede  

 værdi.
Uagtet der ikke i  

 ovenstående beregning med 2000 som sidste år skal ske regulering for  

 udviklingstendens,  

 da udviklingen i de regulerede resultater ikke er konstant, er der dog ikke  

 efter styrelsens opfattelse tale om, at selskabet, jf. beregningerne med 2001  

 som sidste år, er inde i en negativ udvikling.
Dette må efter styrelsens  

 opfattelse ikke give anledning til en efterfølgende regulering af den  

 beregnede  

 værdi.
 Der er tale om en  

 virksomhed med oparbejdet erfaring og med ansatte med personlige  

 kvalifikationer,  

 og rådgiver har udtalt, at de personlige kontakter er opbygget gennem års  

 tillidsfuldt samarbejde.
Styrelsen kan  

 tiltræde rådgivers synspunkter mht., at en del arbejdsopgaver kræver stor  

 faglig kompetence og ekspertice hos de enkelte medarbejdere, men som det  

 fremgår af rådgivers oplysninger ovenfor, gælder dette hovedsageligt for  

 datterselskabet D.
Disse betragtninger vil have betydning ved en  

 værdiansættelse af D, men vil ikke få betydning ved værdiansættelse af K K/S.  

 Begrundelsen herfor er, at styrelsen ikke er af den opfattelse, at  

 tilsvarende  

 krav stilles i K K/S.
Det anses således ikke for tilfældet, at en uafhængig  

 køber måtte anses at betinge sig, at sælger skulle være tilknyttet specielt  

 denne virksomheden i en periode, idet der ikke er tale om, at det, som  

 kunderne  

 reelt køber, er "den særlige viden og indsigt" som  

 hovedanpartshaverne  

 har på dette specielle område.
Goodwill er  

 desuden jf.
Ligningsvejledningen 2002 afsnit E.I.4.1.1 knyttet til afståelse  

 af  

 kundekreds, forretningsforbindelse eller lignende.
Det anføres dog tillige i  

 Ligningsvejledningen, at goodwill udover kundekredsen kan være knyttet til  

 det  

 faktum, at der er tale om en igangværende og etableret virksomhed med de  

 fordele, der er forbundet hermed.
At der er goodwill  

 i virksomheden kan der ikke være tvivl om.
Der ses dog en negativ tendens i  

 resultaterne for det sidste regnskabsår.
Omsætningen i 1999 har været meget  

 lav.
Der har desuden været betydelig større udgifter til lønninger, hvilket  

 har  

 medført et stort fald i årets resultat.
Resultaterne for 2000 er  

 efterfølgende nået  

 op på niveau med resultaterne i 1998, og desuden er antallet af medarbejdere  

 steget med 1 medarbejder pr. år.
Det forhold, at der er taget et gennemsnit  

 af  

 de to beregninger, medfører desuden, at der ved en udligning tages hensyn til  

 de negative resultater i 1999.
 Under henseende  

 til ovennævnte forhold er det styrelsens opfattelse ud fra en samlet konkret  

 vurdering, at der ikke bør ske yderligere korrektioner, som må anses for  

 relevant og væsentligt for at finde et egnet udtryk for værdien af goodwill.  

 Værdien af goodwill i K K/S udgør derfor kr. 3 mio.
Samlede værdi af  

 goodwill Styrelsen har  

 fastsat værdien af goodwill i A ApS til kr. 0, idet selskabet ingen aktivitet  

 har udover at eje andele i associerede selskaber.
Selskabets aktivitet er  

 således at eje 1/3 af C ApS og 1/3 af K K/S.
Da førstnævnte selskab er et  

 anpartsselskab, vil værdien af goodwill heri ikke direkte påvirke værdien af  

 goodwill i A ApS, men alene indirekte indgå ved beregning af den samlede  

 handelsværdi af anparterne i A ApS.
 Den samlede værdi  

 af goodwill i K K/S er som anført kr. 3 mio, og da A ApS har en andel på 1/3  

 af  

 den virksomhed, der foregår i K K/S, finder styrelsen, at værdien af  

 anparterne  

 i A ApS kan opgøres med udgangspunkt i en værdiansættelse af goodwill til kr.  

 0  

 + 1/3 af kr. 3 mio = kr. 1 mio.
 Ifølge den  

 fremsendte anpartshaveroverenskomst er selskabsdeltagerne alene berettiget  

 til  

 at afhænde selskabsandele i kommanditselskabet og anparter i  

 komplementarselskabet til de øvrige deltagere.
Der er således  

 ikke umiddelbart mulighed for at afstå uden om de øvrige selskabsdeltageres  

 forkøbsret,  

 hvorfor der bør ske en reduktion af den fastsatte værdi, idet en køber ved et  

 eventuelt fremtidigt salg af anparterne ikke er garanteret at kunne realisere  

 andelene af K K/S, således at anpartsselskabet får sin andel af goodwill.
Der  

 bør således ske en reduktion på baggrund af forkøbsretten.
Det fremgår dog  

 ligeledes af overenskomsten, at den er gensidig uopsigelig, men kan  

 genforhandles  

 hvert år i januar måned.
Det kan derfor ikke udelukkes, at det ved en  

 eventuel  

 ændring af overenskomsten bliver muligt for deltagerne at afhænde uden om  

 forkøbsretten.
 Styrelsen skønner  

 herefter efter en samlet konkret vurdering, at den skattepligtige avance for  

 anparterne i A ApS i forbindelse med ophør af fuld dansk skattepligt medio  

 2001  

 kan opgøres med udgangspunkt i en værdiansættelse af goodwill til kr.  

 800.000.
 Told- og  

 Skattestyrelsen indstiller herefter, at den skattepligtige avance i henhold  

 til  

 aktieavancebeskatningslovens § 13 a for anparterne i A ApS, i forbindelse med  

 ophør af fuld dansk skattepligt medio 2001 kan opgøres med udgangspunkt i en  

 værdiansættelse af goodwill til kr. 800.000.
 Det bemærkes, at  

 der alene er taget stilling til værdien af goodwill men ikke til  

 handelsværdien  

 af anparterne i A ApS.
 Ligningsrådet  

  

 tiltræder  

 styrelsens indstilling.
