Fremsat den 17. februar 2004 af Sandy Brinck (S),  

 Jørn Pedersen (S) og Grete Schødts (S) Forslag til folketingsbeslutning om bedre omsorg i hjemmeplejen med fokus på udvikling,  

  

 helbred og forebyggelse Folketinget pålægger regeringen inden udgangen af 2004 at  

 fremsætte de nødvendige lovforslag og foretage de nødvendige ændringer i  

 administrative forskrifter til ændring af hjemmeplejen med henblik på at   

 	  

    

 tilføje sociale  

 kriterier i visitationen til afværgelse af ensomhed og depressioner m.v. og   

 	  

    

 indføre udviklingsmål  

 i hjemmeplejen som organiseringsprincip med henblik på en helhedsorienteret  

 indsats for borgeren.
Bemærkninger til forslaget Baggrund Hjemmeplejen har gennem de senere år været diskuteret ofte  

 og indgående i pressen, i Folketinget og i de danske hjem.
Diskussionen har  

 været kritisk over for en hjemmepleje med manglende omsorg og stive regler,  

 kontrolsystemer, stopure og skemaer.
Hjemmeplejen er kort sagt blevet for  

 maskinel og mindre omsorgsorienteret.
Denne kritik er Socialdemokratiet enig  

 i.
Gennem de sidste 10 år har udviklingen inden for  

 hjemmeplejen bl.a. været at styrke retssikkerheden for brugerne samt at sikre  

 mere gennemskuelighed og en mere effektiv organisering af hjemmeplejen.
Det  

 har  

 givetvis været en nødvendig udvikling til gavn for brugernes retssikkerhed,  

 men  

 Socialdemokratiet mener, at udviklingen er tippet over, så kontrol og  

 standardisering er gået ud over den menneskelige fleksibilitet og omsorg  

   

 elementer, som ethvert arbejde med mennesker bør indeholde.
Der skal være en  

 balance  

 mellem menneskelig fleksibilitet og retssikkerhedsmæssige standarder.
De seneste års tiltag med frit valg af leverandør har  

 bidraget betragteligt til, at balancen er tippet.
Brugeren er i stigende grad  

 blevet en kunde, der skal have en standardvare, frem for at være en borger,  

 som  

 skal have individuel støtte til et godt og værdigt liv.
Socialdemokratiet  

 ønsker med dette forslag at genskabe balancen, så det sikres, at der både er  

 retssikkerhed og menneskelighed i hjemmeplejen.
De to målsætninger supplerer  

 hinanden.
Formål Med udgangspunkt i ovenstående er der således behov for en  

 reform af organiseringen af og målet med hjemmeplejen.
Målet er, at hjemmeplejen får et klarere socialpolitisk  

 sigte og konkrete socialpolitiske mål for den hjælp, der ydes, med et større  

 fokus på omsorg, end tilfældet er i dag.
Således står der f.eks. i dag i  

 servicelovens kapitel 14, jf. lovbekendtgørelse nr. 764 af 26. august 2003, i  

 overskriften: »Personlig hjælp, omsorg og pleje m.v.«; men herudover optræder  

 begrebet omsorg ikke i de efterfølgende paragraffer.
Det kan undre, at hjemmehjælpen i Danmark er tilrettelagt  

 ud fra styringsredskaber, som ikke anvendes i øvrige sociale serviceområder,  

 hvor rammer og formål derimod er det fremherskende organiseringsprincip.  

 Hjemmeplejens minutiøse tilrettelæggelse finder eksempelvis  

  

 ikke  

  

 sted i daginstitutionerne, hvor  

 hvert barn  

  

 ikke  

  

 er tildelt et antal  

 minutters højtlæsning, kram, toiletbesøg og lign.
Derimod styres den  

 pædagogiske pasning af målsætninger for arbejdet med børnene ud fra et  

 udviklingsperspektiv og i tillid til personalets faglighed.
Det samme gør sig  

 gældende for støtte- og kontaktpersoner (SKP), hvor der gives en tidsramme,  

 som  

 medarbejder og bruger selv fastlægger den konkrete anvendelse af.
Socialdemokratiet ønsker, at der vises tillid til borgeren  

 såvel som til personalet, så de i fællesskab kan tilrettelægge indholdet i  

 hjemmehjælpen på baggrund af udviklingsmål med en tilhørende tidsramme.  

 Forslaget stilles primært med udgangspunkt i de mange debatter omkring  

 støtten  

 til svage ældre.
Socialdemokratiet vil dog erindre om, at hjemmepleje også  

 tildeles yngre med behov for pleje i hjemmet, og at disse naturligvis også  

 vil  

 nyde gavn af forslaget.
Formålet er således at give hjemmeplejen et helhedssyn på  

 den borger, som har brug for hjælp og støtte, samt at indarbejde et  

 forebyggende sigte med den hjælp, som ydes.
Borgeren skal igennem  

 hjemmeplejen  

 støttes til at mobilisere og trække på eget positivt overskud, som igen kan  

 få  

 borgeren til at modstå ensomhed, sygdom og lidelse.
Forebyggelse Det er utrolig vigtigt, at hjemmeplejen ikke tager  

 udgangspunkt i, at aldring ufravigeligt medfører svækkelse.
Tværtimod kan man  

 med systematisk og grundigt forebyggende arbejde nedbringe en betragtelig del  

 af de uønskede tilstande, der ofte indtræder hos ældre mennesker.
I sundhedsfremme- og forebyggelsesarbejdet er det vigtigt,  

 at man ikke arbejder enten-eller, men forsøger at kombinere de to tilgange i  

 hverdagens aktiviteter, så borgeren kan forblive sund, rask og aktiv længst  

 muligt.
Bjørn Holstein, professor i medicinsk sociologi ved Panum  

 Instituttet,  

 understregede på Folketingets høringer i 2001-02 om det aldrende samfund, at  

 netop forebyggelse på ingen måde er for sent, men tværtimod er et ganske  

 effektivt middel og med stor betydning for gamle mennesker, jf.  

 Socialudvalget,  

 alm. del  bilag 161.
Det kræver imidlertid, at der i endnu højere grad, end  

 tilfældet er i dag, arbejdes målrettet for at forhindre sygdomme, ulykker og  

 ensomhed.
På Folketingets høringer i 2001-02 om det aldrende samfund blev det  

 netop understreget af bl.a. professor og overlæge Marianne Schroll fra  

 Bispebjerg Hospital, at forebyggelse af yderligere nedsættelse af  

 funktionsevne  

 bør foregå kontinuerligt frem for at lave lappeløsninger med hjælpemidler,  

 efterhånden som behovet stiger, jf.
Socialudvalget, alm. del.  bilag  

 161.
Ved fornuftig indretning af hjemmet og høje  

 hygiejnestandarder m.v. kan man med forholdsvis få midler forebygge en  

 forværret sundhedstilstand.
Men også når uheldet er ude, skal genoptræning og  

 andre tiltag forebygge nye komplikationer.
Samtidig er det vigtigt, at hjemmeplejen kan træne borgeren  

 til at komme ud blandt andre mennesker, eventuelt støtte borgeren i at gå i  

 terapien eller deltage i de aktiviteter, ældreorganisationer tilrettelægger  

 lokalt.
Det kan være at tilskynde til en daglig gåtur ved at indøve en rute  

 og  

 støtte borgeren i, at han/hun kan komme udenfor.
Dette har både til formål at  

 forbedre den ældres fysiske situation og at forbedre det »mentale helbred«  

 hos  

 den ældre.
Depressioner og ensomhed hænger nøje sammen med, om man kommer  

 uden  

 for en dør, hvilket alt for mange ældre desværre ikke gør.
Socialdemokratiet ønsker således at tilføje sociale  

 kriterier til at afhjælpe og forebygge sociale problemer såsom ensomhed som  

 en del  

 af hjemmeplejen.
Hjemmeplejen er i dag koncentreret om praktisk hjælp og  

 pleje.  

 I det omfang sociale problemer nævnes i gældende lov, er det som baggrund for  

 manglende evne til at udføre de praktiske gøremål i hjemmet og ved personlig  

 pleje.
Dette er ikke nok i et samfund, hvor flere og flere ældes langt væk  

 fra  

 den øvrige familie, og hvor den enkelte i højere grad har behov for at skabe  

 egne netværk.
Sociale kriterier skal indgå i visitationen, således at  

 tildelingen sker med baggrund i det konkrete behov og som udgangspunkt er  

 midlertidig  med henblik på at støtte borgeren i at skabe sine egne  

 netværk.
Rammestyring via udviklingsmål Fokus skal flyttes væk fra, hvad borgeren  

  

 ikke  

  

 kan.
Socialdemokratiet foreslår, at udgangspunktet for tildeling  

 flyttes fra funktionsnedsættelser til fokus på støtte til at bevare  

 værdighed,  

 respekt og selvstændighed, herunder opøvelse og bevarelse af funktioner.
Hvor  

 udgangspunktet i dag er den enkeltes funktionsnedsættelse(r), ønsker  

 Socialdemokratiet at ændre udgangspunktet, således at der i højere grad tages  

 udgangspunkt i det, borgeren  

  

 kan  

                                                                         .  

                                                                            Bor  

 Borgeren skal i langt større udstrækning støttes til at mobilisere og trække  

 på  

 eget positive overskud.
Dette skal være udgangspunktet for den dialog mellem  

 borger og hjemmehjælp, der skal danne ramme om tilrettelæggelsen af den  

 hjælp,  

 som borgeren skal modtage.
Hermed vil der stadig være visitationskriterier  

 til  

 vurdering af den enkeltes behov, men disse skal indeholde socialpolitiske  

 udviklingsmål.
Tilfredshed gennem indflydelse Målet er en øget tilfredshed for både bruger og personale.  

 Frem for en ydelsesbeskrivelse med ensartethed ønsker socialdemokratiet at  

 give  

 brugerne fleksibilitet og personalet mulighed for at bruge sin faglighed.  

 Ønsket er at sætte borgeren i centrum.
Det må og skal være således, at  

 systemet  

 tilpasser sig borgerens behov  det er ikke borgeren, der skal indstille  

 og  

 tilpasse sine behov efter systemet! Det er i mødet mellem borger og  

 personale,  

 at de konkrete ydelser defineres, og ikke ud fra færdiglavede skemaer.
En mere fleksibel model med øget selvbestemmelse til  

 borgeren er en mere værdig måde at tilrettelægge den hjælp, det offentlige  

 yder, på  en hjælp, der ydes i respekt for brugerens individuelle behov  

 og  

 livets gang, hvor forskellige dage kan medføre forskellige behov.
Disse behov  

 må og skal have forrang på bekostning af fastlagte skemaer og rigide  

 regelsæt.
Det er vigtigt for borgerne, at der er tryghed og vished  

 omkring den hjælp, de modtager, hvilket opnås via en aftale, som borgeren har  

 indflydelse på som aftalepartner.
De formulerede mål for borgerens udvikling  

 bliver udgangspunktet for en aftale mellem personalet og borgeren om, hvad  

 borgeren kan forvente af hjælp, hvornår hjælpen udføres samt med hvilket  

 formål.
Visitationen opstiller udviklingsmål i dialog med borgeren, hvor  

 kommunens kvalitetsstandarder benyttes til at tildele en tidsramme til  

 opfyldelse af disse mål.
Aftalen kan ændres og tilpasses mellem borgeren og  

 personalet, ligesom de på baggrund af en helhedsvurdering kan vende tilbage  

 til  

 visitator med henblik på at ændre mål og tidsramme.
Tværfaglige team  helhed og færre ansigter   

 tryghed for brugeren Alt for mange hjemmehjælpsbrugere møder et utal af  

 personale i deres hjem, hvilket dels ikke giver optimal tryghed, dels hindrer  

 en ordentlig omsorg, da dette kræver kendskab til det menneske, man skal  

 hjælpe.
Målet er, at borgeren møder færre ansigter, og at dette fører til en  

 bedre omsorg.
At ændre fokus fra funktionsnedsættelser hos borgeren til i  

 stedet at anskue borgeren som det hele menneske, som han/hun er, forudsætter  

 en  

 tværfaglig organisering af personalet.
Social- og sundhedshjælperen,  

 hjemmehjælperen, hjemmesygeplejersken og fysioterapeuten bør derfor danne et  

 team med tilhørende gruppering af brugere, hvor man gensidigt kan trække på  

 de  

 forskellige kompetencer, som disse faggrupper repræsenterer.
På denne måde  

 opnås helhed i indsatsen, samtidig med at borgerens hjem ikke bliver en  

 »banegård« med tilrejsende personaler.
Denne målsætning støttes bl.a. af Marianne Schroll, overlæge  

 og professor fra Bispebjerg Hospital, der på Folketingets høringer om det  

 aldrende samfund netop pointerede, at rehabilitering af ældres funktionsevner  

 kræver tværfaglighed, jf.
Socialudvalget, alm. del  bilag 161. Dette  

 gælder  

 både ved genoptræning efter en operation og ved almindelig træning til  

 opretholdelse eller forøgelse af funktionsniveau, hvor hjemmeplejen specifikt  

 nævnes som stedet, hvor disse mål bør indgå.
Rekruttering og fastholdelse via arbejdsglæde  

 og faglig stolthed Personalet i hjemmeplejen har de seneste år måttet lægge  

 ører til megen negativ omtale i den offentlige debat.
Der har været offentlig  

 kritik af deres fag og indsats, samtidig med at de i deres daglige arbejde  

 oplever en frustration over ikke at kunne levere en ordentlig omsorg og en  

 frustration over manglende muligheder for at udøve den faglighed, de er  

 uddannet til at møde brugeren med.
Socialdemokratiet mener ikke, at den  

 offentlige debats negative optik på hjemmeplejens indsats er berettiget, men  

 anerkender, at der bør arbejdes målrettet for at genskabe den interne  

 arbejdsglæde og faglige stolthed i hjemmeplejen.
Hjemmeplejen har i dag alt  

 for  

 store problemer med sygefravær, nedslidning og arbejdsskader, som i meget høj  

 grad kan ses som udtryk for manglende trivsel og stolthed omkring  

 hjemmeplejens  

 arbejde.
Derfor bør en reform af hjemmeplejen indtænke rekruttering  

 og fastholdelse af personale.
Socialdemokratiet er sikre på, at det både i  

 forhold til rekruttering og fastholdelse handler om arbejdsglæde, og at der  

 skal ydes en langt større indsats for at gøre det daglige arbejdsmiljø både  

 sikrere og mere indholdsrigt.
Den fremlagte reorganisering giver personalet  

 større indflydelse på eget arbejde og udviser tillid til og krav om  

 faglighed.  

 Således imødekommer man ønsket om at gøre arbejdsdagen for den enkelte plejer  

 mere udfordrende.
Der er med andre ord tale om et større medejerskab hos den  

 enkelte medarbejder i forhold til tilrettelæggelsen af det daglige arbejde.
 Dette vil efter Socialdemokratiets klare overbevisning skabe  

 større glæde i den enkelte plejers arbejdsdag og dermed smitte positivt af på  

 arbejdsmiljøet, sygefraværet og ikke mindst hjælpen til brugeren.
Skriftlig fremsættelse Sandy Brinck  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre omsorg i hjemmeplejen med fokus på udvikling,  

 helbred og forebyggelse.
(Beslutningsforslag nr.
B 127).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
