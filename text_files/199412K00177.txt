Nr LSF 177 Forslag til Lov om ændring af lov om støtte til jordbrugets  

 strukturudvikling og til økologisk jordbrug m.v.
Fremsat af landbrugs- og fiskeriministeren (Henrik Dam Kristensen) den 22. februar 1995 Vedtaget ved tredjebehandling den 16. maj 1995 Lov nr. 398 af 14/06/1995 § 1 I lov om støtte til jordbrugets strukturudvikling og til økologisk  

 jordbrug m.v., jf. lovbekendtgørelse nr. 247 af 11. april 1994, som senest  

 ændret ved lov nr. 1105 af 21. december 1994, foretages følgende ændring:
 Efter § 20 l indsættes:
»Kapitel 7 e Tilskud til foranstaltninger i ugunstigt stillede områder § 20 m.
Landbrugs- og fiskeriministeren kan yde tilskud til ejere  

 og forpagtere af jordbrugsbedrifter i henhold til Det Europæiske Fællesskabs  

 regler om særlige foranstaltninger til fordel for landbrug i bjergområder og  

 i visse ugunstigt stillede områder.
 Stk. 2. Landbrugs- og fiskeriministeren kan fastsætte regler om,  

 hvilke foranstaltninger der kan ydes tilskud til, herunder om størrelse og  

 udbetaling af tilskud.
Stk. 3. Tilskud efter dette kapitel kan gives inden for et beløb,  

 der fastsættes på de årlige finanslove.« § 2 Tidspunktet for lovens ikrafttræden fastsættes af landbrugs- og  

 fiskeriministeren.
Oprindeligt fremsat forslag § 1 I lov om støtte til jordbrugets strukturudvikling og til økologisk  

 jordbrug m.v., jf. lovbekendtgørelse nr. 247 af 11. april 1994, som senest  

 ændret ved lov nr. 1105 af 21. december 1994, foretages følgende ændringer:
 1. Efter § 20 l indsættes:
»Kapitel 7 e Tilskud til foranstaltninger i ugunstigt stillede områder § 20 m.
Landbrugs- og fiskeriministeren kan yde tilskud til ejere  

 og forpagtere af jordbrugsbedrifter på Bornholm i henhold til Det Europæiske  

 Fællesskabs regler om særlige foranstaltninger til fordel for landbrug i  

 bjergområder og i visse ugunstigt stillede områder.
 Stk. 2. Landbrugs- og fiskeriministeren kan fastsætte regler om,  

 hvilke foranstaltninger der kan ydes tilskud til, herunder om størrelse og  

 udbetaling af tilskud.
 Stk. 3. Tilskud efter dette kapitel kan gives inden for et beløb,  

 der fastsættes på de årlige finanslove.«.
§ 2 Tidspunktet for lovens ikrafttræden fastsættes af landbrugs- og  

 fiskeriministeren.
Bemærkninger til lovforslaget Almindelige bemærkninger 1. Lovforslagets formål Det er hensigten at søge Bornholm, det vil sige Bornholms Amtskommune,  

 udpeget som et ugunstigt stillet område i henhold til Rådets direktiv af 28.  

 april 1975 om landbrug i bjergområder og i visse ugunstigt stillede områder  

 (75/268/EØF). Lovforslaget har til formål at medvirke til at opretholde  

 jordbrugsvirksomhed på Bornholm samt modvirke affolkning af øen.
Regeringen har til hensigt at ansøge Europa-Kommissionen om at få Bornholm  

 udpeget som et ugunstigt stillet område i henhold til artikel 3, stk. 5, i  

 Rådets direktiv om landbrug i bjergområder og i visse ugunstigt stillede  

 områder.
I ansøgningen redegøres for de særlige forhold, der gør sig gældende  

 for jordbruget på Bornholm.
Europa-Kommissionen vil foretage en teknisk  

 behandling af ansøgningen med henblik på forelæggelse af forslag til  

 vedtagelse af Rådet for Den Europæiske Union.
Det må forventes, at Rådets  

 vedtagelse tidligst kan foreligge 8 til 12 måneder efter ansøgningens  

 fremsendelse.
Det er især Bornholms beliggenhed og de dermed forbundne  

 transportudgifter, der gør det vanskeligere at drive jordbrug på Bornholm end  

 i resten af Danmark.
Det skønnes, at alene transportforholdene påfører  

 jordbruget og dets forarbejdningsvirksomheder ekstraomkostninger på mindst 19  

 mill. kr. årligt.
En stor andel af de erhvervsaktive på Bornholm er i dag beskæftiget enten  

 i jordbrugserhvervet eller i fødevareindustrien.
Forslaget skal derfor ses  

 som et led i bestræbelserne på at medvirke til at fastholde en erhvervsaktiv  

 befolkning på Bornholm.
 Med lovforslaget får landbrugs- og fiskeriministeren mulighed for at  

 fastsætte de regler, der er nødvendige for på Bornholm at gennemføre  

 fællesskabsreglerne om særlige støtteforanstaltninger til jordbrug i områder,  

 hvor naturbetingede forhold gør det vanskeligt at drive jordbrug.
 Lovforslaget skal ses i sammenhæng med de øvrige initiativer i den  

 såkaldte Bornholmspakke, som regeringen har taget med henblik på at afhjælpe  

 Bornholms særlige økonomiske problemer.
2. EU's ordning for landbrug i visse ugunstigt stillede  

 områder I henhold til Rådets direktiv af 28. april 1975 om landbrug i bjergområder  

 og i visse ugunstigt stillede områder (75/268/EØF) kan medlemslandene indføre  

 en særlig støtteordning for ugunstigt stillede områder.
Bestemmelserne om udpegning af ugunstigt stillede områder er indeholdt i  

 Rådets direktiv om landbrug i bjergområder og i visse ugunstigt stillede  

 områder.
Bestemmelserne om støtte er indeholdt i Rådets forordning af 15.  

 juli 1991 om forbedring af landbrugsstrukturernes effektivitet (2328/91/EØF).  

 Rådets direktiv om landbrug i bjergområder og i visse ugunstigt stillede  

 områder omfatter tre kategorier af områder: egentlige bjergområder, ugunstigt  

 stillede områder, der trues af affolkning og begrænsede områder med særlige  

 ulemper.
De begrænsede områder kan højst udgøre 4 pct. af det pågældende  

 medlemslands samlede areal.
 Det forventes, at Bornholm af Europa-Kommissionen vil kunne blive udpeget  

 i sidstnævnte kategori i overensstemmelse med direktivets artikel 3, stk. 5.  

 I henhold hertil er der mulighed for at udpege områder med særlige ulemper  

 for så vidt, at bevarelsen af landbrug i områderne er nødvendig for at sikre  

 vedligeholdelse af den naturlige struktur og områdernes turistmæssige  

 virksomhed.
 I henhold til direktivet er der mulighed for at yde udligningsgodtgørelse,  

 støtte til kollektive investeringer samt forhøjet støtte til investeringer i  

 forbindelse med forbedringsplaner.
Udligningsgodtgørelsen ydes som kompensation for de naturbetingede ulemper  

 og tilsigter at forbedre indkomsten for landbrugerne i de ugunstigt stillede  

 områder.
Størrelsen af udligningsgodtgørelsen fastsættes i forhold til graden  

 af de naturbetingede ulemper i området.
Udligningsgodtgørelsen ydes som et årligt tilskud til den enkelte  

 landbruger i ugunstigt stillede områder.
For at være berettiget til støtte  

 skal landbrugeren dyrke mindst 3 hektar udnyttet landbrugsareal, og  

 landbrugeren skal forpligte sig til at udøve landbrugsvirksomhed i mindst 5  

 år fra den første udbetaling af udligningsgodtgørelsen.
En landbruger, der  

 modtager folkepension eller førtidspension, frigøres imidlertid fra denne  

 forpligtelse.
Udligningsgodtgørelsen skal udgøre mindst 20,3 ECU pr. storkreaturenhed  

 eller pr. hektar, og der kan højst ydes støtte til 120 enheder pr. bedrift.  

 Godtgørelsen beregnes i forhold til antallet af kvæg, får, geder og heste og  

 til det dyrkede landbrugsareal på den enkelte bedrift.
Ved en  

 storkreaturenhed forstås i denne forbindelse tyre, køer og andet kvæg på over  

 to år samt heste, der er ældre end 6 måneder.
Godtgørelsen beregnes i forhold til besætningens størrelse og kan højst  

 udgøre 150 ECU pr. storkreaturenhed eller pr. hektar.
Den samlede godtgørelse  

 må endvidere ikke overstige 150 ECU pr. hektar af bedriftens samlede  

 foderareal, og der kan maksimalt ydes tilskud til 1,4 storkreaturenhed pr.  

 hektar af bedriftens samlede foderareal.
Malkekøer kan indgå i beregningsgrundlaget, hvis der er tale om et område,  

 hvor mælkeproduktion udgør en vigtig del af bedrifternes produktion.
Antallet  

 af malkekøer kan ikke indgå med mere end 20 enheder i beregning af  

 udligningsgodtgørelse.
 Når der er tale om anden produktion end ovennævnte animalske produktion,  

 beregnes udligningsgodtgørelsen i forhold til det udnyttede areal med fradrag  

 af arealer med foderafgrøder, med hvede samt med intensivt dyrkede afgrøder.  

 Endvidere sker der fradrag af arealer med æble- og pæretræer, hvis disse  

 arealer overstiger 0,5 hektar pr. bedrift.
 Tilskud til kollektive investeringer kan ydes til investeringer i  

 foderproduktion, herunder til oplagring og fordeling af foder samt til  

 forbedring og udlægning af vedvarende græsarealer, der drives i fællesskab.  

 Tilskuddet kan højst udgøre 150.000 ECU pr. kollektiv investering og 750 ECU  

 pr. forbedret eller udlagt hektar græsareal.
Tilskuddet til investeringer i henhold til en forbedringsplan efter Rådets  

 forordning om forbedring af landbrugsstrukturernes effektivitet kan normalt  

 højst udgøre 35 pct. af investeringsudgiften vedrørende fast ejendom og højst  

 20 pct. af investeringsudgiften vedrørende andre investeringer.
Tilskud til  

 forbedringsplaner ydes efter lovens kapitel 2.
For landbrug, der er beliggende i et område, der er udpeget som et  

 ugunstigt stillet område, forhøjes lofterne for tilskud således, at  

 tilskuddet højst kan udgøre 45 pct. af investeringsudgiften vedrørende fast  

 ejendom og højst 30 pct. af investeringsudgiften vedrørende andre  

 investeringer.
Det er en betingelse for at opnå tilskud efter de forhøjede  

 satser, at landbrugeren opfylder de almindelige regler for at få godkendt en  

 forbedringsplan.
 Den Europæiske Udviklings- og Garantifond for Landbruget (EUGFL)  

 medfinansierer op til 25 pct. af de nationale udgifter.  

 Udligningsgodtgørelse, der ydes til landbrugere, der oppebærer folkepension  

 eller førtidspension, er ikke medfinansieringsberettiget.
3. Jordbrug på Bornholm I Bornholms erhvervsstruktur indgår jordbrug, fiskeri og turisme som  

 væsentlige elementer.
Jordbruget, fiskeriet og fødevareindustrien står alene  

 for over en tredjedel af den samlede erhvervsomsætning på Bornholm.
Det er  

 vigtigt af hensyn til øens beskæftigelse og for fastholdelse af øens  

 befolkning at bevare en stor råvareproduktion fra jordbruget.
Af øens samlede  

 antal beskæftigede er over 10 pct. ansat i fødevareindustrien.
Jordbruget på Bornholm omfattede i 1993 i alt 1.023 bedrifter med et  

 samlet dyrket areal på 34.180 hektar svarende til henholdsvis 1,4 pct. af  

 jordbrugsbedrifterne og 1,2 pct. af det dyrkede areal i Danmark.
Bornholms  

 areal udgør 588,2 km2 svarende til 1,4 pct. af Danmarks samlede areal.
Strukturudviklingen i bornholmsk jordbrug afviger på væsentlige punkter  

 fra strukturudviklingen på landsplan.
For det første har nedgangen i antallet  

 af bedrifter været større på Bornholm end i det øvrige Danmark.
Antallet af  

 bedrifter blev i perioden 1970 til 1993 reduceret med mere end 60 pct.
For  

 det øvrige Danmark udgjorde nedgangen i samme periode 50 pct.
For det andet  

 er jordbruget på Bornholm i højere grad end i resten af landet kendetegnet  

 ved mindre bedrifter.
Med hensyn til grundværdierne adskiller Bornholm sig ligeledes fra det  

 øvrige land.
I 1994 udgjorde den gennemsnitlige grundværdi pr. hektar på  

 Bornholm 56 pct. af landsgennemsnit.
Bornholms beliggenhed medfører store omkostninger i forbindelse med fragt  

 af varer.
For jordbruget er der tale om merudgifter for varer, der fragtes  

 til øen og mindreindtægter for varer, der sendes bort fra øen.  

 Jordbrugserhvervet på Bornholm opnår derfor en lavere nettopris ved salg af  

 produkter samtidig med, at der må betales en højere pris ved køb af  

 brændstof, maskiner, byggematerialer m.v.
For Bornholm som helhed vurderes de  

 samlede ekstraomkostninger i forbindelse med fragt af produkter til og fra  

 øen i jordbruget og dets forarbejdningsvirksomheder at udgøre ca. 19 mill.  

 kr. årligt, hvoraf ca. 5,3 mill. kr. alene vedrører transport af varer til  

 jordbruget på Bornholm.
4. Lovforslagets økonomiske konsekvenser Efter EU-reglerne kan medlemslandene vælge at yde udligningsgodtgørelse  

 pr. hektar og pr. storkreaturenhed til kvægproducenter.
Det enkelte  

 medlemsland kan fastlægge godtgørelsen inden for rammerne på 20,3 -150 ECU  

 pr. storkreaturenhed eller pr. hektar.
Det er hensigten at yde en udligningsgodtgørelse til jordbrugere på  

 Bornholm.
Udligningsgodtgørelsen kan for den enkelte jordbruger være baseret  

 på en godtgørelse pr. hektar eller på en godtgørelse pr. storkreaturenhed til  

 kvægproducenterne.
På baggrund af de ovennævnte særlige forhold, der gør sig  

 gældende for jordbruget på Bornholm, er det hensigten at fastsætte en  

 udligningsgodtgørelse på 75 ECU pr. hektar og på 60 ECU pr. storkreaturenhed.
Der skønnes på Bornholm at være et støtteberettiget areal på ca. 12.000  

 hektar.
Arealets størrelse afhænger imidlertid af Europa-Kommissionens  

 fortolkning af fradragsbestemmelserne i relation til forholdene på Bornholm  

 samt af de aktuelle markplaner.
Det er forudsat ved opgørelse af de  

 støtteberettigede arealer, at kornarealerne på Bornholm, bortset fra  

 hvedearealerne, medregnes som støtteberettigede arealer.
Derudover skønnes  

 der på Bornholm at være ca. 6.000 støtteberettigede storkreaturenheder.
Europa-Kommissionen har ved Landbrugs- og Fiskeriministeriets henvendelse  

 oplyst, at fradrag af arealer med intensivt dyrkede afgrøder vil bero på en  

 konkret vurdering af de lokale forhold i øvrigt.
Europa-Kommissionen vil  

 således i forbindelse med den tekniske behandling af en dansk ansøgning om at  

 få Bornholm udpeget som et område med særlige naturbetingede ulemper foretage  

 en undersøgelse af, hvorvidt kornarealerne kan betegnes som arealer med  

 intensivt dyrkede afgrøder.
De samlede årlige udgifter til udligningsgodtgørelse på Bornholm skønnes  

 at ville udgøre 9,4 mill. kr. i 1995, 9,3 mill. kr. i 1996 og 9,4 mill. kr. i  

 de efterfølgende år.
Tilskuddet forventes udbetalt årligt som et engangsbeløb  

 på baggrund af en ansøgning.
Den Europæiske Udviklings- og Garantifond for  

 Landbruget (EUGFL) medfinansierer op til 25 pct. af de nationale udgifter,  

 bortset fra udgifter til udligningsgodtgørelse, som ydes til jordbrugere, der  

 oppebærer folkepension eller førtidspension.
 Ud over at yde udligningsgodtgørelse er det endvidere hensigten at anvende  

 en forhøjet tilskudsprocent til investeringer i forbindelse med  

 forbedringsplaner for jordbrugsbedrifter i henhold til EU-reglerne herom.
Det skønnes, at der årligt ydes støtte til tilskudsberettigede  

 investeringer på ca. 13 mill. kr. på Bornholm.
Det skønnes, at en forhøjet  

 tilskudsprocent vil medføre en merudgift for hvert års investeringer på ca. 2  

 mill. kr.
Denne merudgift afholdes over en 7-10 årig periode afhængig af  

 investeringens art.
Det betyder, at merudgiften det første år (i 1996) bliver  

 0,1 mill. kr., hvorefter merudgiften stiger med 0,1 mill. kr. i 1997 og  

 derefter med 0,2 mill. kr. i de efterfølgende år, indtil udgiften når sit  

 maksimum på 2,0 mill. kr.
EUGFL medfinansierer op til 25 pct. af udgiften til  

 det samlede tilskud.
 Lovforslaget skønnes at medføre følgende udgifter til udbetaling af  

 udligningsgodtgørelse og af forhøjet tilskud til forbedringsplaner samt  

 indtægter i form af medfinansiering fra EUGFL:
EU-medfinansieringen sker på grundlag af foregående års udgifter.  

 Lovforslaget skønnes at medføre mindreindtægter i forhold til det, der er  

 forudsat på FL 1995, idet der ikke kan opnås EU-refusion af udgifter til  

 kontrol og administration.
Det forudsættes, at der vil blive stillet midler  

 til rådighed fra EUGFL til medfinansiering af foranstaltningen ud over de  

 midler, der allerede er stillet til rådighed for mål 5a-foranstaltninger i  

 Danmark i perioden 1994-99.
Udgiften til det forhøjede tilskud til forbedringsplaner vil blive afholdt  

 under § 24.23.05.10 Rentetilskud, moderniseringslovens kap. 1/tilskud,  

 strukturlovens kap. 2. Bevillingen hertil overføres fra den bevilling, som på  

 FL 1995 under § 24.23.05.45. Bjergdirektivet, Bornholm, er afsat til  

 gennemførelse af Rådets direktiv om landbrug i bjergområder og i visse  

 ugunstigt stillede områder.
Tilskud under § 24.23.05.10. ydes inden for  

 tilsagnsrammer, der fastsættes på de årlige bevillingslove.
For 1995 vil  

 tilsagn om det forhøjede tilskud til forbedringsplaner blive ydet inden for  

 den tilsagnsramme, som er fastsat på FL 1995.
Udgiften til udligningsgodtgørelsen vil blive afholdt under § 24.23.05.45.  

 Bjergdirektivet, Bornholm, inden for den bevilling som på FL 1995 blev afsat  

 til gennemførelse af nærværende lovforslags foranstaltninger.
Endvidere vil  

 der under § 24.23.05.45. Bjergdirektivet, Bornholm, på de årlige  

 bevillingslove blive søgt om adgang til, at uforbrugte beløb kan overføres  

 til genbevilling i senere finansår, første gang på forslag til lov om  

 tillægsbevilling for 1995.
 Merudgifter til administration og kontrol af tilskudsordningen afholdes  

 ligeledes inden for den bevilling, som på FL 1995 blev afsat til  

 gennemførelse af nærværende lovforslags foranstaltninger, jf. nedenfor.
5. Lovforslagets administrative og miljømæssige  

 konsekvenser Administrationen i Strukturdirektoratet for Landbrug og Fiskeri skønnes at  

 kræve et personaleforbrug på 0,5 årsværk i 1995 og på 1,5 årsværk i de  

 efterfølgende år.
Opgaverne omfatter etablering af ordningen, bevilling af  

 tilsagn og udbetaling af udligningsgodtgørelse.
Det er hensigten at henlægge  

 kontrolopgaverne til Plantedirektoratet, der allerede i dag kontrollerer  

 kvægbesætninger samt anvendelse af jordbrugsarealer på Bornholm i forbindelse  

 med de animalske præmieordninger og med hektarstøtteordningen.
Kontrol og  

 administration i Plantedirektoratet skønnes at kræve et personaleforbrug på  

 0,3 årsværk i 1995 og på 0,6 årsværk i de efterfølgende år.
Lønudgiften til Strukturdirektoratet for Landbrug og Fiskeri anslås til  

 0,2 mill. kr. årligt i 1995 og til 0,5 mill. kr. i de efterfølgende år.  

 Øvrige driftsudgifter anslås til 0,1 mill. kr. i 1995 og til 0,3 mill. kr. i  

 de efterfølgende år.
Desuden påregnes i 1995 udgifter til udbygning af EDB og  

 til etablering af nye arbejdspladser på i alt 0,5 mill. kr.
Den del af  

 beløbet på 0,5 mill. kr., som ikke anvendes i 1995, vil på forslag til lov om  

 tillægsbevilling for 1995 blive søgt overført til 1996.
Lønudgiften til Plantedirektoratet anslås til 0,2 mill. kr. i 1995 og til  

 0,3 mill. kr. i de efterfølgende år.
Endvidere anslås øvrige driftsudgifter  

 til 0,1 mill. kr. i 1995 og til 0,2 mill. kr. i de efterfølgende år.
Tabel 1. Statens øgede personalebehov Merudgifterne til kontrol og administration af tilskudsordningen afholdes  

 inden for den bevilling, der på FL 1995 er afsat til gennemførelse af  

 bjergdirektivet på Bornholm, jf. 24.23.05.45. Bjergdirektivet, Bornholm.  

 Beløbene for 1995 overføres til henholdsvis Strukturdirektoratet for Landbrug  

 og Fiskeri og til Plantedirektoratet på forslag til lov om tillægsbevilling  

 for 1995.
 Lovforslaget vil ikke få administrative konsekvenser for kommuner eller  

 amtskommuner.
 Lovforslaget har ingen miljømæssige konsekvenser.
6. Notifikation Lovforslaget skal notificeres for Europa-Kommissionen.
7. Høring Lovforslaget har været forelagt Amtsrådsforeningen i Danmark, Bornholms  

 Amtskommune, Dansk Erhvervslandbrug, Dansk Familielandbrug, De Danske  

 Landboforeninger, Kommunernes Landsforening og Landbrugsraadet.
Bemærkninger til lovforslagets enkelte bestemmelser Til § 1 Under forudsætning af, at Rådet for Den Europæiske Union på grundlag af et  

 forslag fra Europa-Kommissionen godkender Bornholm som et ugunstigt stillet  

 område efter reglerne i Rådets direktiv om landbrug i bjergområder og i visse  

 ugunstigt stillede områder, er det hensigten, at landbrugs- og  

 fiskeriministeren fastsætter nærmere regler om ydelse af  

 udligningsgodtgørelse til jordbrugere på Bornholm i overensstemmelse med  

 EU-reglerne herom.
Det er hensigten i overensstemmelse med EU-reglerne herom at fastsætte  

 regler om, at en ansøger om udligningsgodtgørelse skal dyrke mindst 3 hektar  

 udnyttet jordbrugsareal og skal forpligte sig til at udøve  

 jordbrugsvirksomhed i mindst fem år fra den første udbetaling af  

 udligningsgodtgørelse finder sted.
En jordbruger, der modtager folkepension  

 eller førtidspension, frigøres imidlertid fra denne forpligtelse.
 Det er endvidere hensigten at fastsætte regler om, til hvilke dyr og til  

 hvilke arealer der på Bornholm vil kunne søges udligningsgodtgørelse.
Ifølge fællesskabsreglerne kan der ydes godtgørelse i henhold til antallet  

 af kvæg, heste, får og geder pr. bedrift.
Der kan maksimalt ydes tilskud til  

 120 storkreaturenheder pr. bedrift.
Godtgørelsen må ikke overstige 150 ECU  

 pr. hektar af bedriftens foderareal, og der kan maksimalt ydes tilskud til  

 1,4 storkreaturenhed pr. hektar af bedriftens samlede foderareal.
Endvidere  

 kan der højst ydes tilskud til 20 malkekøer pr. bedrift i områder, hvor  

 mælkeproduktionen udgør en vigtig del af bedrifternes produktion.
 Der skønnes på Bornholm at være ca. 6.000 tilskudsberettigede  

 storkreaturenheder.
 Ifølge fællesskabsreglerne kan der tillige ydes udligningsgodtgørelse i  

 forhold til det udnyttede areal med fradrag af arealer med:
- foderafgrøder, - hvede (bortset fra arealer med blød hvede, hvor udbyttet ikke overstiger  

 2,5 tons pr. hektar), - æbler og pærer (hvis disse arealer overstiger 0,5 hektar pr. bedrift), - sukkerroer og - arealer med intensivt dyrkede afgrøder.
Der skønnes på Bornholm at være ca. 12.000 hektar støtteberettiget areal  

 forudsat, at kornarealerne, bortset fra hvedearealerne, medregnes som  

 tilskudsberettigede arealer.
Der kan højst ydes tilskud til 120 enheder  

 (hektar/storkreaturenheder) pr. bedrift.
 Udligningsgodtgørelse forventes udbetalt som et årligt engangsbeløb til  

 jordbrugere på Bornholm på baggrund af en årlig ansøgning.
 Det er endvidere hensigten at fastsætte regler om, at der i de udpegede  

 områder kan anvendes en forhøjet tilskudsprocent til investeringer i  

 forbindelse med forbedringsplaner for jordbrugsbedrifter i henhold til  

 EU-reglerne herom.
 For jordbrug, der er beliggende i et område, der er udpeget som et  

 ugunstigt stillet område, forhøjes lofterne for tilskud således, at  

 tilskuddet højst kan udgøre 45 pct. af investeringsudgiften vedrørende fast  

 ejendom og højst 30 pct. af investeringsudgiften vedrørende andre  

 investeringer.
Til § 2 Da iværksættelse af støtteordningen på Bornholm for det første  

 forudsætter, at Rådet for Den Europæiske Union godkender, at øen omfattes af  

 Rådets direktiv om landbrug i bjergområder og i visse ugunstigt stillede  

 områder, og dernæst at Europa-Kommissionen godkender den konkrete udformning  

 af tilskudsordningen, foreslås det, at landbrugs- og fiskeriministeren  

 fastsætter tidspunktet for lovens ikrafttræden.
Efter 2. behandling den 11. maj 1995 § 1 I lov nr. 1106 af 22. december 1993 om ophørsstøtte til jordbrugere  

 foretages følgende ændringer:
 1. I § 2, stk. 1, nr. 2, ændres »,» til:  

 »og«, og § 2, stk. 1, nr. 3, ophæves.
 Nr. 4 bliver herefter nr. 3.
 2. I § 2, stk. 2, indsættes efter  

 »støtteperioden«: », dog i mindst 5 år fra  

 ophørstidspunktet,».
 3. I § 2 indsættes efter stk. 2 som nye stykker:
 »Stk. 3. Afhændelsen eller bortforpagtningen af bedriftens  

 arealer, jf. stk. 2, kan tidligst ske 6 måneder før og senest på  

 ophørstidspunktet, jf. stk. 1. Hvis bedriftens arealer afhændes eller  

 bortforpagtes til en eller flere overtagere med forskellige  

 overtagelsestidspunkter, vil alle arealer, der er afhændet inden for en af  

 ansøger fastsat afviklingsperiode på indtil 6 måneder før ophørstidspunktet,  

 være omfattet af bedriftens arealer, jf. stk. 2.
Stk. 4. Den, der køber støttemodtagers jordbrugsbedrift med  

 henblik på udvidelse af sin egen jordbrugsbedrift, kan frasælge eller  

 bortforpagte de til jordbrugsbedriften tilhørende bygninger med op til 1 ha  

 af bedriftens areal til en køber eller forpagter, der ikke er godkendt som  

 overtager efter loven, jf. stk. 2.« Stk. 3 bliver herefter stk. 5.
 4. I § 2, stk. 3, der bliver stk. 5, ændres »og  

 2« til: »-4«.
 5. I § 4, stk. 1, nr. 2, ændres  

 »ophørstidspunktet« til: »overtagelsen«.
 6. I § 4, stk. 2, ændres »Efter« til:  

 »Fra«.
 7. I § 5, stk. 1, indsættes efter »jordfordeling«  

 ordene: »eller indgå i en almindelig udveksling af jordlodder«.
 8. § 7, stk. 1, affattes således:
»Frigjorte arealer, der overtages efter reglerne i §§ 4 og 5, skal  

 fra overtagelsen og i hele støtteperioden, dog i mindst 5 år fra  

 ophørstidspunktet, dyrkes jordbrugsmæssigt og miljømæssigt forsvarligt.« 9. I § 7, stk. 2, § 8, stk. 1, og § 8, stk. 2,  

 indsættes efter »skal«: »fra overtagelsen og«.
 10. § 9 affattes således:
 »§ 9. Det er en betingelse for udbetaling af ophørsstøtte, at  

 de i §§ 4-8 omhandlede betingelser er tinglyst som deklaration på den eller  

 de faste ejendomme, som omfatter bedriftens arealer, jf. § 2, stk. 2.
Stk. 2. Landbrugs- og fiskeriministeren kan fastsætte nærmere  

 regler om de i stk. 1 nævnte betingelser.« 11. I § 17 indsættes efter stk. 1 som nye stykker:
 »Stk. 2. Politiet yder nødvendig bistand ved udøvelsen af  

 beføjelser efter stk. 1.
Stk. 3. Justitsministeren kan efter forhandling med landbrugs- og  

 fiskeriministeren fastsætte nærmere regler om den i stk. 2 nævnte  

 bistand.« Stk. 2 og 3 bliver herefter stk. 4 og 5.
 12. I § 18, stk. 2 og 3, ændres »nr. 4«  

 til: »nr. 3«.
 13. § 18, stk. 4, affattes således:
»Stk. 4. Landbrugs- og fiskeriministeren kan bestemme, at  

 ophørsstøtten bortfalder, og at den ydede ophørsstøtte helt eller delvis skal  

 tilbagebetales med tillæg af renter, hvis betingelser i § 2, stk. 1, nr. 3,  

 og § 2, stk. 2, ikke længere opfyldes.« 14. I § 18 indsættes efter stk. 4 som nyt stykke:
»Stk. 5. Landbrugs- og fiskeriministeren kan fastsætte  

 nærmere regler om beregningen af renten efter stk. 4.« 15. I § 20, stk. 3, indsættes efter 2. pkt.:
»Den, der undlader at efterkomme en fastsat frist efter § 8, stk. 5,  

 straffes med bøde.« 16. I § 20, stk. 4, ændres »stk. 2« til:  

 »stk. 4«.
 17. I § 20 indsættes efter stk. 6 som nye stykker:
»Stk. 7. Skønnes overtrædelsen ikke at ville medføre højere  

 straf end bøde, kan landbrugs- og fiskeriministeren tilkendegive, at sagen  

 kan afgøres uden retslig forfølgning.
Det er en betingelse herfor, at den,  

 der har begået overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
Stk. 8. For så vidt angår den i stk. 7 nævnte tilkendegivelse,  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.« § 2 Stk. 1. Landbrugs- og fiskeriministeren fastsætter tidspunktet for  

 lovens ikrafttræden.
Ministeren kan herunder bestemme, at loven træder i  

 kraft på forskellige tidspunkter.
 Stk. 2. § 1, nr. 1, 2, 4-6 og 8, har virkning fra og med 1. januar  

 1994.
 Stk. 3. Landbrugs- og fiskeriministeren fastsætter nærmere regler  

 for ansøgere, der har indgivet ansøgning inden denne lovs ikrafttræden.
