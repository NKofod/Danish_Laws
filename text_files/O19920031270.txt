Resumé  


  

 Århus Universitet nedsatte et bedømmelsesudvalg til vurdering af ansøgere  

 til besættelse af docentstillinger, uden at der reelt blev givet ansøgerne  

 mulighed  

 for forinden at fremkomme med indsigelser mod bedømmelsesudvalgets  

 sammensætning.
Bedømmelsesudvalget afgav en indstilling til fakultetsrådet,  

 uden at der forinden var blevet givet ansøgerne en frist til at fremsætte  

 bemærkninger til indstillingen.
Udvalget gjorde i indstillingen rede for,  

 hvilke kriterier der var blevet tillagt vægt ved udvælgelsen af de  

 indstillede  

 ansøgere.
Indstillingen indeholdt imidlertid ikke en særskilt bedømmelse af  

 de  

 enkelte ansøgere.
Ombudsmanden udtalte, at det havde været bedst stemmende med god  

 forvaltningsskik, om der var givet ansøgerne en passende frist til at  

 fremkomme  

 med indsigelser mod bedømmelsesudvalgets sammensætning og udvalgets  

 indstilling  

 til docentstillingerne.
Ombudsmanden udtalte endvidere, at indstillingen  

 burde  

 have indeholdt en nærmere begrundelse for, at andre ansøgere blev foretrukket  

 frem for én ansøger (A), der i øvrigt var fundet kvalificeret.
Ombudsmanden  

 henstillede til Undervisningsministeriet at foranledige, at sagen om eventuel  

 tildeling af docenttillæg til A blev genoptaget. (J. nr. 1991-957-70).
 Manglende partshøring og utilstrækkelig begrundelse ved  

 besættelse af docentstilling.
 A klagede over  

 Undervisningsministeriets afgørelse, hvorved ministeriet meddelte, at  

 ministeriet ikke havde fundet grundlag for at omgøre en afgørelse, der var  

 truffet af Århus Universitet, om besættelse af docentstillinger.
 Sagens forløb var følgende:
 Den 1. november 1988 skrev  

 Undervisningsministeriet til de højere uddannelsesinstitutioner om oprettelse  

 af et antal stillinger for lektorer med særlige kvalifikationer (tildeling af  

 docenttillæg). I skrivelsen anførte ministeriet bl.a. følgende:
"1. Der er mellem  

 Finansministeriet og Akademikernes Centralorganisation indgået medfølgende  

 aftale af 26. oktober 1988 om tilføjelse til protokollater af 24. juli 1984  

 om  

 ændret stillingsstruktur ved de højere uddannelsesinstitutioner.
Aftalen er  

 af  

 Finansministeriet tilsendt Undervisningsministeriet ved skrivelse af 27.  

 oktober 1988, der vedlægges i kopi.
 Der indføres ved aftalen  

  

 stillinger for lektorer med særlige  

 kvalifikationer.  

  

 Stillingerne er personlige og indebærer omdannelse af  

 bestående lektorstillinger i form af et højere tillæg til overenskomstlønnen  

 for indehavernes ansættelsestid, og der sker som anført i Finansministeriets  

 skrivelse ikke iøvrigt ved omdannelsen nogen ændring i ansættelsesforhold  

 eller  

 i stillingsindhold eller i bevillingsmæssig henseende.
 Der henvises til bilag til  

 aftalen indeholdende  

  

 oversigt over  

 antallet af stillinger  

  

 som lektor med særlige kvalifikationer med fordeling  

 på institutioner og hovedområder.
Besættelse af stillingerne  

 sker efter internt opslag og ansøgning samt bedømmelse af ansøgerne i et  

 fagkyndigt udvalg.
Udvalg nedsættes for hvert af de berørte fagområder på  

 institutionen og skal bestå af 3 eller 5 medlemmer.
Det skal understreges, at det  

 vil være en betingelse for overgang til ansættelse i en af de nævnte  

 stillinger, at ansøgeren har ydet særlig kvalificeret og dokumenteret  

 videnskabelig indsats eller har dokumenteret særlig kvalificeret pædagogisk  

 indsats.
Der skal således være dokumenteret kvalifikationer ud over, hvad der  

 normalt kan kræves af lektorer ansat efter den gældende ordning.
En  

  

 særlig kvalificeret indsats  

  

 vil kunne være dokumenteret ved en  

 dansk doktorgrad eller på anden måde.
Selvom indholdet i den hidtidige  

 stilling  

 efter § 5, stk. 3, i aftalen vil være grundlag for bedømmelsen, vil det i  

 almindelighed ikke i denne sammenhæng være nødvendigt, at der som ved ny  

 besættelse af videnskabelige stillinger foretages en nærmere bedømmelse af  

 andre kvalifikationer end de forskningsmæssige, men det må forudsættes, at  

 der  

 som helhed betragtet har været tale om en tilfredsstillende varetagelse af de  

 med lektorstillingen forbundne opgaver, ligesom det vil være en forudsætning,  

 at der ikke kun foreligger dokumentation for en tidligere præsteret  

 videnskabelig  

 indsats, men at den pågældende fortsat er videnskabelig aktiv på højt niveau.
Drejer det sig om  

  

 særlig kvalificeret pædagogisk indsats  

  

 ,  

 vil det være en forudsætning for en positiv bedømmelse, at den dokumenterede  

 indsats, der er henvist til, f.eks. udarbejdelse af lærebøger, på tilsvarende  

 måde er på et højt fagligt niveau.
Det må desuden være en forudsætning, at  

 der  

 også i tilfælde af denne art er tale om en i det hele tilfredsstillende  

 varetagelse af de opgaver, der er henlagt til stillingen og om en fortsat  

 aktiv  

 indsats, som opfylder de niveaumæssige krav, der må stilles i denne  

 forbindelse.
Det må bero på forholdene, om der er fornøden anledning til  

 tillige at foretage en mere indgående bedømmelse af de forskningsmæssige  

 kvalifikationer.
 Ansættelse i en stilling som  

 lektor med særlige kvalifikationer sker på grundlag af de afgivne bedømmelser  

 og efter almindelig flertalsindstilling fra det kompetente kollegiale organ.
 Lektorer, der ansættes i  

 disse stillinger, kan anvende  

  

 stillingsbetegnelsen  

 docent.
..." Efter at docentstillingerne  

 havde været opslået i bladet Information og Debat, ansøgte A om "at  

 blive  

 bedømt med henblik på overgang til ansættelse i en stilling for lektorer med  

 særlige kvalifikationer" (tildeling af docenttillæg). Som bilag til  

 ansøgningen vedlagde A en levnedsbeskrivelse.
 I en skrivelse til samtlige  

 ansøgere inden for det biologiske fagområde meddelte Det naturvidenskabelige  

 Fakultet følgende:
 "Idet fakultetet skal  

 beklage, at der ikke tidligere er givet skriftlig meddelelse til den enkelte  

 ansøger om procedure m.v. i forbindelse med fordelingen af de 25 tillæg, som  

 er  

 tildelt fakultetet, skal fakultetet hermed indhente det forsømte.
 Fakultetsrådet nedsatte på  

 sit møde (...) fem bedømmelsesudvalg indenfor områderne fysiske fag, kemiske  

 fag, matematiske fag, biologiske fag og geologiske fag, jfr. vedlagte kopi af  

 brev af (...) til de naturvidenskabelige institutter.
 Der vedlægges endvidere kopi  

 af fakultetets brev til det bedømmelsesudvalg som din ansøgning behandles af.  

 Af dette brev fremgår hvilke ansøgere der er indenfor dit fagområde.
Bedømmelsesudvalgets  

 indstilling vil blive tilsendt samtlige ansøgere indenfor området." Med en skrivelse af 6. april  

 1989 til Det naturvidenskabelige Fakultet indstillede bedømmelsesudvalget  

 vedrørende  

 de biologiske fag 6 personer til det særlige docenttillæg.
I skrivelsen var  

 navnlig anført følgende:
 "...
Ingen af ansøgerne har i  

 særlig grad plæderet for ekstraordinære undervisningsmæssige og pædagogiske  

 indsatser og kvalifikationer.
Vi fandt heller ikke, at dette gjorde sig  

 gældende i en sådan grad (at dømme efter ansøgningerne), at den pædagogiske  

 indsats alene kunne kvalificere til docenttillægget.
Men ansøgernes  

 undervisningsindsats virker i øvrigt tilfredsstillende, og i visse tilfælde  

 er  

 den endog meget stor.
Udvalget har herefter lagt  

 særlig vægt på ansøgernes forskningsmæssige og videnskabelige indsats.
Den  

 har  

 vi vurderet på baggrund af kvalitet (bl.a. tidsskrifternes validitet) og  

 publikationsomfang set i relation til det tidsrum, ansøgeren har haft til  

 rådighed.
Vi har taget hensyn til forskellige traditioner inden for  

 forskellige  

 biologiske discipliner, ansøgerens første- eller ene-forfatterskaber og hvor  

 mange personer som iøvrigt optræder på afhandlingernes titelblad.
Vi har  

 vurderet, om forskningsområdet udvikler sig, og om ansøgeren stadig er aktiv  

 på  

 et højt niveau.
Endelig har vi ved det endelige udvalg af de 6 personer taget  

 hensyn til, at den nødvendige arbejdsbyrde er betragteligt større inden for  

 visse forskningsområder sammenlignet med andre.
 .....
Docenttillægget tildeles  

 lektorer, som i deres ansættelsesperiode i det hele taget har præsteret en  

 ekstraordinær indsats.
Vi har derfor vurderet, at lektorer med  

  

 meget kort  

  

 ansættelse i denne stilling  

 bør komme i betragtning ved senere tildelinger, hvor deres anciennitet er  

 større.
Også selvom deres videnskabelige meritter som stipendiater og  

 adjunkter  

 måtte være meget stor.
Mange ansøgere - udover de 6  

 indstillede - er efter vores opfattelse kvalificerede til docenttillægget.
Vi  

 må derfor beklage, at der ikke er økonomisk ramme til, at flere kunne være  

 tilgodeset.
Vi havde gerne formidlet større glæde.
Udvalgets indstilling sker  

 til det Naturvidenskabelige Fakultet, som vi står til rådighed for i tilfælde  

 af spørgsmål.
Vi håber på en fortsat dygtig og engageret undervisnings- og  

 forskningsindsats, også hos de ansøgere, som ikke blev indstillet i denne  

 omgang.
Vi ønsker i øvrigt ikke at diskutere denne indstilling eller svare på  

 klager." Med skrivelse af 18. maj 1989  

 til samtlige ansøgere fremsendte Det naturvidenskabelig Fakultet "til  

 orientering indstilling af 6. april 1989 fra det nedsatte bedømmelsesudvalg  

 vedrørende docentstillinger i biologi", med bemærkning om, at  

 indstillingen ville blive behandlet på fakultetsrådets møde den 22. maj 1989.
I skrivelse af 30. maj 1989  

 til Århus Universitet anmodede A om en samtale snarest muligt med rektor og  

 dekanen vedrørende det forhold, at ingen af ansøgerne havde modtaget nogen  

 skriftlig information med hensyn til proceduren i forbindelse med tildelingen  

 af docenttillæg.
A anførte i den forbindelse navnlig, at bedømmelsesudvalget  

 havde opstillet retningslinjer, der afveg fra de retningslinjer, der var  

 anført  

 i Undervisningsministeriets skrivelse af 1. november  

 1988. A  

 fremhævede, at det af denne  

 skrivelse fremgik, at de særlige kvalifikationer, som ansøgerne skulle  

 besidde  

 for at komme i betragtning ved tildeling af tillægget, kunne være  

 dokumenteret  

 ved en dansk doktorgrad.
En sådan var A i besiddelse af.
Efter at A havde afholdt et  

 møde med rektor og dekanen, rettede han i en skrivelse henvendelse til  

 Undervisningsministeriet om sagen.
A anførte navnlig følgende:
 "...
 Det er min opfattelse, at  

 ministeriets udtrykkeligt formulerede krav til, i hvilken form ansøgerne  

 fremlægger dokumentation for særlige kvalifikationer, er genstand for en  

 uacceptabelt divergerende fortolkning.
 Jeg beder ministeren bekræfte  

 følgende vedrørende specifikt den særligt kvalificerede videnskabelige  

 indsats:
- at ministeriets brev skal fortolkes således, at  

 ansøgere med en dansk doktorgrad, eller som kan fremvise dokumentation for  

 positiv bedømmelse til et professorat i et af ansøgeren accepteret  

 bedømmelsesudvalg (jvf.
Undervisningsministeriets bekendtgørelser nr. 43 af  

 31.  

 januar 1977, h.h. nr. 597 af 3. december 1975, afsnittene om indsigelsesret)  

 har den fornødne og efterspurgte dokumentation.
Og - at de pågældende fortsat skal være videnskabeligt  

 aktive på højt niveau for at kunne ansættes i den pågældende type stilling og  

 anvende stillingsbetegnelsen docent.
Og - at den fortsatte, høje videnskabelige aktivitet skal  

 kunne afgøres af bedømmelsesudvalg, bestående af medlemmer udpeget blandt  

 nærmest fagkyndiges videnskabelige medarbejdere (på sædvanlig vis) under  

 opretholdelse af den sædvanlige indsigelsesret jvf. pos. 1, ovenfor.
- at ansøgere, der ikke kan fremvise dokumentation for  

 faglige bedømmelser jvf. pos. 1, eller på anden vis, alt andet lige rangerer  

 lavere end ansøgere med denne dokumentation." Fakultetsrådet meddelte A, at  

 rådet på mødet den 22. maj 1989 havde vedtaget at følge bedømmelsesudvalgets  

 indstilling af 6. april 1989.
Efter yderligere brevveksling  

 mellem A, ministeriet og universitetet om sagen, afgav fakultetet en  

 udtalelse  

 til Undervisningsministeriet.
Fakultetet anførte følgende:
 "...
På baggrund af  

 Undervisningsministeriets skrivelse af 1. november 1988 vedtog Det  

 naturvidenskabelige fakultetsråd på sit møde (...) en procedure, hvorefter de  

 25 docentstillinger, der blev tildelt fakultetet, blev fordelt på 5 faglige  

 områder: matematiske fag, fysiske fag, kemiske fag, biologiske fag og  

 geologiske fag.
Samtidigt vedtoges at nedsætte bedømmelsesudvalg for hvert af  

 disse områder forud for ansøgningsfristens udløb.
 Bedømmelsesudvalgene blev  

 efter indstilling fra de respektive institutter nedsat på fakultetsrådets  

 møde  

 (...), hvorefter beslutningen blev meddelt institutterne, ligesom sagen har  

 været udførligt omtalt i mødereferaterne fra fakultetsrådet.
 Inden for det biologiske  

 fagområde kom bedømmelsesudvalget til at bestå af 3 professorer: (B)  

 (Botanisk Institut),  

 (C) (Institut for Molekylær Biologi og Plantefysiologi) og (D) (Institut for  

 Zoologi og Zoofysiologi).
 Med skrivelse af (...)  

 orienterede fakultetet formelt ansøgerne om bedømmelsesudvalgets  

 sammensætning.  

 Der fremkom ikke ved den lejlighed bemærkninger.
 Bedømmelsesudvalget afgav  

 indstilling af 6. april 1989, hvori pegedes på de ansøgere, udvalget fandt  

 burde ansættes i de 6 docentstillinger, der var tildelt området.  

 Indstillingen  

 blev med fakultetets skrivelse af 18. maj 1989 tilsendt samtlige ansøgere.
 Indstillingen blev herefter  

 uden afstemning fulgt af Det naturvidenskabelige fakultetsråd på dettes møde  

 den 22. maj 1989.
 Fakultetet har med den valgte  

 procedure lagt vægt på etableringen af et beslutningsgrundlag, hvor  

 prioriteringen mellem samtlige ansøgere beroede på bedømmelse i fagkyndige  

 udvalg, og at nedsættelsen af disse var foretaget forud for  

 ansøgningsfristens  

 udløb.
 Fakultetsrådet har ikke lagt  

 retningslinier for udvalgenes arbejde ud over de, der forelå med  

 Undervisningsministeriets skrivelse af 1. november 1988.
De respektive  

 bedømmelsesudvalgs indstillinger har været udsendt til ansøgerne inden for  

 det  

 pågældende fagområde uden egentlig bemærkningsfrist, hvilket må ses i  

 sammenhæng med, at fakultetet ikke har foreskrevet en procedure som ved  

 normale  

 stillingsbesættelser.
Samtidig er sagen med tildeling af docenttillæg klart  

 forskellig fra tidligere sager om kvalifikationstillæg.
 Som helhed må den af  

 fakultetet fulgte procedure og sagens behandling ses i lys af, at der på én  

 gang skulle besættes et antal personlige avancementsstillinger inden for en  

 medarbejdergruppe, hvor antallet af kvalificerede ansøgere måtte forudses at  

 være væsentlig større end det tildelte antal stillinger, og hvor resultatet  

 af  

 proceduren i øvrigt ikke skulle have konsekvenser for bemanding og  

 arbejdssituation i institutterne.
Med skrivelse af ... anmodede  

 (A) om en samtale med universitetets rektor og dekanen.
Samtalen fandt  

 sted....
 De af (A) fremførte  

 klagepunkter (...) blev her nærmere kommenteret.
 Som dengang finder fakultetet  

 fortsat ikke, at der er holdepunkter for en egentlig klage fra (A). Der kunne  

 meget vel være lagt en anden procedure for docentstillingernes besættelse,  

 men  

 den af fakultetet fulgte ses ikke at være i modstrid med retningslinierne i  

 Undervisningsministeriets  

 brev af 1. november 1989.
Ligeledes må fakultetet  

 fastholde, at de 3 biologiske professorer, der udgjorde bedømmelsesudvalget,  

 må  

 anses for fuldt fagligt kvalificerede til at indgå heri, ligesom der ved  

 sammensætningen af udvalget var taget hensyn til faglig bredde i forhold til  

 fagområdet." A fremsatte bemærkninger til  

 fakultetets udtalelse.
Han anførte navnlig følgende:
 "...
Dekanens svar efterlader  

 tvivl, om de 3 biologiske professorer, der udgjorde bedømmelsesudvalget, kan  

 anses for at have været fuldt fagligt kvalificerede som bedømmere.
Deres  

 fremgangsmåde i dette tilfælde er klart uacceptabel.
Men når dekanen  

 tilsyneladende ikke kan, og de 3 bedømmere har fralagt sig pligten til at  

 redegøre for fremgangsmåden, skal jeg gerne hjælpe dem igang:
(D), udvalgets formand,  

 forsøgte sig indledningsvis med en ranking af ansøgerne ved hjælp af Science  

 Citation Index. (B) overtog herefter den skrivende rolle.
Han lod på  

 instituttet her skrive et udkast til begrundelse for en indstilling, som  

 dateret den 6.4.1989 blev tilsendt fakultetet - uden ændringer, bortset fra  

 indføjelse af de 6 personnavne, hvoraf de 3 minsandten er stavet forkert! I  

 lyntempo har de tre bedømmere forholdt sig til 21 personer og ansøgninger.  

 Der  

 er end ikke forsøgt fremstillet et summarisk og skematiseret  

 sammenligningsgrundlag til indbyrdes vægtning af ansøgerne! Hvilket til alle  

 tider har været ufravigelig fremgangsmåde ved  

 bedømmelser/stillingsbesættelser  

 inden for naturvidenskaberne. - Også i tilfælde hvor een person bedømmes uden  

 sammenligning med andre.
..." Med skrivelse af 19. januar  

 1990 til Undervisningsministeriet afgav Århus Universitet udtalelse  

 vedrørende  

 A's klage.
I udtalelsen anførte universitetet følgende:
 "...
De Aarhus Universitet  

 tildelte 63 docentstillinger blev opslået internt i Universitetets blad  

 "Information og Debat" (...). Kopi af opslaget vedlægges.
I  

 opslaget  

 gengives de i aftale af 26. oktober 1988 mellem Finansministeriet og  

 Akademikernes Centralorganisation nævnte kriterier "--- særlig  

 kvalificeret  

 og dokumenteret videnskabelig eller pædagogisk indsats ---".  

 Undervisningsministeriets supplerende bemærkninger var ikke gengivet, men det  

 var oplyst i opslaget, at Undervisningsministeriets skrivelse af 1. november  

 1988 var tilsendt samtlige institutter.
 .....
 Ved skrivelse af 30. maj 1989  

 anmodede (A) om en samtale med Rektor for Aarhus Universitet og dekanen for  

 Det  

 naturvidenskabelige Fakultet (...). Denne samtale fandt sted den 28. juni  

 1989......
(A) fremførte på mødet bl.a.  

 det synspunkt, at ansøgere, der var i besiddelse af en dansk doktorgrad,  

 burde  

 have været prioriteret forud for ansøgere uden dansk doktorgrad.
Endvidere  

 mente han, at det af fakultetets skrivelse af 4. april 1989 vedrørende  

 bedømmelsesudvalgets sammensætning burde være fremgået, at ansøgerne havde  

 ret  

 til at fremkomme med indsigelser imod sammensætningen (som han ikke fandt  

 rimelig). Der henvises i øvrigt til det af (A) medsendte "PM som  

 forberedelse til møde med Rektor (...) og dekan (...)".
Rektor redegjorde for Universitetets  

 opfattelse af kriterierne for tildeling af docentstillingerne, som var, at en  

 dansk doktorgrad var en af flere mulige måder, hvorpå "særlige  

 videnskabelige kvalifikationer" kunne dokumenteres.
Der var ikke i  

 Undervisningsministeriets formulering "-- ved en dansk doktorgrad eller  

 på  

 anden måde --" skabt holdepunkter for den antagelse, at ansøgere med en  

 dansk doktorgrad skulle prioriteres forud for enhver anden ansøger uden dansk  

 doktorgrad, men med særlige videnskabelige kvalifikationer dokumenteret  

 "på anden måde".
(Dekanen) gjorde opmærksom  

 på, at bedømmelsesudvalgets medlemmer - uanset de ikke havde en dansk  

 doktorgrad - var bedømt og fundet kvalificerede i relation til  

 professorstillingerne og som sådan var kvalificerede til at indgå i et  

 bedømmelsesudvalg  

 i relation til docentstillingerne inden for fagområdet.
Udvalget var  

 sammensat  

 tilstrækkelig bredt til, at alle eventuelle ansøgere ville kunne bedømmes.
 Rektor bemærkede, at der ikke  

 i Undervisningsministeriets skrivelse af 1. november 1988 var henvist til  

 ansættelsesbekendtgørelsen eller i øvrigt fastlagt nogen ret for ansøgerne  

 til  

 at fremkomme med indsigelser imod bedømmelsesudvalgets sammensætning.
På denne baggrund fandt  

 universitetet at måtte afvise (A's) klage.
Det naturvidenskabelige Fakultets  

 indstilling af 4. juli 1989 om ansættelse af 6 docenter inden for det  

 biologiske fagområde blev herefter fulgt.
Universitetet er fortsat af  

 den opfattelse, at udvælgelsen af de bedst kvalificerede ansøgere bør  

 foretages  

 ud fra en helhedsvurdering af videnskabelige og eventuelle pædagogiske  

 kvalifikationer.
En dansk doktorgrad indgår som et led i denne vurdering, men  

 også andre kriterier kan - som påpeget af Undervisningsministeriet - indgå,  

 og  

 der er ikke noget krav om, at doktorgraden skal tillægges større vægt end  

 andre  

 kriterier.
Undervisningsministeriets  

 supplerende bemærkninger i skrivelse af 1. november 1988 indeholder ikke  

 nogen  

 henvisning til ansættelsesbekendtgørelsens regler.
Kontorchef (...),  

 Undervisningsministeriet, har supplerende udtalt, at det store antal  

 ansøgninger og arbejdsbyrden ved en bedømmelse af alle disse kunne tilsige,  

 at  

 der kan foretages en grovere sortering inden en endelig bedømmelse.  

 Universitetet må derfor mene, at bedømmelsesudvalget ikke har haft nogen  

 pligt  

 til at formulere en bedømmelse for hver enkelt ansøger.
Bedømmelsesudvalget  

 har  

 i sin indstilling af 6. april 1989 gjort rede for, hvilke kriterier der er  

 tillagt vægt ved udvælgelsen af de 6 indstillede ansøgere.
Universitetet  

 finder, at der herved er tilvejebragt et tilstrækkeligt beslutningsgrundlag  

 for  

 fakultetsrådets behandling af sagen.
 Samtidig må universitetet  

 mene, at der ikke har været nogen ret for ansøgerne til at fremkomme med  

 indsigelser imod bedømmelsesudvalgets sammensætning.
(A) har i skrivelse af 13.  

 september 1989 henvist til nogle af Det naturvidenskabelige Fakultet  

 fastlagte  

 kriterier i forbindelse med ydelse af tillæg i 1986. (A) synes at overse, at  

 der foreligger 2 fundamentalt forskellige udgangssituationer: I 1986  

 fremsattes  

 forslag om ydelse af kvalifikationstillæg, som i henhold til de af  

 Undervisningsministeriet fastlagte retningslinjer kunne ydes til  

 "lektorer, der har erhvervet doktorgraden, eller som har ydet særlig  

 fremragende videnskabelig indsats på tilsvarende niveau". Tillæg blev  

 ydet  

 efter forhandling med Dansk Magisterforening.
I 1988/89 drejede det sig om  

 besættelse (efter indstilling fra et fagkyndigt udvalg) af en række nye  

 stillinger, som i henhold til aftalen kunne besættes med lektorer, som havde  

 ydet "særlig kvalificeret og dokumenteret videnskabelig eller pædagogisk  

 indsats", dokumenteret "---ved en dansk doktorgrad eller på anden  

 måde ..."." I skrivelse af 6. februar  

 1990 til Undervisningsministeriet fremsatte A bemærkninger til universitetets  

 skrivelse af 19. januar  

 1990. A  

 anførte følgende:
 "...Jeg kan kun godtage  

 det synspunkt, der tillægges mig i rektors brev, 5. afsnit: "at  

 ansøgere,  

 der var i besiddelse af dansk doktorgrad, burde have været prioriteret forud  

 for ansøgere uden dansk doktorgrad" med tilføjelsen af  

  

 alt andet lige  

  

 jvf. mit PM.
Det forholder sig sådan, at i  

 hvert fald en ud af de seks personer, der blev indstillet ikke har haft  

 pligter  

 i henhold til "de borgerlige ombud, der er forbundet med ansættelse  

 under  

 styrelsesloven". Og derfor er det biologiske bedømmelsesudvalgs  

 indstillingsskrivelse af 6.4.1989 i sine præmisser, 2. afsnit ikke korrekt.  

 Der  

 er  

  

 ikke  

  

 anlagt nogen  

 helhedsvurdering.
For det centrale i min klage er, at der reelt ikke har  

 fundet  

 en bedømmelse med efterfølgende afvejning sted, sådan som man kunne forledes  

 til at tro efter udvalgets indstillingsskrivelse, som jeg i øvrigt har  

 forholdt  

 mig til i mit brev til departementet 9.1. Indstillingsskrivelsen er udformet  

 "blanco som en lettere omskrivning ud fra de af ministeriet afstukne  

 retningslinier",  

 forstået således, at den blev lavet som et udkast, der aldrig blev ændret,  

 men  

 underskrevet inden de seks navne blev tilføjet (på mit eget institut, hvorfor  

 jeg - uden egen skyld i øvrigt - er ganske fortrolig med den stedfundne  

 forretningsgang)! Man kan anvende udtryk som  

 svindel eller fup efter behag om det, der har fundet sted.
Og som altså  

 hverken  

 fakultet eller rektor forståeligt nok forholder sig til.
Det ved mindst en af  

 bedømmelsesudvalgets medlemmer.
Og det kan jo medvirke til forståelse af  

 indstillingsskrivelsens  

 afsluttende passus: Vi ønsker i øvrigt ikke at diskutere denne indstilling  

 eller svare på klager.
Set i forhold hertil vil en  

 klagefrist over bedømmelsesudvalgets sammensætning på 2 dage, fra den 4. - 6.  

 april være underordnet.
Hvis ikke departementet følger det passerede op, vil  

 jeg forfølge sagen gennem civilt søgsmål.
Der er rigeligt med  

 holdepunkter." A's advokat rettede  

 henvendelse til Undervisningsministeriet om sagen.
I skrivelsen redegjorde  

 advokaten for sagens forløb og gjorde navnlig gældende:
·  

  

 	  

 at det fulgte af Undervisningsministeriets  

 skrivelse af 1. november 1988, at der ved tildeling af tillæggene skulle ske  

 en  

 nærmere bedømmelse af ansøgernes forskningsmæssige kvalifikationer, ·  

  

 	  

 at bedømmelsesudvalgets indstilling blev  

 fremsendt til fakultetsrådet uden at A havde haft lejlighed til at gøre  

 indsigelse mod udvalgets sammensætning, ·  

  

 	  

 at bedømmelsesudvalgets indstilling blev  

 fremsendt så sent til A, at han ikke havde mulighed for at gøre indsigelse  

 mod  

 indstillingen inden denne blev behandlet på fakultetsrådets møde, ·  

  

 	  

 at Undervisningsministeriet "i sine  

 retningslinjer af 1. november 1988 for besættelse af docentstillinger  

 (lægger)  

 op til, at fremgangsmåden skal være i overensstemmelse med de retningslinjer,  

 der er angivet i bekendtgørelse nr. 597 af 3. december 1975 om besættelse af  

 professorstillinger, videnskabelige adjunkt/lektorstillinger mv. ved de  

 højere  

 uddannelsesinstitutioner under Undervisningsministeriet", ·  

  

 	  

 at det "forekommer helt klart  

 uacceptabelt, at det ikke af bedømmelsesudvalgets indstilling fremgår, om  

 tildelingen af docentstillingerne er sket efter de af  

 Undervisningsministeriet  

 udstukne retningslinjer, herunder om der er foretaget en egentlig bedømmelse  

 af  

 den enkelte ansøgning, og i givet fald hvilke kriterier, der er lagt til  

 grund  

 for indstillingen.
Dette understreges af, at den eneste der dokumenteret  

 opfylder det, som synes at være Undervisningsministeriets primære  

 retningslinje, nemlig en dansk doktorgrad, bliver tilsidesat".
 Advokaten anførte endvidere  

 følgende:
 "...
På det foreliggende grundlag  

 er jeg således ude af stand til at vurdere, om fakultetsrådets afgørelse er  

 truffet på et sagligt og tilstrækkeligt tilbundsgående grundlag.
Det er  

 således  

 ikke muligt at vurdere, om der ligger en fornuftig begrundelse bag de trufne  

 beslutninger, hvorfor jeg må kræve, at Undervisningsministeriet fremskaffer  

 en  

 nærmere begrundelse fra de besluttende organer, idet dette ikke fremgår på  

 tilstrækkelig tydelig vis i de redegørelser, der allerede er fremsendt til  

 Undervisningsministeriet  

 fra Århus Universitet.
 Jeg skal her bemærke, at jeg  

 er bekendt med, at man både hos det medicinske og det juridiske fakultet har  

 foretaget en individuel bedømmelse af hver enkelt ansøger, der mundede ud i  

 beskrivelse af hver enkelt ansøger, således at den enkelte ansøger har haft  

 vished for, at der er foretaget en særlig bedømmelse af hans kvalifikationer,  

 og således at fakultetsrådet har haft mulighed for at træffe beslutning på et  

 veloplyst grundlag.
 Såfremt  

 Undervisningsministeriet ikke på det foreliggende grundlag vil omgøre  

 fakultetsrådets beslutning, må jeg insistere på, at midlerne til en  

 yderligere  

 docentstilling findes andet steds, således at min klient opnår denne  

 docentstilling, idet min klient helt klart på et objektivt grundlag opfylder  

 de  

 betingelser, der stilles for at besætte en docentstilling.
..." I anledning af advokatens  

 skrivelse afgav fakultetet en udtalelse, hvori var anført følgende:
 "...
Fakultetet mener ikke, at der  

 med advokatens brev er kommet egentlige nye aspekter frem i forhold til det  

 af  

 (A) tidligere anførte.
Fakultetet mener derfor i og for sig, at det vil være  

 fyldestgørende at henvise til fakultetets redegørelse af (...) og  

 universitetets redegørelse af (...).
 Fakultetet skal dog gøre  

 følgende bemærkninger:
Advokaten henviser til, at  

 det i ministeriets brev af 1. november 1988 understreges, "at ansøgerne  

 skal have en særlig kvalificeret og dokumenteret videnskabelig indsigt".  

 Det er næppe tilfældigt, at der faktisk står ".. at ansøgeren har ydet  

 særlig kvalificeret og dokumenteret videnskabelig indsats eller har  

 dokumenteret særlig kvalificeret pædagogisk indsats.
Der skal således være  

 dokumenteret kvalifikationer ud over, hvad der normalt kan kræves af lektorer  

 ansat efter den gældende ordning". Advokaten henviser endvidere til, at  

 en  

 særlig kvalificeret videnskabelig "indsigt" vil kunne være  

 dokumenteret ved en dansk doktorgrad eller på anden måde, og anfører i  

 forlængelse heraf, at det ud fra en passus i ministeriets retningslinier  

 "omvendt" kan sluttes, at "der skal ske en nærmere bedømmelse  

 af  

 de forskningsmæssige kvalifikationer på lige linie med ny besættelse af  

 videnskabelige stillinger." Såvel holdbarheden i denne  

 slutning som den konsekvens, advokaten synes at drage heraf i henseende til,  

 at  

 ansættelsesbekendtgørelsen af 1975 skal følges, er fakultetet ikke enig i.  

 Det  

 bør her bemærkes, at advokaten til grund for slutningen citerer en passus,  

 der  

 må ses i den større sammenhæng, hvori den indgår i ministeriets brev.
Her  

 henvises til afsnittet, der indledes med "En særlig kvalificeret  

 videnskabelig indsats..." og som slutter med "men det må  

 forudsættes,  

 at der som helhed betragtet har været tale om en tilfredsstillende  

 varetagelse  

 af de med lektorstillingen forbundne opgaver, ligesom det vil være en  

 forudsætning, at der ikke kun foreligger dokumentation for en tidligere  

 præsteret videnskabelig indsats, men at den pågældende fortsat er  

 videnskabelig  

 aktiv på et højt niveau." Hvad angår advokatens  

 gennemgang af sagsbehandlingen henvises til fakultetets tidligere  

 redegørelse.  

 Det fremgår heraf, at fakultetet ikke har lagt retningslinier for  

 bedømmelsesudvalgenes arbejde, ud over de, der forelå med  

 Undervisningsministeriets skrivelse af 1. november 1988.
 Den valgte procedure,  

 herunder forhåndsnedsættelsen af fagkyndige bedømmelsesudvalg bestående af  

 professorer, er fortsat efter fakultetets opfattelse ikke i modstrid med  

 disse  

 retningslinier, og ansøgerne har således ikke haft krav på at kunne gøre  

 indsigelser herimod.
 For en medarbejder med daglig  

 gang på sin arbejdsplads har der i øvrigt (uanset fakultetet først formelt  

 tilskriver de enkelte ansøgere den 4. april 1989) været rig lejlighed til at  

 sætte sig ind i fakultetsrådets beslutninger om procedure og nedsættelse af  

 bedømmelsesudvalg, jfr. referater af fakultetsrådets møder den 12. december  

 1988 og 23. januar 1989. (A) har da også efter det oplyste, uden at dette gav  

 anledning til indsigelse, været orienteret herom gennem et lærermøde på  

 Botanisk Institut den 4. januar 1989, hvor indstillingen om  

 bedømmelsesudvalgets  

 sammensætning blev forberedt.
Meddelelsen til de enkelte  

 ansøgere om udfaldet af fakultetsrådsbehandlingen blev, som det fremgår,  

 fremsendt den 4. juli 1989 samtidig med, at indstillingen blev afsendt fra  

 fakultetet til universitetets ekspedition.
Baggrunden for tidspunktet var  

 bestræbelser på en koordineret behandling af indstillingerne vedrørende  

 samtlige de fagområder, docentstillingerne var fordelt på.
Også her har  

 rådets  

 beslutning dog været kendt langt tidligere i fakultetet, hvilket da også  

 fremgår af tidspunktet for (A's) reaktion.
 Fakultetet er fortsat af den  

 opfattelse, at ansøgerne ikke har haft krav på en bemærkningsfrist til den  

 fagkyndige indstilling som led i fakultetsrådsbehandlingen, men naturligvis  

 på  

 sædvanlig aktindsigt.
Endelig mener fakultetet  

 ikke, at der i (A's) klage af 30. maj 1989 var nogen holdepunkter for, at  

 rådet  

 "skulle foretage en tilbundsgående undersøgelse af bedømmelsesudvalgets  

 arbejde...". Indstillingen er, som det fremgår af mødereferatet,  

 godkendt  

 uden afstemning, hvori selvsagt ligger, at rådet har ment at have haft et  

 tilstrækkeligt beslutningsgrundlag.
Advokaten har i den forbindelse ikke ret  

 i,  

 at det ikke af indstillingen fremgår om tildelingen af docentstillingerne er  

 sket efter de af Undervisningsministeriet udstukne retningslinier, herunder  

 om  

 der er foretaget en egentlig bedømmelse af den enkelte ansøgning, og i givet  

 fald hvilke kriterier, der er lagt til grund for indstillingen.
 Advokaten har derimod ret i,  

 at der ikke i indstillingen indgår en beskrivelse af hver enkelt ansøger.  

 Fakultetet mener, at dette under de udstukne retningslinier kunne have været  

 en  

 mulighed, men ikke at det var et krav, netop fordi der ikke i proceduren  

 indgik  

 en ret til bemærkninger fra ansøgerne som led i rådets behandling.
 Som helhed må den af  

 fakultetet valgte procedure og sagens behandling ses i lyset af, at der på én  

 gang skulle besættes et antal personlige avancementsstillinger inden for en  

 medarbejdergruppe, hvor antallet af kvalificerede ansøgere måtte forudses at  

 være væsentligt større end det tildelte antal stillinger, og hvor resultatet  

 af  

 procedure i øvrigt ikke skulle have konsekvenser for bemanding og  

 arbejdssituation i institutterne.
 Advokatens brev munder ud i,  

 at der såfremt Undervisningsministeriet ikke på det foreliggende grundlag vil  

 omgøre fakultetsrådets beslutning, insisteres på, at midlerne til en  

 yderligere  

 docentstilling findes andetsteds, "således at min klient opnår denne  

 docentstilling, idet min klient helt klart på et objektivt grundlag opfylder  

 de  

 betingelser, der stilles for at besætte en docentstilling".
 Fakultetet mener ikke, at det  

 nogetsteds af sagen fremgår, at (A) "helt klart på et objektivt grundlag  

 opfylder de betingelser, der stilles for at besætte en docentstilling".  

 Fakultetet mener heller ikke, at betingelser opfyldt på et objektivt grundlag  

 (hvad der end måtte menes hermed) i givet fald indebærer en ret til  

 docentansættelse, da der jo er tale om en konkurrencesituation om et på  

 forhånd  

 defineret antal stillinger.
Fakultetet kan udtale, at man  

 under henvisning til, at der ikke findes holdepunkter for (A's) klagemål, og  

 under henvisning til, at et betydeligt antal velkvalificerede ansøgere ikke  

 kom  

 i betragtning ved uddelingen af docenttillæg, ikke vil kunne acceptere en  

 løsning som den, advokaten lægger op til." Advokaten fremsatte  

 bemærkninger til den gengivne udtalelse.
Advokaten anførte følgende:
 "...
I den anledning skal jeg  

 indledningsvis bemærke, at skrivelsen på ingen måde imødekommer det i min  

 skrivelse af 4. maj 1990 efterlyste, nemlig nærmere oplysninger om, hvorledes  

 bedømmelsesudvalget har arbejdet, og efter hvilke kriterier man har  

 indstillet  

 eller afvist de enkelte ansøgere.
Skrivelsen afklarer således ej heller på  

 nogen måde, om fakultetsrådets afgørelse er truffet på et sagligt og  

 tilstrækkeligt tilbundsgående grundlag.
Som det fremgår af  

 Undervisningsministeriets retningslinier af 1. november 1988 kan  

 bedømmelsesudvalget i tilfælde, hvor et enigt udvalg ikke anser en ansøger  

 som  

 tilstrækkeligt kvalificeret, indskrænke sig til at anføre dette med en kort  

 angivelse af, hvilke krav der ikke kan anses for opfyldt.
Det fastholdes  

 således, at Undervisningsministeriet i sine retningslinier lægger op til en  

 egentlig bedømmelse af de enkelte ansøgere, herunder en nærmere gennemgang af  

 den enkelte ansøgers forskningsmæssige kvalifikationer, og således at i  

 tilfælde hvor den enkelte ansøger ikke kan anses som tilstrækkeligt  

 kvalificeret, da at der alene afgives en ganske kort redegørelse fra  

 bedømmelsesudvalgets side.
 Bedømmelsesudvalgets  

 indstilling indskrænker sig i nærværende tilfælde for samtlige ansøgeres  

 vedkommende til alene at omfatte en side, som mest består af et referat af de  

 af Undervisningsministeriets udstukne retningslinier, uden at man iøvrigt  

 herefter nærmere har fulgt disse.
Man kan ikke ud fra  

 bedømmelsesudvalgets indstilling vurdere, om min klient efter udvalgets  

 opfattelse har været kvalificeret eller ej, og i givet fald, hvorfor denne  

 ikke  

 er indstillet til docenttillægget.
Såfremt man fra udvalgets side har været  

 af  

 den opfattelse, at min klient ikke var kvalificeret, var det mindste man  

 kunne  

 forlange en kort redegørelse herom, jfr.
Undervisningsministeriets  

 retningslinier.
Jeg har i min skrivelse af 4.  

 maj 1990 søgt nærmere belyst, hvorledes bedømmelsesudvalget har arbejdet,  

 herunder efter hvilke kriterier man har indstillet eller afvist de enkelte  

 ansøgere.
Man må konkludere, at skrivelsen fra Århus Universitet af 25. juni  

 1990 ikke belyser dette nærmere.
 Det kan således også  

 konkluderes, at bedømmelsesudvalget ikke har fulgt de retningslinier,  

 Undervisningsministeriet udstikker i sin skrivelse af 1. november 1988,  

 hvorfor  

 det må lægges til grund, at fakultetsrådets afgørelse er truffet på et  

 særdeles  

 mangelfuldt og uigennemsigtigt grundlag.
Det i min skrivelse af 4. maj  

 1990 anførte fastholdes fuldt ud." Undervisningsministeriet  

 meddelte A følgende afgørelse:
 "...
 Deres klage kan opdeles i  

 nedenstående punkter:
 1. Bedømmelsen af ansøgerne  

 og indstillingen om tildeling af docenttillæg har ikke været i  

 overensstemmelse  

 med de fastsatte kriterier.
Der er ikke taget hensyn til,  

 at De i medfør af en i 1980 erhvervet doktorgrad har opfyldt de i  

 undervisningsministeriets cirkulæreskrivelse af 1. november 1988 om  

 oprettelse  

 af stillinger for lektorer med særlige kvalifikationer/docenter angivne  

 kriterier for tildeling af docenttillæg, og at De var eneste doktor blandt  

 ansøgerne og fortsat har været videnskabelig aktiv.
Ansøgere, der ikke kan  

 fremlægge dokumentation for dansk doktorgrad eller positiv  

 professorbedømmelse  

 eller en tilsvarende dokumentation, må efter Deres opfattelse alt andet lige  

 placeres lavere end ansøgere med en sådan dokumentation.
 De har endvidere anført, at  

 opslaget heller ikke har været i overensstemmelse med retningslinierne i  

 ministeriets cirkulæreskrivelse af 1. november 1988.
 Universitetet har heroverfor  

 fremført, at en dansk doktorgrad er en af flere måder, hvorpå særlige  

 videnskabelige kvalifikationer kan dokumenteres.
 2. Undervisningsministeriets  

 bekendtgørelse af 3. december 1975 om ansættelse i professorstillinger m.fl.  

 videnskabelige stillinger ved de højere uddannelsesinstitutioner  

 (ansættelsesbekendtgørelsen) er ikke blevet anvendt ved besættelser af  

 docentstillingerne.
 Der blev således ikke givet  

 ansøgerne den i ansættelsesbekendtgørelsen foreskrevne adgang til at  

 fremkomme  

 med indsigelser mod bedømmelsesudvalgets indstilling, ligesom der ikke blev  

 foretaget en bedømmelse af hver enkelt ansøger.
 Det fremgår af sagen, at  

 bedømmelsesudvalgets indstilling blev tilsendt ansøgerne den 18. maj 1989 og  

 forelagt for og vedtaget af fakultetsrådet på et møde den 22. samme måned,  

 medens der efter ansættelsesbekendtgørelsens § 9 skal gives ansøgere en frist  

 på mindst 8 dage til at fremkomme med bemærkninger til indstillingen.
Universitetet har afvist, at  

 ansættelsesbekendtgørelsen skulle finde anvendelse ved fordelingen af  

 docentstillingerne, og at cirkulæreskrivelsen af 1. november 1988 skulle  

 indeholde støtte for en sådan antagelse.
Det er i forbindelse hermed af  

 universitetet gjort gældende, at bedømmelsesudvalget i sin indstilling har  

 givet oplysning om de kriterier, der er blevet lagt vægt på ved udvælgelsen  

 af  

 ansøgerne, og at antagelsen af, at der ikke skulle være foretaget en  

 bedømmelse  

 af ansøgerne, savner grundlag, men at udvalget ikke har haft pligt til at  

 udforme individuelle bedømmelser.
 3. Bedømmelsesudvalget havde  

 ikke den fornødne fagkyndighed.
 De har udtrykt tvivl om,  

 hvorvidt de 3 professorer, der udgjorde bedømmelsesudvalget, kan antages at  

 have været fuldt fagligt kvalificerede til at foretage bedømmelsen.
 I tilknytning hertil har De  

 fundet det kritisabelt, at der ikke - som fastsat i  

 ansættelsesbekendtgørelsen  

 - var tid for ansøgerne til at fremkomme med indsigelser mod  

 bedømmelsesudvalgets sammensætning, idet underretning herom først blev givet  

 dagen før indstillingen blev afgivet.
Universitetet har oplyst, at  

 udvalgets medlemmer var professorer og måtte anses for kvalificerede til at  

 indgå i et udvalg, som var sammensat tilstrækkeligt bredt til, at alle  

 ansøgere  

 kunne bedømmes.
Det er endvidere af universitetet anført, at ansøgerne efter  

 dettes mening ikke har haft krav på at fremkomme med indsigelser mod  

 bedømmelsesudvalgets sammensætning, men at De i god tid var orienteret om  

 såvel  

 sammensætningen af som proceduren for udvalget, uden at det gav anledning til  

 indsigelser fra Deres side.
Advokat (...) har på Deres  

 vegne nærmere begrundet klagen over fremgangsmåden i forbindelse med  

 fordelingen af docentstillingerne.
Det er herunder af advokaten anført, at De  

 på objektivt grundlag opfylder de betingelser, der stilles for at besætte en  

 docentstilling, og at der bør stilles midler til rådighed for oprettelse af  

 en  

 docentstilling til Dem, såfremt ministeriet ikke mener at kunne omgøre  

 fakultetsrådets beslutning.
 Universitetet har afvist at  

 oprette en docentstilling til Dem under henvisning til, at der er oprettet et  

 givet antal stillinger, som ikke kan udvides, og at opfyldelse af  

 kvalifikationskravene ikke giver sikkerhed for ansættelse i en sådan  

 stilling.
 Det fremgår endelig af sagen,  

 at universitetet har oprykket de indstillede ansøgere til ansættelse i  

 docentstillingerne.
 I denne anledning skal  

 ministeriet udtale følgende:
 Ad 1. Det er efter  

 retningslinierne i ministeriets cirkulæreskrivelse af 1. november 1988 om  

 docentordningen en betingelse for tildeling af tillæg, at der foreligger  

 enten  

 en særlig kvalificeret videnskabelig indsats, "dokumenteret ved en dansk  

 doktorgrad eller på anden måde", eller en særlig kvalificeret pædagogisk  

 indsats, f.eks. dokumenteret ved udarbejdelse af lærebøger, på et højt  

 fagligt  

 niveau, og at der i forbindelse hermed er tale om en fortsat aktivitet, der  

 opfylder niveaukravet, og ikke kun om en tidligere præsteret indsats.
 Der er i opslaget henvist til  

 denne cirkulæreskrivelse, der tillige var blevet sendt til samtlige  

 institutter, og der er efter ministeriets opfattelse ikke rimelig grund til  

 at  

 kritisere indholdet af opslaget.
Ministeriet må give  

 universitetet medhold i, at en særlig kvalificeret videnskabelig indsats  

 efter  

 cirkulæreskrivelsen af 1. november 1988 kan være dokumenteret på forskellig  

 måde.
Der kan derfor ikke tildeles ansøgere med en doktorgrad - eller en  

 positiv professorbedømmelse - en fortrinsstilling i forhold til andre  

 ansøgere,  

 der har ydet en særlig kvalificeret videnskabelig indsats.
Spørgsmål om,  

 hvorvidt en videnskabelig indsats har ligget og fortsat ligger på et  

 tilstrækkeligt højt niveau, eller hvorledes prioriteringen bør være i  

 forholdet  

 mellem flere kvalificerede ansøgere, er faglige spørgsmål, som ministeriet  

 ikke  

 er kompetent til at tage stilling til.
Ad 2. Docentstillingerne kan  

 ikke betragtes som en selvstændig stillingskategori, således som det er  

 tilfældet for lektor- og professorstillinger, og det drejer sig ved  

 besættelsen  

 af disse stillinger ikke om ny besættelse af stillinger i sædvanlig forstand.  

 Der er ved tildelingen af docenttillæg tale om oprykning i personlige  

 stillinger, der ikke indebærer ændring af stillingsindholdet eller af  

 ansættelsesforholdet som sådant.
Ansættelsesbekendtgørelsen kan ikke anses  

 for  

 gældende i denne forbindelse, og bekendtgørelsens regler vil kun skulle  

 anvendes i den udstrækning, hvori det følger af andre bestemmelser eller  

 almindelige principper eller må anses for forudsat, jfr. herved  

 cirkulæreskrivelsen af 1. november 1988.
Ministeriet er imidlertid ud  

 fra den interesse, der har knyttet sig til muligheden for at fremkomme med  

 indsigelse, tilbøjelig til at anse det for rigtigst, om der enten var givet  

 en  

 frist til at fremkomme med indsigelse eller dog var forløbet et sådant  

 tidsrum  

 mellem underretningen om indholdet af bedømmelsesudvalgets indstilling og  

 fakultetsrådets behandling af indstillingen, at der havde været bedre  

 muligheder for at fremføre bemærkninger til indstillingen.
Det synes ialt  

 fald,  

 sammenholdt med den almindeligt fulgte ansættelsesprocedure, at være forudsat  

 efter bemærkningen i fakultetets skrivelse af 4. april 1989 til ansøgerne om,  

 at de ville blive underrettet om bedømmelsesudvalgets indstilling, og at have  

 været en naturlig konsekvens af, at ansøgerne også blev underrettet om  

 indstillingen forud for mødet i fakultetsrådet.
Der kan ikke generelt stilles  

 samme krav til omfanget af bedømmelsen ved tildelingen af docenttillæg som  

 ved  

 besættelsen af ordinære videnskabelige stillinger.
Medens det ved besættelsen  

 af disse stillinger normalt vil være påkrævet at foretage bedømmelsen på  

 grundlag af en nærmere behandling af de enkelte arbejder, må det bero på  

 forholdene, i hvilken udstrækning det ved indstillingen om tildeling af  

 docenttillæg vil være nødvendigt med en tilsvarende behandling af ansøgernes  

 arbejder.
Det vil i sidstnævnte tilfælde kunne være en mere begrænset del af  

 den foreliggende produktion, der har betydning for en stillingtagen til  

 kvalifikationsspørgsmålet.
Denne produktion kan i forvejen i et større eller  

 mindre omfang være bedømmelsesudvalgsmedlemmerne bekendt eller - gennem  

 institutionens bibliotek eller på anden måde - være tilgængelig for dem.  

 Hvilke  

 krav, der i det enkelte tilfælde skal stilles til omfanget af  

 bedømmelsesudvalgets arbejde, må i væsentlig grad afhænge af et fagligt skøn,  

 som ministeriet ikke er kompetent til at udøve, men det må forudsættes, at  

 indstillingen bygger på en selvstændig vurdering af ansøgernes  

 kvalifikationer  

 ud fra et kendskab til de arbejder, der er af betydning i denne sammenhæng.  

 Der  

 ses ikke at være grund til at betvivle, at bedømmelsesudvalget har foretaget  

 en  

 sådan vurdering af ansøgerne.
Ministeriet har under en  

 drøftelse med repræsentanter for de højere uddannelsesinstitutioner givet  

 udtryk for forståelse for, at det kunne blive nødvendigt at indskrænke sig  

 til  

 en mere summarisk omtale af ansøgerne i tilfælde, hvor der havde meldt sig et  

 meget stort antal ansøgere, men finder, at der ikke kan ses bort fra krav om  

 en  

 vis individualisering ved bedømmelsen af ansøgerne.
Der burde efter de  

 retningslinier, der kan udledes af cirkulæreskrivelsen, været givet flere  

 oplysninger om ansøgerne, tillige med en mere individuel begrundelse for  

 indstillingen, således at der for dem, der blev anset for kvalificerede, og  

 først og fremmest de indstillede var blevet henvist til de arbejder og  

 aktiviteter, der i særdeleshed havde været afgørende for bedømmelsen, og for  

 dem, der - af et enigt udvalg - ikke ansås for kvalificerede var anført en  

 kort  

 oplysning om, hvilke krav der ikke var opfyldt.
Der ville gennem en sådan  

 indstilling, der kunne have været ret kortfattet og væsentligt mere  

 kortfattet  

 end normalt ved besættelse af videnskabelige stillinger, have været mulighed  

 for at tilvejebringe et mere tilfredsstillende beslutningsgrundlag.
Ad 3. Ministeriet kan ikke i  

 denne henseende anses for faglig kompetent og må henholde sig til  

 universitetets oplysninger og vurdering af bedømmelsesudvalgsmedlemmernes  

 fagkyndighed.
Det kan umiddelbart forekomme naturligt, om der var givet  

 ansøgerne tid til at fremkomme med indsigelse mod bedømmelsesudvalgets  

 sammensætning i forbindelse med underretningen herom, men der har, da  

 ansættelsesbekendtgørelsen ikke kan anses for gældende på dette område, næppe  

 været krav på en særlig indsigelsesfrist.
Hertil kommer, at De efter det af  

 universitetet oplyste allerede forud for den officielle underretning var  

 blevet  

 bekendt med udvalgets sammensætning.
 Den stedfundne behandling af  

 sagen kan i forskellige henseender give anledning til kritik, i særdeleshed i  

 relation til udformningen af bedømmelsesudvalgets indstilling, men der ses  

 ikke  

 at være holdepunkter for antagelsen af, at sagen skulle være behæftet med  

 fejl  

 og mangler i form af usaglige hensyn eller lignende.
 Trods den kritik, der kan  

 fremføres, finder ministeriet ikke at kunne omgøre den trufne afgørelse om  

 besættelse af docentstillinger.
 Docentstillinger kan kun  

 oprettes inden for den ramme, der er aftalt mellem Finansministeriet og  

 Akademikernes Centralorganisation.
Ministeriet må bortset herfra  

 afvise, at der skal stilles midler til rådighed for oprettelse af en  

 docentstilling til Dem, idet der ikke kan gøres krav på en sådan stilling,  

 selv  

 om kvalifikationsbetingelserne anses for opfyldt.
Spørgsmålet om, hvem af  

 flere  

 kvalificerede ansøgere der bør komme i betragtning ved fordelingen af  

 stillingerne, kan ikke afgøres af ministeriet, men afgøres af vedkommende  

 kollegiale organ på grundlag af en faglig vurdering.
..." I sin klage til mig fremførte  

 A de synspunkter, som tidligere havde været gjort gældende i sagen.
 I en udtalelse i anledning af  

 klagen til mig, anførte universitetet følgende:
 "...
 Der henvises til  

 universitetets udtalelse af 19. januar 1990 til Undervisningsministeriet  

 (...).  

 Universitetet skal supplerende udtale følgende:
Der er ikke i Undervisningsministeriets  

 skrivelse af 1. november 1988 vedrørende besættelse af docentstillinger  

 henvist  

 til ansættelsesbekendtgørelsens regler eller i øvrigt fastlagt nogen pligt  

 til  

 at underrette ansøgerne om bedømmelsesudvalgets sammensætning forud for  

 påbegyndelse  

 af udvalgets arbejde.
Der var heller ikke fastlagt nogen ret for ansøgerne  

 til  

 at fremsætte indsigelser imod bedømmelsesudvalgets sammensætning.
Det er i  

 Undervisningsministeriets skrivelse af 1. november 1988 forudsat, at  

 besættelsen af docentstillingerne finder sted efter en fagkyndig bedømmelse.  

 Som ovenfor nævnt er der ikke nogen henvisning til  

 ansættelsesbekendtgørelsens  

 regler.
Universitetet har imidlertid under ansættelsessagens behandling været  

 af den opfattelse, at bedømmelsesudvalget ikke har haft nogen pligt til at  

 formulere en bedømmelse af hver enkelt ansøger.
Bedømmelsesudvalget har i sin  

 indstilling af 6. april 1989 (...) redegjort for, hvilke kriterier der er  

 tillagt vægt ved udvælgelsen af de indstillede ansøgere.
Universitetet har  

 fundet,  

 at der har været tilvejebragt et tilstrækkeligt beslutningsgrundlag for  

 fakultetsrådets behandling af sagen, og docentstillingerne er herefter blevet  

 besat i overensstemmelse med fakultetets indstilling.
 Universitetet har under  

 sagens behandling endvidere været af den opfattelse, at en doktorgrad kun  

 indgår som et led i en samlet vurdering af ansøgernes videnskabelige og  

 pædagogiske kvalifikationer; også andre kriterier kan indgå, og der er ikke  

 noget krav om, at doktorgraden skal tillægges større vægt end andre  

 kriterier.  

 Denne opfattelse er siden blevet bekræftet af Undervisningsministeriet, jfr.  

 skrivelse af 27. februar 1991 (...).
..." Undervisningsministeriet  

 henholdt sig i en udtalelse til den tidligere trufne afgørelse.
 I en skrivelse til A's advokat  

 udtalte jeg følgende:
 "Min undersøgelse angår  

 følgende forhold:
Spørgsmålet om, hvorvidt Undervisningsministeriets  

 bekendtgørelse nr. 597 af 3. december 1975 (ansættelsesbekendtgørelsen)  

 finder  

 anvendelse i et tilfælde som det foreliggende, spørgsmålet om retten til at fremkomme med indsigelser  

 mod bedømmelsesudvalgets sammensætning, spørgsmålet om retten til at fremkomme med indsigelser  

 mod bedømmelsesudvalgets indstilling, spørgsmålet om det burde være tillagt større betydning,  

 at (A) har en doktorgrad, begrundelsen for bedømmelsesudvalgets indstilling, og afslaget på (A's) ansøgning om en docentstilling.
Ad 1) Af Undervisningsministeriets  

 skrivelse af 1. november 1988 fremgår det, at en lektors ansættelse i en  

 docentstilling ikke indebærer "nogen ændring i ansættelsesforhold eller  

 i  

 stillingsindhold..." Ansættelse i en docentstilling medfører alene en  

 ændring af lønforholdet ved tildeling af et tillæg.
 På denne baggrund vil  

 ansættelsesbekendtgørelsen efter min opfattelse ikke finde anvendelse i et  

 sådant  

 tilfælde.
 Undervisningsministeriets  

 afgørelse for så vidt angår dette punkt kan således ikke give mig anledning  

 til  

 bemærkninger.
Ad 2) Da ansættelsesbekendtgørelsen  

 ikke finder anvendelse i et tilfælde som det foreliggende, har der ikke efter  

 bekendtgørelsen bestået en ret for (A) til at fremkomme med indsigelser mod  

 bedømmelsesudvalgets sammensætning.
Efter min opfattelse havde  

 det imidlertid været bedst stemmende med god forvaltningsskik, om der var  

 givet  

 ansøgerne ikke blot underretning om udvalgets sammensætning, men tillige en  

 passende frist til at fremsætte indsigelser mod sammensætningen.
Jeg henviser  

 i  

 den forbindelse til bestemmelsen i forvaltningslovens § 19.
 Jeg forstår  

 Undervisningsministeriets ovenfor gengivne bemærkning om, at det havde været  

 "naturligt, om der var givet ansøgerne tid til at fremkomme med  

 indsigelse  

 mod bedømmelsesudvalgets sammensætning herom", således at  

 Undervisningsministeriet er enig i min opfattelse på dette punkt.
Ad 3) Undervisningsministeriet har  

 om dette spørgsmål anført, at ministeriet er "tilbøjelig til at anse det  

 for rigtigst, om der enten var givet en frist til at fremkomme med indsigelse  

 eller dog var forløbet et sådant tidsrum mellem underretningen om indholdet  

 af  

 bedømmelsesudvalgets indstilling og fakultetsrådets behandling af  

 indstillingen, at der havde været bedre mulighed for at fremføre bemærkninger  

 til indstillingen".
 Denne opfattelse kan jeg  

 tilslutte mig, idet jeg også her henviser til god forvaltningsskik og  

 bestemmelsen i forvaltningslovens § 19.
Ad 4) Ifølge  

 Undervisningsministeriets skrivelse af 1. november 1988 kunne en særlig  

 kvalificeret videnskabelig indsats "være dokumenteret ved en dansk  

 doktorgrad eller på anden måde".
De særlige kvalifikationer,  

 som skal være til stede for at en person kan komme i betragtning til en  

 docentstilling, kan således være dokumenteret på anden måde end ved en  

 doktorgrad.
Og en doktorgrad giver ikke i sig selv ret til docenttillæg.
I den ovenfor s. 312 gengivne  

 skrivelse af 1. november 1988 er anført: "En  

  

 særlig kvalificeret  

  

 indsats vil kunne være dokumenteret ved en  

 dansk doktorgrad...". Jeg forstår, at (A), der har en dansk doktorgrad,  

 er  

 fundet kvalificeret til at modtage docenttillæg.
Imidlertid er andre  

 ligeledes  

 kvalificerede ansøgere foretrukket frem for (A) ved tildelingen af  

 docenttillæg.
Afgørelsen om valget mellem  

 flere kvalificerede ansøgere beror på en faglig vurdering, som jeg ikke har  

 forudsætninger for at tage stilling til.
Jeg vil alene kunne kritisere en  

 sådan  

 vurdering, såfremt der foreligger ganske særlige forhold - navnlig af  

 forvaltningsprocessuel karakter.
Således som sagen foreligger oplyst, har jeg  

 ikke mulighed for at tage stilling til, om der foreligger sådanne særlige  

 omstændigheder, at jeg kan kritisere Undervisningsministeriets stillingtagen  

 til dette punkt.
Jeg henviser til det, jeg har anført nedenfor under punkt ad  

 6).
Ad 5) I den ovenfor gengivne  

 skrivelse af 1. november 1988 er anført:
"For så vidt angår  

 ansøgere, der efter et enigt udvalgs opfattelse ikke er tilstrækkelig  

 kvalificerede  

 til ansættelse i en stilling af den omhandlede kategori, kan  

 bedømmelsesudvalget indskrænke sig til at anføre dette med en kort angivelse  

 af, hvilke krav der ikke kan anses for opfyldt." Det følger af den gengivne  

 del af skrivelsen, at der for alle ansøgere skulle foretages en individuel  

 bedømmelse, og at der for kvalificerede ansøgere skulle foretages en  

 bedømmelse, der i hvert fald gik ud over "en kort angivelse af, hvilke  

 krav der ikke kan anses for opfyldt".
 Jeg er således enig med  

 Undervisningsministeriet i, at der burde "være givet flere oplysninger  

 om  

 ansøgere, tillige med en mere individuel begrundelse for indstillingen".
Specielt i et tilfælde som  

 (A's), hvor han er den eneste ansøger med en dansk doktorgrad, og hvor han er  

 fundet kvalificeret, burde der have været anført en nærmere begrundelse for,  

 at  

 andre ansøgere blev foretrukket frem for ham.
Jeg henviser i den forbindelse  

 til bestemmelsen i forvaltningslovens § 24 om de krav, der stilles til  

 indholdet af en begrundelse for en afgørelse.
I det foreliggende tilfælde,  

 hvor  

 den fagkyndige indstilling kunne forventes - og faktisk blev - lagt uprøvet  

 til  

 grund for afgørelsen om tildeling af docenttillæg, vil de samme krav til  

 begrundelsens indhold kunne stilles til en indstilling.
Ad 6) Som det fremgår af det, der  

 er anført ovenfor under punkt 2 - 5, må det konstateres, at der under  

 behandlingen af sagen er sket flere fejl.
Den væsentligste fejl består i, at  

 der ikke som foreskrevet er foretaget en individuel bedømmelse af bl.a. (A),  

 som er blevet nedskrevet, og som han er blevet partshørt om.
Jeg har samtidig hermed  

 henstillet til Undervisningsministeriet at foranledige, at sagen om eventuel  

 tildeling af docenttillæg til (A) genoptages, hvorved de forhold om  

 sagsbehandlingsmåden, som jeg har peget på ovenfor, iagttages, og hvorefter  

 der  

 tages stilling til spørgsmålet om eventuel tildeling af tillæg til (A)." Undervisningsministeriet  

 meddelte herefter, at ministeriet havde anmodet Århus Universitet om at  

 genoptage A's sag.
