Cirkulære om den 1-årige  

 forsøgsordning med kombination af VUS og ATB/UTB Til AF-kontorerne.
A-kasserne Indledning.
 Ved skrivelse af 14. juni 1991 har Arbejdsministeriet  

 meddelt styrelsen, at arbejdsministeren   foranlediget af en henvendelse fra  

 kulturministeren til arbejdsministeren angående muligheden for at  

 kombinere voksenuddannelsesstøtteordningen (VUS) med  

 arbejdstilbuds-/uddannelsestilbuds-  

 ordningen (ATB/ UTB)   og efter forudgående forelæggelse for  

 Landsarbejdsnævnet har besluttet at iværksætte en  

 1-årig forsøgsperiode med kombination af VUS og ATB/UTB.
 Forsøget indebærer, at en virksomhed, der  

 giver en fastansat frihed til at uddanne sig i henhold til VUS-ordningen, kan  

 få placeret en langtidsledig som erstatningsperon enten i henhold til  

 ATB-ordningen eller UTB-ordningen i den periode, hvor den fastansatte har  

 orlov.
 Det fremgår videre af ministeriets skrivelse, at  

forsøget skal løbe indtil den 1. juli 1992, og at  

 kombinationsmuligheden samtidig evalueres for bl.a. at klargøre,  

 hvordan merbeskæftigelseskravet i ATB-loven håndteres.
 Arbejdsmarkedsstyrelsen anmodes derfor om at følge  

 udviklingen i forsøgsperioden og at afrapportere umiddelbart efter den  

 1. juli 1992.
 Ministeriet anfører derudover i skrivelsen, at der  

 ikke er tale om et forsøg i gængs forstand, men derimod om en  

 overvågningsperiode af 1 års varighed, inden for hvilken der  

 iværksættes en procedure til indsamling og bearbejdning af de  

 relevante oplysninger.
 Inden for forsøgsperioden vil det således  

 efter ministeriets opfattelse være centralt at få belyst  

 følgende spørgsmål:
 1.
Om der med kombination af VUS og ATB sker en ændring  

 i den hidtidige praksis med hensyn til overholdelse af  

 merbeskæftigelseskravet, og   i givet fald   hvad denne  

 praksisændring indebærer? 2.
Om kombinationen har utilsigtede økonomiske  

 effekter af positiv eller negativ karakter for henholdsvis arbejdsgiveren,  

 arbejdstageren eller staten (som tilskudsgiver)? 3.
Om de eksisterende muligheder for afgrænsning af  

 uddannelsesområderne via VUS-reglerne er tilstrækkelige? 4.
Om der inden for perioden sker væsentlige  

 ændringer i AF s indsats ved sammenstykning af ATB eller flere  

 dele? 5.
 Om der eksisterer øvrige fordele og ulemper ved  

 kombinationen VUS/ATB.
 Styrelsen anmodes endvidere om at informere og vejlede  

 AF-regionerne og de øvrige implicerede parter på arbejdsmarkedet  

 om forsøgsperioden, herunder om f. eks. hvilke oplysninger det  

 forventes, at de skal bidrage med i relation til såvel den  

 løbende overvågning som den endelige rapportering.
 Afslutningsvis anmodes styrelsen om i øvrigt at  

 orientere departementet om udviklingen i forsøgsperioden, når  

 der er forhold, som giver anledning hertil.
 I denne anledning skal styrelsen nedenstående  

 udmelde følgende retningslinier for afviklingen af  

 forsøgsperioden:
 1. Kombination af VUS og ATB.
 1.1.
 Generelle bemærkninger.
 En virksomhed, der giver en fastansat frihed til at  

 uddanne sig i henhold til VUS-ordningen, hvorved den fastansatte enten  

 modtager VUS-støtte eller arbejdsgiveren får udbetalt  

 VUS-refusion, såfremt den ansatte modtager løn under  

 uddannelsesforløbet, kan få placeret en langtidsledig i et  

 arbejdstilbud i virksomheden som erstatningsperson i den periode, hvor den  

 ansatte har fået frihed/orlov til at uddanne sig.
 I større virksomheder vil der være mulighed  

 for at give flere medarbejdere successivt fri til at uddanne sig i henhold  

 til VUS-ordningen, og det må derfor antages, at den ledige, der  

 ansættes i arbejdstilbud som erstatningsperson, kan tilbydes et  

 arbejdstilbud af enten 7 eller 9 måneders varighed afhængig af,  

 om der er tale om en privat eller en offentlig virksomhed.
 I mindre (private) virksomheder med få ansatte  

 må det derimod forventes, at en ATB-person som erstatningsperson ikke  

 altid kan tilbydes et arbejdstilbud på 9 måneder, men derimod kun  

 en ATB-periode af kortere varighed i virksomheden.
Styrelsen skal i denne forbindelse henvise til  

 ATB-bekendtgørelsens § 11, stk. 7, af hvilken det fremgår, at  

 arbejdstilbuddet kan gives i form af flere kortere ansættelsesperioder,  

 der dog hver skal være af mindst 3 måneders varighed eller  

 i form af 2 deltidsjob.
Det er dog en forudsætning, at den ledige  

accepterer, at arbejdstilbuddet gives i form af flere kortere  

 ansættelsesperioder.
Det skal videre bemærkes, at kravet om  

 merbeskæftigelse ved ansættelse af en ledig i et arbejdstilbud,  

 jf.
ATB-bekendtgørelsens § 26, ikke suspenderes ved kombination af VUS  

 og ATB.
Det vil derfor ved kombination af VUS og ATB være  

 således, at virksomheden og de ansatte i fællesskab på  

 private ansættelsesområder henholdsvis  

 ansættelsesmyndigheden og de ansatte i fællesskab på  

 offentlige ansættelsesområder påser om betingelsen om  

 merbeskæftigelse er opfyldt, jf.
ATB-bekendtgørelsens §§ 27 og  

 28.
 Når en virksomhed indgiver ATB-jobordre med henblik  

 på ansættelse af en ledig i et arbejdstilbud som  

 erstatningsperson, påhviler det Arbejdsformidlingen af påse, at  

 der for den/de ansatte foreligger dokumentation for godkendelse om  

 støtte til deltagelse i voksenuddannelse fra Direktoratet for  

 Folkeoplysning, Frie Grundskoler m.v. (DFF).
 1.2.
 Der indrapporteres kvartalsvist.
 Senest 14 dage efter afslutningen af et kvartal   1. gang  

 efter afslutningen af 3. kvartal 1991   bedes AF-regionerne som fast rutine  

 indrapportere:
- Hvor mange offentlige henholdsvis private arbejdstilbud  

 der er blevet besat med ledige som erstatningspersoner, herunder angivelse af  

 det enkelte ansættelsesforholds varighed.
- Om der sker væsentlige ændringer i AF s  

 indsats ved sammenstykning af ATB af flere dele.
- Hvilken uddannelse den fastansatte deltager i, herunder om  

 der udbetales VUS-støtte til den ansatte eller udbetales VUS-refusion  

 til arbejdsgiveren.
- Angivelse af hvilket hovederhvervsområde (Bygge- og  

 Anlægsområdet, Det grafiske Område, Handels- og  

 Kontorområdet, Jern- og Metalområdet, Jordbrugsområdet,  

 Landstransportområdet, Levnedsmiddelområdet eller  

 Serviceområdet) og eventuelt   hvis det skønnes  

 hensigtsmæssigt for de store hovederhvervsområder   tillige  

 angivelse af brancheområde som virksomheden henhører under.
- Indrapportering om der med kombination af VUS og ATB sker  

 en ændring i den hidtidige praksis med hensyn til overholdelse af  

 merbeskæftigelseskravet, og   i givet fald   hvad denne  

 praksisændring indebærer.
- Indrapportering om kombinationen af VUS og ATB har  

 utilsigtede økonomiske effekter af positiv eller negativ karakter for  

 henholdsvis arbejdsgiveren, arbejdstageren eller staten (som tilskudsgiver) i  

 det omfang AF-regionen bliver bekendt hermed.
- Indrapportering om eventuelle problemer i forbindelse med  

 AF-regionens administration af forsøget for så vidt angår  

 kombinationen af VUS og ATB, samt forhold i øvrigt som styrelsen  

 bør gøres bekendt med.
 2. Kombination af VUS og UTB.
 2.1.
 Generelle bemærkninger.
 I forbindelse med placering af UTB-kursister i praktik i  

 en virksomhed er der intet merbeskæftigelseskrav, der skal være  

 opfyldt.
 Derimod vil det ved kombination af VUS og UTB  

 påhvile Arbejdsformidlingen at påse, at praktikantperioden for  

 den enkelte UTB-kursist holder sig inden for den tidsmæssige  

 grænse, der er udmeldt i AF-cirk.nr. 18/89 af 14. december 1989 om  

 retningslinier for den regionale administration af uddannelsestilbud (UTB),  

 jf. kapital 4, punkt 3 om praktik i kursusforløbene.
Af ovennævnte cirkulære fremgår det, at  

 praktikken normalt kan have en varighed af 4 uger.
En væsentlig  

 fravigelse af de normalt 4 ugers praktik, hvilket styrelsen  

 skønsmæssigt vil ansætte til en praktikperiode ud over 6  

 uger, bør derfor ikke accepteres.
Hvis Arbejdsformidlingen i  

 særlige tilfælde vurderer, at der for en UTB-praktikperiode er  

 behov for en længere  periode, skal Arbejdsformidlingen forelægge  

 den konkrete sag for styrelsen med en begrundet indstilling.
 Forinden en UTB-kursist placeres i praktik som  

 erstatningsperson i en virksomhed, påhviler det den part/instans, der  

 har fremskaffet pladsen, dvs. kursusiværksætteren eller  

 Arbejdsformidlingen, at påse, at der for den/de ansatte foreligger  

 dokumentation for godkendelse om støtte til deltagelse i  

 voksenuddannelse fra Direktoratet for Folkeoplysning, Frie Grundskoler m.v.  

 (DFF).
 Hvis kursusiværksætteren har fremskaffet  

 pladsen, skal pågældende videresende ovennævnte  

 dokumentation for, at den/de ansatte har fået godkendt deres  

 ansøgning om VUS-støtte/-refusion, samt give oplysninger om  

 praktikperiodens varighed, og hvilken uddannelse den fastansatte deltager i,  

 herunder om der udbetales VUS-støtte til den ansatte eller udbetales  

 VUS-refusion til arbejdsgiveren, til Arbejdsformidlingen.
 2.2.
 Der indrapporteres kvartalsvist.
 Senest 14 dage efter afslutningen af et kvartal   1. gang  

 efter afslutningen af 3. kvartal 1991   bedes AF-regionerne som fast rutine  

 indrapportere:
- Hvor mange UTB-kursister, der er blevet placeret i praktik  

 som som erstatningspersoner, herunder angivelse af den enkelte  

 praktikperiodes varighed.
- Hvilken uddannelse den fastansatte deltager i, herunder om  

 der udbetales VUS-støtte til den ansatte eller udbetales VUS-refusion  

 til arbejdsgiveren.
- Angivelse af hvilket hovederhvervsområde (Bygge- og  

 Anlægsområdet, Det grafiske Område, Handels- og  

 Kontorområdet, Jern- og Metalområdet, Jordbrugsområdet,  

 Landtransportområdet, Levnedsmiddelområdet eller  

 Serviceområdet) og eventuelt   hvis det skønnes  

 hensigtsmæssigt for de store hovederhvervsområdet   tillige  

 angivelse af brancheområde som virksomheden henhører under.
- Indrapportering om eventuelle problemer i forbindelse med  

 AF-regionens administration af forsøget for så vidt angår  

 kombinationen af VUS og UTB, samt forhold i øvrigt som styrelsen  

 bør gøres bekendt med.
 3. Afsluttende bemærkninger.
 Ved den kvartalsvise indrapportering om henholdsvis  

kombination af VUS og ATB og kombination af VUS og UTB bedes der  

 refereres til J.nr.  91-0250-100.
 Såfremt Arbejdsformidlingen skønner, at der  

 er forhold eller oplysninger, som ikke kan/ikke bør afvente den  

 kommende kvartalsvise indrapportering, bedes Arbejdsformidlingen straks  

 informere styrelsen herom.
