 Baggrund:
 Bekendtgørelse nr. 323 af 7. juli 1983 om arbejdets udførelse.
 Ethvert arbejde kan være psykisk belastende og kan medføre psykisk  

 træthed.
 Denne At-meddelelse oplyser om, hvad psykisk træthed er, hvilke følger den  

 kan have, hvad der er årsag til den, og vejleder om, hvilke foranstaltninger  

 der bør sættes ind.
Psysisk belastning Et menneske skal, for at kunne fungere hensigtsmæssigt i det daglige  

 arbejde, have en passende stimulering (aktivering) af centralnervesystemet  

 (hjerne og rygmarv).
Både en for lav og en for høj stimulering bør undgås.
En for lav  

 stimulering kan medføre monotoni-tilstand, se At-meddelelse nr. 4.08.1.
En for høj stimulering kan medføre stress eller psykisk træthed.
Om  

 stress, se At-meddelelse nr. 4.08.3.
Psykisk træthed Psykisk træthed er en tilstand, der opstår gradvis, når stimuleringen  

 gennem længere tid er for høj.
Under tilstanden er aktiviteten i  

 centralnervesystemet øget.
Psykisk træthed som følge af længere tids arbejde er som sådan ikke noget  

 unormalt.
En passende hvileperiode vil ophæve trætheden og genetablere ens  

 normale måde at arbejde på.
Hvis træthedstilstanden bliver for intens, er det typisk, at man - er træt, udmattet og trænger til hvile - er mere følsom over for påvirkninger, især lyde - lettere bliver irriteret, fx når man bliver afbrudt i sit arbejde - er følelsesmæssigt ustabil.
Psykisk træthed indvirker på måden, man arbejder på.
Virkningerne  

 vil typisk være, at - man er længere om at beslutte sig og reagerer langsommere - man træffer beslutninger efter andre kriterier end i udhvilet tilstand.  

 Arbejdets kvalitet daler, og man handler mere risikobetonet - man er mindre systematisk og mere springende under løsning af problemer - man orienterer sig anderledes i omgivelserne, fx bliver relevante  

 mislyde fra maskine hyppigere overhørt - man har sværere ved at få samspillet mellem øjne og hænder til at  

 fungere (øgede problemer med den psykomotoriske koordinering).
 Disse virkninger øges i takt med træthedstilstandens varighed og styrke.
Følger Følgerne af psykisk træthed er fx - større risiko for skader på personer og materiel - kronisk træthed og overanstrengelse.
Disse tilstande er forringelser af  

 helbredstilstanden og kan som regel ikke ophæves igen i løbet af en normal  

 fritid.
Årsager Ethvert arbejde kan - uanset størrelsen af den fysiske indsats - medføre  

 psykisk træthed, når følgende forhold er til stede samtidig:
- arbejdet foregår over en samlet længere tid (flere timer) - arbejdet kræver i væsentlig grad psykiske aktiviteter, d.v.s.  

 opmærksomhed, koncentration, hukommelse, tankevirksomhed o.l.
 Psykisk træthed kan forværres af andre forhold, bl.a.:
- et højt arbejdstempo - arbejde under tidspres - alenearbejde.
Vejledende foranstaltninger Hvis der på en virksomhed opstår problemer, forårsaget af psykisk træthed,  

 bør problemet behandles i sikkerhedsudvalget, forinden ledelsen træffer  

 beslutning om, hvilke foranstaltninger der skal gennemføres for at fjerne  

 eller mindske den psykiske belastning.
 Psykiske belastninger og psykisk træthed kan modvirkes ved en række  

 foranstaltninger:
- en sænkning af præstationskravene.
Da dette medfører et fald i  

 produktiviteten, er det som regel en uacceptabel løsning - en hensigtsmæssig fordeling af opgaver mellem den ansatte og de  

 hjælpemidler, den pågældende betjener sig af (instrumenteringen). Fx vil en  

 stiliseret afbildning af en proces (Flow-sheet eller procesdiagram) kunne  

 aflaste hukommelsen og dermed reducere psykisk træthed - en hensigtsmæssig fordeling af opgaver mellem de ansatte.
Derved undgår  

 man en vedvarende belastning af bestemte psykiske funktioner, fx hukommelse,  

 koncentration eller opmærksomhed - hensigtsmæssige pausesystemer.
Korte og hyppige pauser er som regel at  

 foretrække - en grundig instruktion, træning og uddannelse, som sikrer anvendelse af  

 hensigtsmæssige arbejdsmåder.
