 I medfør af § 38, stk. 1, § 43 og § 72, stk. 2, i lov om  

 apoteksvirksomhed, jf. lovbekendtgørelse nr. 657 af 28. juli 1995, og § 6,  

 stk. 2, § 8, stk. 2, § 22a, stk. 2, og § 44, stk. 2, i lov om lægemidler, jf.  

 lovbekendtgørelse nr. 656 af 28. juli 1995, fastsættes:
§ 1.  Apoteker, herunder Den kgl.
Veterinær- og  

 Landbohøjskoles Apotek, Statens Veterinære Serumlaboratorium og Statens  

 Veterinære Institut for Virusforskning, må bryde den ydre emballage til en  

 veterinær farmaceutisk specialitet med henblik på at opsplitte pakningen i  

 flere mindre pakninger (inderpakninger). Dette gælder dog ikke, hvis  

 inderpakningerne ikke yder lægemidlet tilstrækkelig beskyttelse mod ydre  

 påvirkninger.
 § 2.  Inderpakningen skal ved udlevering fra apoteket  

 være påført de samme oplysninger som den oprindelige ydre emballage, jf.  

 bekendtgørelse om mærkning af og indlægssedler til lægemidler, dog ikke  

 varenummer.
Stk. 2.  Hvis det ikke er muligt at påføre samtlige  

 oplysninger på inderpakningen, skal oplysningerne vedlægges på en separat  

 seddel.
Det gælder dog ikke, hvis oplysningerne findes i en indlægsseddel,  

 der vedlægges inderpakningen, jf. § 3.
 § 3.  Inderpakningen til et lægemiddel, der er  

 forsynet med en indlægsseddel, jf. bekendtgørelse om mærkning af og  

 indlægssedler til lægemidler, skal ved udlevering fra apoteket være forsynet  

 med en kopi af indlægssedlen.
§ 4.  Opsplitning af veterinære lægemiddelpakninger  

 skal foretages forsvarligt og omhyggeligt.
Det skal sikres, at inderpakningen  

 ikke beskadiges i forbindelse med opsplitningen.
 § 5.  Sundhedsstyrelsen kan dispensere fra  

 bestemmelserne i denne bekendtgørelse, hvis ganske særlige grunde taler for  

 det.
 § 6.  Med bøde straffes den, der overtræder §§ 2-4.
 Stk. 2.  Hvis overtrædelsen begås af staten, en kommune  

 eller et kommunalt fælleskab, jf. § 60 i lov om kommunernes styrelse, kan der  

 efter apotekerlovens § 72, stk. 3, og lægemiddellovens § 44, stk. 3, pålægges  

 staten, kommunen eller det kommunale fælleskab bødeansvar.
 § 7.  Bekendtgørelsen træder i kraft den 1. juni 1996.
