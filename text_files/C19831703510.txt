 Vejdirektoratet udsendte den 6. maj 1982 et materiale vedrørende tunge  

 transporter til samtlige amtsråd og berørte kommunalbestyrelser (med genpart  

 til de tekniske forvaltninger).
 Dette materiale, Overordnet vejnet for særlige transporter. 1. Broernes  

 bæreevne, bestod af et hæfte med beskrivelse af et klassificeringssystem for  

 tunge transporter, et antal eksemplarer af et skema for anmodning om  

 klassificering af køretøjer samt 4 kort over broklasser på et overordnet  

 vejnet (daterede november 1981).
 Disse kort er blevet genoptrykt i en revideret udgave (dateret november  

 1982) - med rettelser indført i overensstemmelse med bl.a. forespørgsler hos  

 et antal af de berørte tekniske forvaltninger.
 Et sæt af de reviderede kort er vedlagt og erstatter i sin helhed den  

 tidligere udgave, som hermed annulleres.
 Samtidig med nærværende udsendelse vil Justitsministeriet fremsende de  

 reviderede kort til landets politikredse.
 Ovennævnte hæfte og skema har man ikke fundet anledning til at revidere på  

 nuværende tidspunkt, hvorfor disse fortsat er gældende.
 Yderligere eksemplarer af hæfte, skema og kort kan rekvireres ved  

 henvendelse til Vejdirektoratets broafdeling.
 I øvrigt skal man henstille, at der løbende gives orientering om forhold,  

 der kan have indflydelse på den aktuelle udformning af det klassificerede  

 vejnet.
 P.D.V.
