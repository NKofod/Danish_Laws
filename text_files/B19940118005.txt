(Delefterløn) § 1 I Direktoratet for Arbejdsløshedsforsikringens bekendtgørelse nr. 1155 af  

 23. december 1993 om retten til dagpenge, efterløn og overgangsydelse i  

 forbindelse med social pension, fastsættes efter forhandling med  

 Landsarbejdsrådet følgende:
 1. Bekendtgørelsens overskrift affattes således:
»Bekendtgørelse om retten til dagpenge, efterløn, overgangsydelse  

 og delefterløn i forbindelse med social pension.« 2. Indledningen affattes således:
»I henhold til § 64, stk. 5, § 75 b, stk. 9, § 75 n, stk. 1, og § 75  

 u, i lov om arbejdsløshedsforsikring m.v., jf. lovbekendtgørelse nr. 16 af  

 11. januar 1994, som ændret ved lov nr. 413 og nr. 417 af 1. juni 1994,  

 fastsættes efter forhandling med Landsarbejdsrådet følgende:» 3. Overskriften til § 9 affattes således:
 »Overgangsydelse og delefterløn«.
 4. I § 9 indsættes som nyt stk.:
»Stk. 2.  For medlemmer, der ønsker at overgå til  

 delefterløn, og for medlemmer, der modtager delefterløn, finder reglerne i §  

 6, stk. 1, stk. 3 og stk. 4, samt §§ 7-8 tilsvarende anvendelse.  

 Invaliditetsydelse kan modtages sammen med delefterløn.« § 2 Bekendtgørelsen træder i kraft den 4. januar 1995 og har virkning fra den  

 1. januar 1995.
