(Til institutioner under Direktoratet  

 for de Videregående Uddannelser) Ved skrivelse af 20. december 1983 meddelte direktoratet  

 uddannelsesinstitutionerne, at det fra finansministeriet var tilkendegivet,  

 at udgifter som følge af statens selvforsikringsordning til forudseelige  

 skader og tyverier m.v. i fremtiden skulle afholdes inden for  

 undervisningsministeriets samlede bevillingsrammer, således at beløbene ikke  

 kunne optages på tillægsbevillingsforslagene.
Finansministeriet har ikke siden da uddybet, hvorledes denne  

 tilkendegivelse skulle forstås, men man har i punkt 61.25. i Budgetvejledning  

 1985 indføjet en tilsvarende bestemmelse.
Institutionens budget skal herefter  

 dække »det skadesniveau, der er sædvanligt inden for det pågældende  

 område, og som derfor erfaringsmæssigt må påregnes i løbet af  

 finansåret.« Som det fremgår af budgetvejledningen, gælder  

 bestemmelserne i finansministeriets cirkulære af 26. februar 1975 om statens  

 selvforsikringsordning iøvrigt fortsat.
I forbindelse med udarbejdelse af forslaget til tillægsbevillingsloven for  

 1985 har direktoratet været nødsaget til at foretage en mere restriktiv  

 bedømmelse af, i hvilket omfang skadesudgifterne kunne optages på  

 tillægsbevillingsloven.
Kun hvis det af en nøjere specifikation fremgik, at  

 skaden enten var atypisk, eller at det samlede skadesniveau for institutionen  

 var usædvanligt stort, blev beløbene optaget.
Direktoratet henstiller derfor, at institutionerne fremover er opmærksomme  

 på bestemmelsen i budgetvejledningen, og at man i de kommende bidrag til  

 forslag til tillægsbevillingsloven nærmere redegør for, hvorfor de udgifter,  

 der ønskes optaget, ikke har kunnet betragtes som sædvanlige inden for det  

 pågældende område.
Visse sager (f.eks. totalskader) skal fortsat forelægges  

 til forhåndsgodkendelse for finansministeriet, men det kan være  

 hensigtsmæssigt at forelægge også andre sager på forhånd for  

 finansministeriet for at få en afklaring af, om udgiften kan optages på  

 tillægsbevillingsloven.
Forelæggelse for finansministeriet skal ske gennem  

 direktoratet.
 P.d.v.
