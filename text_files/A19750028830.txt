 VI MARGRETHE DEN ANDEN,af Guds Nåde Danmarks Dronning, gør  

 vitterligt: Folketinget har vedtaget og Vi ved Vort samtykke stadfæstet  

 følgende lov:
 Miljøministeriets forretningsområde.
§ 1 I lov om by- og landzoner, jfr. lovbekendtgørelse nr. 340 af 13. juni  

 1972, som ændret ved lov nr. 100 af 26. marts 1975, foretages følgende  

 ændringer:
 1. § 2 affattes således:
 »§ 2.  Hele landet er opdelt i byzoner,  

 sommerhusområder og landzoner.
 Stk. 2.  Byzoner er:
1. områder, som i en byudviklingsplan er udlagt til  

 bymæssig bebyggelse, 2. områder, som i en bygningsvedtægt er udlagt som  

 byggeområder til bymæssig bebyggelse, 3. områder, som i en byplanvedtægt er udlagt til  

 bymæssig bebyggelse eller offentlige formål, og 4. områder, som en lokalplan overfører til byzone.
 Stk. 3.  Sommerhusområder er:
1. områder, som i en bygningsvedtægt eller en  

 byplanvedtægt er udlagt til sommerhusbebyggelse, og 2. områder, som en lokalplan overfører til  

 sommerhusområde.
Stk. 4.  Landzoner er de områder, der ikke er omfattet  

 af stk. 2 og 3.« 2. Efter § 2 indsættes som nye paragraffer:
»§ 2 a.  Kommunalbestyrelsen kan efter ansøgning  

 fra vedkommende ejer overføre et areal fra byzone eller sommerhusområde til  

 landzone, når arealet grænser til landzone, og når overførslen er ubetænkelig  

 ud fra planlægningsmæssige hensyn.
Overførsel efter 1. pkt. kan kun ske  

 vedrørende arealer, der i en før 1. januar 1970 godkendt byudviklingsplan var  

 henført til inder- eller mellemzone eller i en før samme dato stadfæstet  

 bygningsvedtægt er udlagt til sommerhusbebyggelse.
 Stk. 2.  Hvis ansøgningen imødekommes, underretter  

 kommunalbestyrelsen skriftligt panthavere og andre indehavere af tinglyste  

 rettegheder i ejendommen samt amtsrådet, i hovedstadsområdet dog  

 hovedstadsrådet.
§ 2 b.  Amtsrådet, henholdsvis hovedstadsrådet, kan  

 pålægge kommunalbestyrelsen at overføre arealer fra byzone eller  

 sommerhusområde til landzone, hvis arealerne ifølge en godkendt regionplan  

 ikke anvendes til bymæssig bebyggelse eller sommerhusbybyggelse.
Pålæg kan  

 kun meddeles vedrørende arealer, der i en før 1. januar 1970 godkendt  

 byudviklingsplan var henført til inder- eller mellemzone eller i en før samme  

 dato stadfæstet bygningsvedtægt er udlagt til sommerhusbebyggelse.
 Stk. 2.  Overførsel af arealer efter stk. 1 sker ved en  

 af kommunalbestyrelsen truffet beslutning, der skal angive arealernes nærmere  

 afgrænsning.
 Stk. 3.  kommunalbestyrelsen foretager offentlig  

 bekendtgørelse af beslutningen efter regler, der fastsættes af  

 miljøministeren.Kommunalbestyrerlsen giver endvidere særskildt underretning  

 til vedkommende ejere, panthavere og andre indehavere af tinglyste  

 rettigheder i ejendommene samt til miljøministeren og amtrådet, i  

 hovedstadsområdet dog hovedstadsrådet.
 Stk. 4.  Underretningen skal indeholde oplysning om  

 reglerne i stk. 5 og § 18 a.
Stk. 5.  Kommunalbestyrelsens beslutning kan påklages  

 til amtrådet, i hovedstadsområdet dog hovedstadsrådet.
Klage skal være  

 indgivet inden 4 uger fra beslutningens meddelelse.
Amtsrådets, henholdsvis  

 hovedstadsrådets, afgørelse kan ikke indbringes for anden administrativ  

 myndighed.« 3. I § 7 indsættes efter stk. 1 som nyt stykke:
»Stk. 2.  Der kræves dog tilladelse efter § 9 for  

 så vidt angår beliggenheden og udformningen af beboelsesbygninger for  

 landbrugs-, skovbrugs- eller fiskerierhvervet, medmindre bygningerne opføres  

 i tilknytning til hidtidlige bebyggelsesarealer.« 4. I kap. 4 indsættes efter § 18 som ny paragraf:
 »§ 18 a.  Ved overførsel af arealer til landzone  

 efter § 2 b finder § 12, stk. 1, tilsvarende anvendelse, idet erstatningen  

 dog ydes af amtsrådet, henholdsvis hovedstadsrådet.
 Stk. 2.  Erstatningsfastsættelsen sker under hensyn til  

 forholdene på tidspunktet for kommunalbestyrelsens beslutning efter § 2 b,  

 stk. 2.
 Stk. 3.  Krav om erstatning efter stk. 1 skal fremsættes  

 skriftligt over for amtrådet, henholdsvis hovedstadsrådet, senest 3 måneder  

 efter bekendtgørelsen af kommunalbestyrelsens beslutning, jfr. § 2 b, stk. 3.
Stk. 4.  Hvis mindelig overenskomst om erstatningens  

 størrelse ikke er opnået senest 8 uger efter udløbet af den i stk. 3 nævnte  

 frist, skal amtsrådet, henholdsvis hovedstadsrådet, indbringe  

 erstatningespørgsmålet for taksationsmyndighederne efter lov om offentlige  

 veje.
Om sagens behandling for taksationsmyndighederne og om erstatningens  

 udbetaling finder §§ 53-55 og 63-66 i nævnte lov tilsvarende  

 anvendelse.« § 2 I lov nr. 375 af 13. juni 1973 om lands- og regionplanlægning foretages  

 følgende ændringer:
 1. I § 3, stk. 2, indsættes efter »pålægge«:  

 »hovedstadsrådet,».
 2. I § 7, stk. 1, indsættes efter nr. 3 som nyt  

 nummer:
 Nr. 4 og 5 bliver herefter nr: 5 og 6.
 3. I § 15, stk. 1, ændres »en godkendt  

 regionplan« til: »regionplanlægningen«.
 4. § 18 affattes således:
»§ 18.  Der skal gives amtsrådet lejlighed til at  

 udtale sig, inden 5. § 19 ophæves.
 § 3  I lov nr 376 af 13. juni 1973 om  

 regionplanlægning i hovedstadsområdet foretages følgende ændringer:
 1. I § 2, stk. 1, indsættes efter nr. 4 som nyt  

 nummer:
 Nr. 5 og 6 bliver herefter nr. 6 og 7.
 2. I § 10, stk. 1, ændres »en godkendt  

 regionplan« til: »regionplanlægningen«.
 3. §§ 11 og 12 ophæves.
 4. § 13, stk. 1, affattes således:
»Når en kommuneplan er tilvejebragt, kan hovedstadsrådet pålægge  

 vedkommende kommunalbestyrelse inden for en af hovedstadsrådet fastsat frist  

 af udfylde kommuneplanen ved tilvejebringelse af lokalplaner.
Hovedstadsrådet  

 kan endvidere pålægge kommunalbestyrelsen at bringe et i en byplanvedtægt  

 eller lokalplan fastlagt eller forudsat kommunalt anlæg til udførelse.« 5. I § 13, stk. 2, ændres »byplanvedtægten eller  

 byggeområdebestemmelserne i bygningsvedtægten« til: »  

 lokalplanen«, og efter »byplanvedtægt« indsættes: »eller  

 lokalplan«.
 6. § 15 ophæves.
 7. § 16 affattes således:
»§ 16.  Der skal gives hovedstadsrådet lejlighed  

 til at udtale sig, inden 8. I § 18 ændres »oversigtlig byplan  

 (disposisionsplan), byplanvedtægter og bestemmelser om grundkredse eller  

 byggeområder i bygningsvedtægt« til: »en kommuneplan eller  

 lokalplaner«.
 9. § 19 ophæves.
 10. I § 21 ophæves stk. 2, 3 og 4, og der indsættes  

 efter stk. 1 som nyt stykke:
»Stk. 2.  Miljøministeren kan helt eller delvis  

 fritage for overholdelse af bestemmelserne i § 4, stk. 2, samt §§ 5 og 6 ved  

 tilvejebringelsen af den første regionplan for hovedstadsområdet.« § 4  I lov nr. 372 af 13. juni 1973 om  

 miljøbeskyttelse foretages følgende ændringer:
 1. § 31, stk. 2, og § 32, stk. 3, ophæves.
 2. § 61 affattes således:
 »§ 61.  Amtsrådet foretager med bistand fra  

 kommunalbestyrelserne en kortlægning af forureningskilderne inden for  

 amtskommunens område og af den forurening, omgivelserne udsættes for.  

 Kortlægningen tjener til støtte for amtsrådet og andre myndigheder i  

 forbindelse med miljøbeskyttelsen.
Stk. 2.  Når kortlægningen er udført, udarbejder  

 amtsrådet med bistand fra kommunalbestyrelserne planer for den fremtidige  

 beliggenhed af virksomhed m.v., hvortil der af hensyn til forebyggelse af  

 forurening må stilles særlige beliggenhedskrav.
Planerne skal omfatte  

 etablering eller udbygning af spildevandsanlæg, rensningsanlæg,  

 forbrændingsanstalter, lossepladser og lignende indretninger til oplagring  

 eller behandling af affaldsprodukter.
Stk. 3.  Planerne nævnt i stk. 2 skal baseres på hensyn  

 til omgivelsernes sårbarhed over for forurening, hensynet til de enkelte  

 områders fremtidige anvendelsesmuligheder og behovet for de pågældende  

 virksomheders placering inden for området.« Stk. 4.  I hovedstadsområdet udføres amtsrådets opgaver  

 efter stk. 1-3 i stedet af hovedstadsrådet.
 3. § 62 affattes således:
 »§ 62.  De i § 61, stk. 2, nævnte planer indgår i  

 regionplanlægningen.
 Stk. 2.  Indtil en regionplan er godkendt, er planerne  

 nævnt i § 61, stk. 2, vejledende såvel ved administrationen af denne lov som  

 for offentlige myndigheder ved deres planlægningsvirksomhed.
Stk. 3.  Når en regionplan er godkendt, skal planerne  

 nævnt i § 61, stk. 2, lægges til grund ved behandlingen af sager efter  

 kapitlerne 3, 4 og 5 i den udstrækning, disse planer er lagt til grund for  

 regionplanen.« 4. I § 74, stk. 2, 1. pkt., ændres  

 »fredningsplanudvalget eller byudviklingsudvalget« til: »eller  

 fredningsplanudvalget«.
 5. I § 93, stk. 2, ændres »taksationskommissionen  

 nedsat i henhold til Københavns byggelov, jfr. § 32, stk. 3« til:  

 »landvæsenskommissionen«.
 § 5  I lov om vandforsyning, jfr.  

 lovbekendtgørelse nr. 524 af 26. september 1973, udgår i § 21, stk. 1  

 »samt vedkommende byudviklingsudvalg«.
§ 6 I lov nr. 267 af 7. juni 1972 om sommerhuse og campering m.v. foretages  

 følgende ændringer:
 1. § 4, stk. 1, affattes sådeles:
»Ejeren af fast ejendom beliggende i et sommerhusområde, jfr. lov om  

 by- og landzoner, har efter påbud derom pligt til helt eller delvis at  

 udnytte ejendommen som forudsat ved tilvejebringelsen af de bestemmelser, der  

 gælder for området.
Påbudet kan indeholde krav om maksimale grundstørrelser  

 og mindste husstørrelser samt udlæg af fællesarealer.« 2. I § 4, stk. 4, og § 7, stk. 1, ændres  

 »områder, som i byplan- eller bygningsvedtægt er udlagt til  

 sommerhusbebyggelse,» til: »sommerhusområder«.
 3. Efter § 7 indsættes som ny paragraf i kapitel 2:
 »§ 7 a.  I sommerhusområder må der ikke opføres  

 bebyggelse til helårsbeboelse, og bestående bebyggelse må ikke tages i brug  

 til helårsbeboelse, medmindre miljøministeren meddeler tilladelse dertil.
Stk. 2.  Miljøministeren kan bemyndige amtsrådet eller  

 kommunalbestyrelsen til at træffe afgørelse om meddelelse af den i stk. 1  

 nævnte tilladelse.
I hovedstadsområdet kan bemyndigelsen gives til  

 hovedstadsrådet eller kommunalbestyrelsen.« 4. I § 11, stk. 1, udgår  

 »byudviklingsudvalg«.
§ 7 I § 4, stk. 1 i lov nr. 230 af 7. juni 1972 om erhvervelse af fast ejendom  

 til fritidsformål ændres »områder, som ved bygningsvedtægt eller  

 byplanvedtægt er udlagt til sommerhusbebyggelse (sommerhusområder)» til:  

 »et sommerhusområde, jfr. lov om by- og landzoner,».
§ 8 I lov nr. 285 af 7. juni 1972 om udnyttelse af sten, grus og andre  

 naturforekomster i jorden og på søterritoriet, som ændret ved lov nr. 291 af  

 23. maj 1973 og § 21 i lov nr. 311 af 19. juni 1974, affattes § 5, stk. 4, 3.  

 pkt. således:
»Finder ministeren kravet uberettiget, eller opnås der ikke enighed  

 om det tilbudte erstatningsbeløb, henviser ministeren sagen til  

 taksationsmyndighederne efter lov om offentlige veje.« Boligministeriets forretningsområde.
§ 9 I lov om sanering, jfr. lovbekendtgørelse nr.474 af 16. august 1973,  

 foretages følgende ændringer:
 1. § 11, stk. 2, 1. pkt., affattes således:
»Såfremt der ikke forelægger en byplanvedtægt eller en lokalplan for  

 saneringsområdets fremtidige bybyggelse og anvendelsen af bebyggelsen, skal  

 kommunalbestyrelsen samtidig forelægge boligministeren et forslag til en  

 lokalplan der indeholder sådanne bestemmelser.« 2. I § 25, stk. 4, udgår »i København af  

 taksationskommissionen i henhold til byggelov for staden København og i  

 øvrigt« og »bestyrelsen af de«.
3. I § 38, stk. 1, udgår »i København  

 taksationskommissionen i henhold til byggelov for staden København og i  

 øvrigt« og »bestyrelsen af de.« 4. § 55, stk. 5, Affattes således:
»Stk. 5.  Fremleje i henhold til stk. 2 og  

 genudlejning i de i stk. 3 og 4 omhandlede tilfælde kan uanset reglerne i §  

 10, stk. 1, i lov om midlertidig regulering af boligforholdene ske  

 tidsbegrænset og på vilkår, at pligten til indvendig vedligeholdelse påhviler  

 lejeren.
Udlejningen kan foretages uden iagttagelse af reglerne i nævnte lovs  

 kap.
VI og § 60, stk. 1, nr. 1 og 5. Er lejemålet ikke indgået for et bestemt  

 tidsrum, kan udlejeren opsige lejemålet med 1 måneds varsel, når dette er  

 nødvendigt af hensyn til gennemførelse af saneringsplanen eller det  

 offentlige anlægsarbejde.« § 10 I lov om boligtilsyn, jfr. lovbekendtgørelse nr. 362 af 3. juli 1974,  

 foretages følgende ændringer:
 1. I § 13, stk. 1, 1. pkt., ændres »§§14 og  

 15« til: »§14«.
 2. §§ 15 og 16 ophæves.
§ 11 I lov om ejerlejligheder, jfr. lovbekendtgørelse nr. 130 af 13. april  

 1972, som ændret ved § 11 i lov nr. 311 af 19. juni 1974, foretages følgende  

 ændringer:
 1. I § 10, stk. 1, indsættes efter nr. 2 som nyt  

 nummer:
3. Bygninger, der er omfattet af et forbud mod  

 nedrivning, ombygning eller anden ændring i en lokalplan i medfør af lov om  

 kommuneplanlægning, når kommunalbestyrelsen attesterer, at bygningen er  

 særlig bevaringsværdig, herunder af hensyn til bevaring af et værdifuldt  

 gadebillede eller bydelens særprægede karakter.
Kommunalbestyrelsens  

 afgørelse kan af ejeren indbringes for det særlige bygningssyn, hvis  

 afgørelsen ikke kan påklages til anden administrativ myndighed.' Nr. 3 og 4 bliver herefter nr. 4 og 5.
2. I § 10, stk. 2, nr. 2, ændres »kap.
III«  

 til »kap.
II«.
 Landbrugsministeriets forretningsområde.
§ 12 I lov om udstykning og sammenlægning m.m. af faste ejendomme, jfr.  

 lovbekendtgørelse nr.257 af 8. juni 1971, som ændret ved § 2 i lov nr. 300 af  

 6. juni 1973, foretages følgende ændringer:
 1. I § 4 ophæves stk. 1.
 Stk. 2  og 3 bliver herefter stk. 1 og 2.
 2. I § 16, 2. pkt., ændres »3.000 kr.« til:  

 »et beløb, der fastsættes af landbrugsministeren«.
 3. I § 17, stk. 1, litra c, ændres » 1.500  

 kr.« til: » et beløb, der fastsættes af landbrugsministeren«.
 4. I 28 ophæves stk. 2 og 4.
 Stk.3  bliver herefter stk. 2.
 5. Efter § 42 indsættes som nye paragraffer:
 »§ 42 a.  Landbrugsministeren kan fastsætte  

 gebyrer for attestationer, udskrifter af matriklens dokumenter og kopier af  

 kortmateriale, der udleveres af matrikeldirektoratet.
§ 42 b.  Praktiserende landinspektører og  

 landinspektørassistenter med beskikkelse har ret til adgang til enhver  

 ejendom for at foretage opmåling, der vedrører skels beliggenhed, samt  

 opmåling til kortlægningsopgaver for offentlige myndigheder.
Der skal så vidt  

 muligt forud gives underretning til ejeren eller brugeren af ejendommen, og  

 legitimation skal forevises på forlangende.
Stk. 2.  Landinspektøren har ret til at anbringe de  

 nødvendige skelmærker på ejendommene.
Det samme gælder varige mærker for  

 opmåling, for så vidt det kan ske uden væsentlige ulemper for ejendommens  

 ejere eller brugere.
 Stk. 3.  Bestemmelserne i stk. 1 og 2 gælder tilsvarende  

 for landinspektører, der er ansat i matrikeldirektoratet,  

 amtslandinspektører, stadskonduktøren i Københavns kommune og  

 stadslandinspektøren i Frederiksberg kommune og for deres medarbejdere.
Stk. 4.  Københavns magistrat og Frederiksberg  

 kommunalbestyrelse udsteder legitimation til henholdsvis stadskonduktøren og  

 stadslandinspektøren og til deres medarbejdere.
I øvrigt udstedes den i stk.  

 1 og 3 nævnte legitimation af landbrugsministeren.
§ 42.  c.
Den, som flytter, borttager, beskadiger  

 eller ødelægger et kendeligt skelmærke, er pligtig at betale udgifterne ved  

 dets genanbringelse.
Det samme gælder varige mærker for opmåling, hvortil  

 matrikulære målinger knyttes.« 6. Efter § 42 c indsættes som et nyt kapitel:
 »Kapitel VIII:
 Om matrikelvæsenet i Københavns og Frederiksberg kommuner.
§ 43.  I Københavns kommune hører matrikelvæsenet  

 under magistraten og bestyres af stadskonduktøren.
Stadskonduktøren udnævnes  

 af borgerrepræsentationen.
I Frederiksberg Kommune hører matrikelvæsenet  

 under kommunalbestyrelsen og bestyres af stadslandinspektøren.  

 Stadslandinspektøren udnævnes af kommunalbestyrelsen.
Stadskonduktøren og  

 stadslandinspektøren skal have beskikkelse som landinspektører.
Stk. 2.  Stadskonduktøren og stadslandinspektøren er  

 hver for sit område eneberettiget til at udføre matrikulære arbejder og andre  

 arbejder, der ifølge lovgivningen eller bestemmelser fastsat i medfør af  

 lovgivningen skal udføres af en landinspektør.
Deres afgørelse med hensyn til  

 skels beliggenhed kan ikke påklages til højere administrativ myndighed.
 Stk. 3.  Københavns Magistrat fastsætter regler for  

 stadskonduktørens virksomhed og gebyrer for hans forretninger.  

 Landbrugsministeren kan bestemme, at regler om den matrikulære virksomhed i  

 Københavns kommune skal godkendes af ham.
 Stk. 4.  Frederiksberg kommunalbestyrelse fastsætter  

 regler for stadslandinspektørens matrikulære virksomhed i et reglement, der  

 skal godkendes af landbrugsministeren.Kommunalbestyrelsen fastsætter gebyrer  

 for stadslandinspektørens forretninger.
 Stk. 5.  Bestemmelserne i kapitel I-VII gælder ikke i  

 Københavns og Frederiksberg kommuner, bortset fra §§ 2, 42 b og 42 c.
 »Kapitel VIII bliver herefter kapitel IX.
 7. § 45, stk. 1, affattes således:
»Loven gælder ikke for Færøerne og Grønland.« § 13 I lov nr. 259 af 27. maj 1950 om hegn, som ændret ved § 54 i lov nr. 213  

 af 4. juni 1965, § 11 i lov nr. 175, af 30. april 1969 og § 2 i lov nr. 311  

 af 19. juni 1974, foretages følgende ændringer:
 1. Efter kapitel VII indsættes som nyt kapitel:
 »Kapitel VII A.
 Hegnsordningen i København.
§ 52.  Bestemmelser i kapitel I-VII gælder ikke for  

 Københavns kommune.
I stedet gælder stk. 2-6.
 Stk. 2.  Københavns magistrat bestemmer, hvorvidt der  

 skal anbringes hegn i skellinien mellem grundstykker.
 Stk. 3.  Borgerrepræsentationen kan med  

 landbrugsministerens godkendelse fastsætte nærmere bestemmelser om:
 Stk. 4.  Indtil bestemmelser er fastsat efter stk. 3,  

 gælder bestemmelserne i § 16 i bygningsvedtægten af 18. december 1939 for  

 staden København.
Stk. 5.  Forbud efter stk. 2 mod anbringelse af hegn kan  

 indbringes for boligministeren.
I øvrigt kan magistratens afgørelse ikke  

 indbringes for anden administrativ myndighed.
Stk. 6.  Med bøde straffes den, der undlader at  

 efterkomme forbud eller påbud, der er meddelt i medfør af stk. 2 eller de  

 bestemmelser, der er nævnt i stk. 3 og 4.« 2. § 53, stk. 1, affattes således:
»Loven gælder ikke for Færøerne.« Justitsministeriets forretningsområde.
§ 14 I brandloven, jfr. lovbekendtgørelse nr. 469 af 24. september 1969, som  

 ændret ved lov nr. 311 af 19. juni 1974, foretages følgende ændringer:
 1. I § 2, stk. 4, 1. pkt., indsættes efter  

 »politimesteren«:»(i København politidirektøren)».
2. I § 20, stk. 4, 1. pkt., udgår »for den tid,  

 bistanden har varet ud over 24 timer.« 3. I § 21, stk. 2, 2. pkt., indsættes efter  

 »politimesteren«: »(i København politidirektøren)».
 4. I § 24, stk. 1, 3. pkt., indsættes efter  

 »politimesteren«: »(i København politidirektøren)».
 5. § 31, stk. 1, Affattes således:
»Justitsministeren fastsætter nærmere regler om, hvor ofte skorstene  

 og røgkanaler skal renses.
Rensning skal foretages af dertil antaget  

 skorstensfejere, jfr. § 32.« 6. I § 32, stk.1, 1. pkt., indsættes efter  

 »amtsrådet«:» - i København af magistraten«.
7. I § 32, Stk.2, indsættes efter  

 »amtsrådet«:»(i København magistraten)» 8. I § 32, stk. 3, indsættes som 2. pkt.:
» I København fastsættes afgiften af magistraten.« 9. I § 32, stk. 3, indsættes som nyt sidste pkt.:
»Afgiften kan efter kommunalbestyrelsens beslutning opkræves sammen  

 med de kommunale ejendomsskatter.« 10. § 32, stk. 6, 3. pkt., affattes således:
»En skorstensfejermester kan begære sin afsked med 3 måneders  

 varsel.« 11. § 33, stk. 1, 1. pkt., affattes således:
»Justitsministeren kan bestemme, at skorstensfejermesteren personlig  

 eller ved en af brandkommissionen, i kommuner uden brandkommission  

 poiltimesteren, godkendt stedfortræder med regelmæssige mellemrum skal  

 foretage eftersyn i samtlige bygninger, hvori der er indrettet ildsted, for  

 at påse, om skorstene, ildsteder, herunder bageovne, røgovne m.v., og  

 røgledninger er i forsvarlig stand og tilbørligt vedligeholdt og  

 renset.« 12. § 35, 2. pkt., affattes således:
»Med hensyn til skorstensfejermesterenes vederlag finder  

 bestemmelserne i § 32, stk. 3-4, tilsvarende anvendelse.« 13. § 41, stk. 4, affattes således:
»Stk. 4.  Loven gælder ikke for Færøerne og  

 Grønland.« Ministeriet for skatter og afgifters  

 forretningsområde.
§ 15 I § 17, stk. 3, i lov om frigørelsesafgift m.v. af fast ejendom, jfr.  

 lovbekendtgørelse nr. 301 af 12. juni 1970, som ændret ved § 18 i lov nr. 311  

 af 19. juni 1974, ændres »udlånes« til: »anvendes til  

 udredelse af erstatninger efter by- og landzonelovens § 18 a og til  

 udlån«.
§ 16 I § 7 A, stk. 9, i lov om særlig indkomstskat m.v. samt afskrivningsloven,  

 jfr. lovbekendtgørelse nr. 435 af 18. juli 1973, som ændret ved lov nr. 54 af  

 6. februar 1974 og lov nr. 189 af 22. maj 1975, ændres »efter  

 byplanlovens § 18, efter byggelovens § 59, stk. 3, eller efter den  

 københavnske byggelovs § 42, stk. 3,» til: »eller efter lov om  

 kommuneplanlægning,».
 Ikrafttrædelsesbestemmelser m.v.
§ 17 Stk. 1.  Loven træder i kraft den 1. februar 1977, den  

 under § 1, nr. 2, foreslåede § 2 a samt § 9, nr. 4, og § 12, nr. 2 og 3, dog  

 allerede den 1. juli 1975.
 Stk. 2.  Tidspunktet for ikrafttrædelsen af § 1, nr. 3,  

 § 2, nr. 2 og 3, § 3, nr.1, 2 og 10, og § 4, nr. 2 og 3, fastsættes af  

 miljøministeren.
 Stk. 3.  Følgende lovbestemmelser ophæves:
 Stk. 4.  § 19 A i lov om frigørelsesafgift m.v. af fast  

 ejendom, jfr. lovbekendtgørelse nr. 301 af 12, juli 1970, kan ophæves efter  

 ministeren for skatter og afgifters bestemmelse.
 Givet på Amalienborg, den 26. juni 1975.
 Under Vor Kongelige Hånd og Segl.
 MARGRETHE R.
 /Helge Nielsen.
