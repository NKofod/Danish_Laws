Et forsikringsselskab rejste spørgsmål om forståelsen af lovens § 101,  

 da bestyrelsen ud over fast vederlag får tillagt tegningsprovision.
Da  

 provision til bestyrelsen udgjorde en mindre del af den samlede provision  

 havde tilsynet ikke indvendinger.
Den udbetalte provision til bestyrelsen  

 skal indberettes.
 Et selskab rejste spørgsmål om udbetaling af tegningsprovision til  

 medlemmer af selskabets bestyrelse under hensyn til bestemmelserne i LFV §  

 101, stk. 1 og stk. 4.
 Det fremgik af de fra selskabet modtagne oplysninger, at selskabets  

 bestyrelse består af medlemmer valgt af og blandt selskabets delegerede, samt  

 at samtlige bestyrelsesmedlemmer bliver aflønnet med et fast vederlag.
 I 1984 havde bestyrelsesmedlemmerne derudover fået tillagt  

 tegningsprovision fra omkring kr. 1.000 til omkring kr. 14.000 - i alt ca.  

 kr. 35.000. Indtil midten af 1985 havde bestyrelsesmedlemmerne i alt modtaget  

 ca. kr. 190.000 i tegningsprovisioner.
Selskabets virkeområde er inddelt i lokalkredse, hvor medlemmerne vælger  

 een delegeret pr. lokalkreds.
Kredsenes delegerede tegner de forsikringer,  

 der bliver tegnet i kredsen, og det er således ikke muligt for  

 bestyrelsesmedlemmerne at tegne forsikringer udenfor egen kreds.
 Den væsentligste stigning 1 bestyrelsesmedlemmernes tegningsindtægter fra  

 1984 til 1985 var af midlertidig karakter og skyldtes ændringer i selskabets  

 virksomhed.
 Forsikringstilsynet meddelte selskabet, at der i bestemmelserne i LFV §  

 101, stk. 1, ikke findes en dispensationsadgang, der kan åbne mulighed for,  

 at forsikringstilsynet kan tillade, at alle eller nogle bestyrelsesmedlemmer  

 alene aflønnes for bestyrelseshvervet med provisionsindtægter fra selskabet.
LFV § 101, stk. 4, indeholder endvidere ingen adgang til at dispensation  

 fra kravet om indberetning.
Bestemmelsen giver forsikringstilsynet mulighed  

 for at tage stilling til, om provisionsindtægter eller lignende indtægter  

 indebærer en omgåelse af LFV § 101, stk. 1, eller i øvrigt medfører uheldige  

 forhold af tilsvarende art.
 Forsikringstilsynet meddelte dog efter omstændighederne selskabet, at man  

 intet havde at indvende mod de udbetalte tegningsprovisioner til selskabets  

 bestyrelsesmedlemmer.
 Der blev herved lagt vægt på, at der var tale om et mindre selskab, samt  

 at tegningsprovisionen for bestyrelsesmedlemmerne kun udgjorde en mindre del  

 af den samlede provisionsudgift.
