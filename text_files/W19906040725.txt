 Patent på en kasse eller bakke af plast med en rumdannende  

 skillevægskonstruktion kunne ikke meddeles, da kassen ikke frembød nogen  

 særlig teknisk virkning, som adskilte sig væsentligt fra det kendte.
År 1990, den 28. november afsagde Patentankenævnet (Hans Chr.
Thomsen, Laubst, Asger Nielsen, Niordson) følgende KENDELSE i sagen j.nr.
P 40/88:Klage fra Schoeller International & Co.
KG, Forbundsrepublikken Tyskland, v/Plougmann & Vingtoft Patentbureau over Patentdirektoratets afgørelse af 12. oktober 1988 af patent- ansøgning nr. 4056/80 fra Wavin B.V., Holland, v/Patentbureau Budde, Schou & Co.
 Den 9. februar 1987 fremlagdes under nr. 150.433 B en ansøgning om patent  

 på en kasse eller bakke af plast med en rumdannende skillevægskonstruktion.
Den 8. maj 1987 nedlagde Patentbureau Plougmann & Vingtoft for  

 klageren, Scholler International & Co.
KG, indsigelse mod udstedelse af  

 patent, idet det ansøgte ikke anses for at opfylde betingelserne i  

 patentlovens § 2 under henvisning til nærmere angivne modhold.
 I sin indsigelsesbegrundelse af 3. juli 1987 redegjorde klageren for sin  

 opfattelse af kendt teknik og bemærkede sammenfattende: »....
Det synes således at kunne fastslås, at det forud for indleveringen af den  

 for ovennævnte danske patentansøgning prioritetsskabende hollandske  

 patentansøgning har været kendt med det formål at opnå en beholder eller  

 kasse med mindst mulige yderdimensioner at udforme beholderen eller kassen på  

 en sådan måde, at den øverste forstærkede randdel af beholderen eller kassen  

 i det mindste i bestemte periferiområder af beholderen eller kassen rager ind  

 over den derunder tilgrænsede væg af kassen i kassens indre, så at flasker,  

 som anbringes i beholderen eller kassen, skal gribe ind under disse  

 randområder.
Den udformning af disse randområder, som er angivet i ovennævnte  

 danske patentansøgning, synes sammenholdt med ovennævnte modhold kun at  

 adskille sig fra disse ved, at profilen af randområdet eller tværsnittet af  

 randområdet i den fra den danske patentansøgning kendte beholder eller kasse  

 er åbent nedefter, hvilket som forklaret ovenfor alene bestemmes af givne  

 fremstillingstekniske forhold.
En beholder eller kasse med de i krav 1 i  

 ovennævnte danske patentansøgning angivne ejendommeligheder må således anses  

 for blot at være en for fagfolk nærliggende modifikation af den kendte  

 teknik, idet der ikke synes at foreligge nogen grundlæggende hindring for  

 denne umiddelbare modifikation af den kendte teknik, da det i  

 overensstemmelse med den kendte teknik har været almindeligt kendt at udforme  

 beholdere eller kasser af plast med delvis dobbelte vægge som angivet  

 ovenfor.
Det i krav 1 i ovennævnte danske patentansøgning angivne synes  

 således, når henses til det, som kendes fra ovennævnte patentskrifter og fra  

 vedlagte arbejdstegning over en før prioritetsdatoen for ovennævnte danske  

 patentansøgning på markedet værende kasse, ikke at være så væsensforskelligt  

 fra den kendte teknik, at det i krav 1 angivne definerer en patenterbar  

 opfindelse.
De uselvstændige patentkrav 2-8 synes, således som forklaret ovenfor,  

 heller ikke at opfylde de i patentlovens § 2 angivne betingelser for en  

 patenterbar opfindelse.« Ansøgeren imødegik indsigelsen ved skrivelse af 18. februar 1988 og  

 henviste herved til, at en lignende indsigelse var blevet afvist af Den  

 Europæiske Patentmyndighed og dennes appelinstans.
Patentdirektoratet meddelte ved skrivelse af 12. oktober 1988, at  

 indsigelsen ikke kunne tages til følge.
Afgørelsen begrundes således:
»Krav 1 i den fremlagte patentansøgning angår en kasse af plast til  

 flasker med dobbelte sidevægge.
Som det ejendommelige er angivet, at  

 indervæggene i kassen er således udformet, at de udfor de enkelte rum i  

 kassen ender oppefra i en sådan højde, at i rummene passende flasker delvis  

 vil rage frem forbi indervæggene.
D.v.s. at der ud for flaskerne i de yderste  

 rækker af rum findes udsparinger i indervæggene, som giver mulighed for at  

 disse flasker kan rage et stykke ud mod væggen ud over sidevæggenes plan.
Det ses ikke, at der i nogen af de af Dem fremdragne trykskrifter er  

 angivet netop en sådan udformning af en kasse med dobbelte sidevægge.  

 Endvidere må der gives ansøgerne medhold i, at det forhold, at sidevæggene  

 udenfor de nævnte udsparinger er udformet fuldt ud dobbeltvæggede, kan give  

 kassen en tilstrækkelig styrke, samtidig med at den har mulighed for at rumme  

 større flasker, end hvis den havde almindelige dobbelte sidevægge.
Vi finder  

 derfor, at krav 1 omhandler en patenterbar opfindelse.
 Underkravene angiver særlige udførelsesformer for kassen ifølge krav 1. De  

 af Dem anførte argumenter for, at det i disse underkrav anførte må anses for  

 kendt fra De af Dem fremdragne trykskrifter, kan derfor ikke godtages, da  

 ingen af de nævnte trykskrifter angiver en kasse som defineret i krav 1.
Direktoratet har derfor vedtaget at udstede patent på grundlag af  

 fremlæggelsesskriftet.« Denne afgørelse indbragte klageren den 6. marts 1989 for Patentankenævnet.
 Klagebegrundelsen er sålydende:
»I ovennævnte afgørelse er anført: »Krav 1 i den fremlagte  

 patentansøgning angår en kasse af plast til flasker med dobbelte sidevægge.  

 Som det ejendommelige er angivet, at ydervæggene i kassen er således  

 udformet, at de udfor de enkelte rum i kassen ender oppefra i en sådan højde,  

 at i rummene passende flasker delvis vil rage frem forbi indervæggene.
D.v.s.  

 at der ud for flaskerne i de yderste række af rum findes udsparinger i  

 indervæggene, som giver mulighed for at disse flasker kan rage et stykke ud  

 mod væggen ud over sidevæggenes plan.
Det ses ikke, at der i nogen af de fremdragne trykskrifter er angivet  

 netop en sådan udformning af en kasse med dobbelte sidevægge.
Endvidere må  

 der gives ansøgerne medhold i, at det forhold, at sidevæggene uden for de  

 nævnte udsparinger er udformet fuldt ud dobbeltvæggede, kan give kassen en  

 tilstrækkelig styrke, samtidig med, at den har mulighed for at rumme større  

 flasker, end hvis den havde almindelige dobbelte sidevægge.« Det er korrekt, at der i det fremdragne materiale, herunder de fremdragne  

 trykskrifter, ikke er angivet netop en sådan udformning af en kasse med  

 dobbelte sidevægge.
Den i krav 1 omhandlede udformning af en kasse af plast  

 opfylder således den første betingelse i patentlovens § 2: »Patent  

 meddeles kun på opfindelser, som er nye i forhold til, hvad der var kendt før  

 patentansøgningens indleveringsdag«.
I overensstemmelse med patentlovens § 2 skal en opfindelse, for at der kan  

 meddeles patent på samme, imidlertid tillige adskille sig væsentligt fra det,  

 som var kendt før patentansøgningens indleveringsdag.
Dette synes ikke at  

 være tilfældet for den i krav 1 definerede opfindelse.
Fra tysk  

 offentliggørelsesskrift nr. 1.586.486 kendes en kasse af plast til flasker  

 med de i krav 1's kendetegnende del angivne ejendommeligheder.
Denne kendte  

 plastkasse til flasker har en skillevægskonstruktion og en sidevæg, der er  

 sammensat af en indervægsdel og en ydervægsdel, se fig. 1 og 2 i  

 offentliggørelsesskriftet, som er forbundet integreret med hinanden.
Ved  

 indervægsdelens øverste kant er endvidere tilvejebragt en fra indervægsdelen  

 vinkelret udefter ragende rand.
Med denne kendte udformning af plastkassen  

 opnås fordele, der er helt ækvivalente med de fordele, som opnås med  

 plastkassen ifølge krav 1 i ovennævnte danske patentansøgning.
Denne kendte  

 plastkasse har således fortrinlig styrke og kan sammenlignet med en  

 udformning uden separat indervægsdel og ydervægsdel rumme større flasker.
Når henses til den fra ovennævnte tyske offentliggørelsesskrift kendte  

 udformning af en plastkasse til flasker og yderligere de fra talrige  

 patentskrifter kendte udformninger af plastkasser med dobbeltvægge til  

 flasker, se fx.
CH 568.195, DE-GM 78 09 245, DE-PS 26 22 801, DE-GM 76 07  

 944, DE-OS 29 03 163, DE-OS 26 10 855 og DE-AS 26 22 801, må det retteligt  

 betragtes som en for en fagmand nærliggende modifikation af den kendte teknik  

 enten at modificere de kendte dobbeltvæggede plastkasser i overensstemmelse  

 med læren ifølge det tyske offentliggørelsesskrift nr. 1.586.486 eller at  

 tilvejebringe lukkeprofiler i den fra dette offentliggørelsesskrift kendte  

 plastkasse, hvilke lukkeprofiler udgør forlængelser af plastkassens nævnte  

 ydervægsdel.
Til underbyggelse af vor påstand, at den i krav 1 i det danske  

 fremlæggelsesskrift nr. 150.344 definerede opfindelse ikke adskiller sig  

 væsentligt fra det, som var kendt før patentansøgningens indleveringsdag,  

 skal vi endvidere henvise til DE-GM 78 19 399 samt vedlagte tegning dateret  

 8. august 1977 med benævnelsen SZ-I-1093, udfærdiget af hr.
Dipl.
Ing.  

 Alexander Schoeller.
Disse kendte kasser har dobbeltvæggede hjørneprofiler og  

 sidevægge fremstillet af materiale- og dermed vægtbesparende sammensatte  

 U-profiler, hvilket ud fra et teknisk synspunkt må anses for at være helt  

 ækvivalent til den i overensstemmelse med krav 1 i det danske  

 fremlæggelsesskrift nr. 150.344 definerede dobbeltvæggede konstruktion.
Den i  

 DE-GM 78 19 399 beskrevne og i ovennævnte tegning viste emballage har en  

 sidevægskonstruktion, der ækvivalent til sidevægskonstruktionen i plastkassen  

 ifølge krav 1 i det danske fremlæggelsesskrift nr. 150.344 er således  

 udformet, at flaskerne har mulighed for at rage et stykke ud mod væggen.  

 Hermed bliver det muligt at rumme flere større flasker på et givet grundareal  

 for kassen.
Den i krav 1 i det danske fremlæggelsesskrift nr. 150.344 definerede  

 opfindelse bør således retteligt ikke anses for at være en patenterbar  

 opfindelse, da den, selv om den er ny, ikke kan anses for at adskille sig  

 væsentligt fra den kendte teknik, i og med, at de i krav 1 angivne tekniske  

 løsninger eller ejendommeligheder kun kan anses for at være en for fagfolk  

 nærliggende kombination af kendte tekniske løsninger til opfyldelse af i og  

 for sig velkendte krav til plastemballager til flasker.
Vi skal i denne  

 forbindelse henvise til tysk offentliggørelsesskrift nr. 2.041.455, i hvilket  

 der er beskrevet en plastkasseudformning, der opfylder kravet: anbringelse af  

 flest mulige flasker på et givet areal under hensyntagen til givne parametre:  

 flaskediameter, pallestørrelsesnormer etc.
Til opfyldelse af dette krav er  

 det yderligere fra det tyske brugsmønster nr. 7.809.245 kendt at udforme en  

 dobbeltvægget emballage eller kasse på en sådan måde, at  

 dobbeltvægskonstruktionens indervæg går over i dobbeltvægskonstruktionens  

 ydervæg på steder, hvor en i kassen optaget flaske kommer i kontakt med  

 sidevæggen.
Hermed reduceres emballagens eller kassens yderdimensioner  

 samtidig med, at dobbeltvægskonstruktionen giver emballagen eller kassen en  

 forøget styrke.
 Underkravene synes heller ikke at angive andet end for fagfolk nærliggende  

 foranstaltninger og dermed ikke at opfylde de i patentlovens § 2 angivne  

 betingelser.
 At indervæggene rager ned fra kassens eller bakkens top til i hvert fald  

 på højde med oversiden af de flasker, som er beregnet til at anbringes i  

 kassen eller bakken, og højst ned til området over en sådan flaskes krop som  

 angivet i krav 2 i den fremlagte ansøgning, synes umiddelbart at være kendt  

 fra ovennævnte tyske offentliggørelsesskrift nr. 1.586.486.
 At skillevægskonstruktionen opdeler kassen eller bakken i et antal  

 flaskerumsrækker, at det sidste rum i hver række strækker sig hen til kassens  

 eller bakkens ydervæg, og at rummet ved den modsatte ende af rækken er  

 begrænset af en skillevæg, der er beliggende i afstand fra indervæggen som  

 angivet i krav 3 i den fremlagte ansøgning, synes at være kendt fra tysk  

 offentliggørelsesskrift nr. 2.041.455.
 At i det mindste to diagonalt modstående placerede hjørnerum er udformet i  

 det væsentlige dobbeltvægget, idet de har en lukket indervæg og en ydervæg  

 forløbende fra kassens eller bakkens top til dens bund som angivet i krav 4 i  

 den fremlagte ansøgning, synes at være kendt fra tysk offentliggørelsesskrift  

 nr. 2.041.455, se fig. 2 og 3.
 En udførelsesform, i hvilken kassens eller bakkens indervæg på hver side  

 af en skillevæg mellem to af rummene strækker sig fortrinsvis over hele  

 højden fra kassens eller bakkens bund til kassens øverste kant som angivet i  

 krav 5 i den fremlagte ansøgning, synes at være kendt fra tysk brugsmønster  

 nr. 7.809.245.
 Det i krav 6 angivne, at skillevæggene ved hjørnerummene, der strækker sig  

 hen til kassens eller bakkens ydervæg, er lavere end de øvrige skillevægge,  

 synes ligeledes at være kendt fra det tyske offentliggørelsesskrift nr.  

 2.221.899, se fig. 2.
 Det i krav 7 angivne, at ydervæggens inderside indbefatter  

 forstærkningsribber, som er forbundet med indervæggen og fortrinsvis strækker  

 sig mellem kassens eller bakkens top og bund, hvorhos de rum, der strækker  

 sig hen til ydervæggen, kan være udformet med forstrækningsribber ved kassens  

 eller bakkens bund, synes kun at være nærliggende foranstaltninger, da  

 forstærkninger udformet ved hjælp af ribber, forstærkningssøjler og lignende  

 er i og for sig velkendte elementer, der fx. er beskrevet i det tyske  

 brugsmønster nr. 7.809.245.
 Det i krav 8 angivne, at skillevæggene, der begrænser de op til kassens  

 eller bakkens ydervæg stødende flaskerum, er lavere udformet end de øvrige  

 skillevægge, synes ligeledes at være vist i det tyske offentliggørelsesskrift  

 nr. 2.221.899.
 De i patentkravene 1-8 i ovennævnte danske patentansøgning angivne  

 foranstaltninger synes således helt eller delvis at være foregrebet eller at  

 være nærliggende på baggrund af den fremdragne kendte teknik og dermed ikke  

 at opfylde de i patentlovens § 2 angivne betingelser.
 Vi skal yderligere bemærke, at relevante kendte udformninger af beholdere  

 eller kasser kendes fra følgende patentskrifter: schweizisk patentskrift nr.  

 568.195, svensk fremlæggelsesskrift nr. 7.306.714 (publiceringsnummer 405.  

 102), schweizisk patentskrift nr. 517.623 (i hvilket der er vist en kasse,  

 som kun er dobbeltvægget i et hjørneområde) og tysk offentliggørelsesskrift  

 nr. 2.903.163.
Fra ovennævnte schweiziske patentskrift nr. 568.195 kendes en kasse, hvis  

 vægge, der er udformet som dobbeltvægge, har større udsparinger, så at kassen  

 kan optage tykke flasker på mindst mulig plads, se spalte 1, linierne 49-59,  

 hvor det endvidere er angivet, at det ved brug af hule vægge til kasserne  

 bliver muligt at opnå en væsentligt stivere kasse, uden at denne derved  

 kræver et større volumen.
Af dette schweiziske patentskrift fremgår det  

 endvidere, at kassens vægoverflade til trods for, at der på tegningen er vist  

 udførelsesformer, hvor kassens vægge har store udsparinger, kan være udformet  

 glat, idet det i spalte 2, linie 12 og fremefter er angivet, at denne fra  

 schweizisk patentskrift nr. 568.195 kendte kasse i en alternativ  

 udførelsesform kan have glatte vægoverflader, idet der i disse  

 sammenhængende, glatte vægge kan være ventileringshuller.
I overensstemmelse med den kendte teknik er det således kendt at udforme  

 en beholder eller en kasse af den omhandlede art med et større indre rum,  

 uden at beholderens eller kassens ydre dimensioner derved bliver forøget,  

 idet kassens eller beholderens indervægsdel kan rage længere indefter ved  

 kassens øverste kant end i den nederste del af kassen eller beholderen, så at  

 kassen har indsnit i sin indervæg, i hvilke flaskerne kan optages.
Et  

 eksempel på en sådan udførelsesform kendes fra schweizisk patentskrift nr.  

 444.024. I beskrivelsesindledningen til dette patentskrift er angivet samme  

 formålsangivelse som i det danske fremlæggelsesskrift nr. 150.344, se første  

 og andet afsnit i beskrivelsen til schweizisk patentskrift nr. 444.024 og  

 tilsvarende side 1, linie 12-21 i beskrivelsen til det danske  

 fremlæggelsesskrift.
Et andet eksempel på en beholder eller kasse med et øverste randområde,  

 hvis indervæg danner et overhæng i forhold til kassens indre, hvilket synes  

 at være helt ækvivalent med den udformning, som er angivet i krav 1 i  

 ovennævnte danske patentansøgning, er vist i schweizisk patentskrift nr.  

 529.010, se fig. 2 og den tilhørende figurforklaring i dette patentskrift.' Ansøgeren svarede herpå i skrivelse af 19. juni 1989.
 »Indledningsvis kan vi konstatere, at det i klagebegrundelsens første  

 tre afsnit anerkendes, at opfindelsen er ny, og at den medfører vægtige  

 fordele.
 Som anført i indledningen af vor kommentar af 18. februar 1988 til den i  

 sin tid nedlagte indsigelse er fordelene i det væsentlige følgende:
a) De rum 16, 16a, der strækker sig til kassens ydervæg 1, har ingen  

 indflydelse på bredden af den øverste rand 3, som forbinder en indervæg 2 og  

 en ydervæg 1 med hinanden.
På denne måde tilvejebringes der en stor  

 stabilitet af en af dobbeltvæggede formstofkasser opbygget stabel, samtidig  

 med at hver kasse kan håndteres bekvemt.
 b) De langs kassens dobbeltvæggede sider anbragte kamre 16, 16a udviser  

 forneden ikke nogen indervæg 2. Dette betyder en besparelse af  

 formstofmateriale, uden at formstofkassen derved mister stabilitet.
 Herudover vil man på denne måde være i stand til i en kasse, uden at ændre  

 dennes yderdimensioner, at anbringe samme antal af større flasker, som  

 antallet af mindre flasker i en kendt dobbeltvægget kasse.
 En i overensstemmelse med opfindelsen udformet formstofkasse forbliver  

 foroven overalt dobbeltvægget, hvilket betyder, at en almindelig  

 dobbeltvægget formstofkasses fordele bevares helt og holdent.
 Appellanterne mener, at den i patentkrav 1 af den fremlagte  

 patentansøgning definerede opfindelse ikke adskiller sig væsentligt fra  

 allerede kendt teknik, og henviser i denne forbindelse indledningsvis til  

 tysk offentliggørelsesskrift DE-OS 15 86 486.
Det trykskrift åbenbarer ikke de for opfindelsen ejendommelige træk.
I  

 modsætning til opfindelsen omhandler modholdet nemlig en kasse, ved hvilken  

 tværdimensionen af kassens nederste del er større end tværdimensionen af  

 kassens øverste del, eller med andre ord: Ved den modholdte kasse drejer det  

 sig om en envægget kasse, og ikke som ved opfindelsen om en dobbeltvægget  

 kasse.
 En yderligere forskel er, at den modholdte kasse ikke som kassen ifølge  

 opfindelsen skal kunne transportere flasker, der er større, men kun være i  

 stand til at give flaskerne en skråtliggende placering for at hindre dem i at  

 falde ud af kassen, når denne stilles på højkant.
Den foreliggende opfindelse er strengt bundet til den forudsætning, at  

 kassen skal være dobbeltvægget, fordi man ved opfindelsen vil gøre brug af de  

 fordele, som dobbeltvæggede udformninger er i besiddelse af, nemlig ved  

 anvendelse af en forholdsvis ringe mængde formstofmateriale at fremstille  

 kasser, som er enkelt at håndtere.
Da den modholdte kasse ikke er  

 dobbeltvægget, kan man af denne heller ikke udlede den for opfindelsen  

 særprægede ide, at man lader en del af kassens indervæg bortfalde.
En sådan  

 tanke kan ikke betegnes som værende nærliggende, fordi man umiddelbart må  

 formode, at kassens styrke som følge heraf ville blive nedsat væsentligt.
Det  

 har imidlertid overraskende vist sig, at der ved de ifølge opfindelsen  

 foreslåede foranstaltninger ikke vil ske nogen nedsættelse af betydning af de  

 for kassens anvendelighed nødvendige styrkeegenskaber.
Iøvrigt kan den trinformede udformning af den modholdte kasse ifølge DE-OS  

 15 86 486 medføre problemer, når kasserne skal samles på paller.
Sådanne  

 problemer undgås ved kassen ifølge opfindelsen.
Til fremstilling af en formstofkasse ifølge det modholdte DE-OS må der  

 anvendes mere formstof end til fremstilling af en formstofkasse ifølge  

 opfindelsen, hvis samme styrke af kassen skal bibeholdes.
Denne forskel  

 betyder, at kassen ifølge opfindelsen ikke alene er ny, men også opfinderisk  

 og dermed af patenterbar kvalitet.
Det skal ikke bestrides, at de yderligere modhold CH 568 195, DE-GB 78 09  

 245, DE-PS 26 22 801, DE-GM 76 07 944, DE-OS 29 03 163, DE-OS 26 10 855, og  

 DE-AS 26 22 801 omhandler dobbeltvæggede formstofkasser.
Men ved alle disse  

 kasser mangler den for kassen ifølge opfindelsen ejendommelige mulighed at  

 kunne transportere større flasker, eller med andre ord at kunne optage det  

 størst mulige antal flasker under bibeholdelse af et beskedent rumfang, som  

 forklaret i indledningen til patentansøgningens beskrivelse.
Det var ikke nærliggende at forvente, at man ved de kendte kasser under  

 bibeholdelse af de ydre vægdele vil kunne udelade en del af dobbeltvæggens  

 indervæg, for således i en kasse med samme yderdimensioner at kunne optage  

 større flasker, uden at formstofkassens styrke derved ville blive afgørende  

 formindsket.
Denne meget store, ved opfindelsen tilvejebragte forskel  

 forbigås fuldstændigt i klagebegrundelse.
 Med hensyn til underkravene skal vi foranlediget af det i  

 klagebegrundelsen anførte bemærke følgende:
Som allerede nævnt åbenbarer DE-OS 15 86 486 en envægget formstofkasse med  

 aftrappede sidevægge, og ikke nogen dobbeltvægget kasse.
Heller ikke formålet  

 med den foreliggende opfindelse kan udledes af dette modhold.
Den eneste  

 kendsgerning, at en del af kassens vægge ved denne kendte kasse strækker sig  

 fra kassens øverste rand til et område oven over det cylindriske flaskelegeme  

 (8) gør denne foranstaltning ikke nærliggende under de anderledes  

 foreliggende forudsætninger, som er ejendommelige for den kassetype, som  

 opfindelsen er baseret på.
 De i krav 2 angivne foranstaltninger medfører særlig gode styrkeegenskaber  

 for den dobbeltvæggede kasse, og denne fordel kunne ikke forventes på  

 baggrund af, hvad der fremgår af DE-OS 15 86 486.
Indholdet af krav 3 er intetsteds blevet beskrevet i forbindelse med en  

 dobbeltvægget formstofkasse udført i overensstemmelse med patentansøgningens  

 krav 1, d.v.s. i forbindelse med en dobbeltvægget kasse.
Det i denne  

 forbindelse anførte DE-OS 20 41 455 viser ikke nogen yderligere skillevæg 13,  

 som er placeret i afstand fra formstofkassens indervæg 2.
 Den i krav 3 omhandlede foranstaltning medfører særlig gode  

 styreegenskaber af kassen, fordi kassen da ikke kommer til på modsatte sider  

 at have udsparinger, som ligger over for hinanden.
 Ganske vist viser DE-OS 20 41 455 dobbeltvæggede hjørnedele, men ved dette  

 modhold drejer det sig ikke om en dobbeltvægget kasse.
Tegningen af 8. august 1977, og DE-GM 78 19 399 kan ikke tillægges nogen  

 betydning, fordi de indledningsvis under a), b) og c) anførte  

 ejendommeligheder i forbindelse med en dobbeltvægget kasse mangler helt.  

 Hverken tegningen eller trykskriftet viser en kasse med dobbelte sidevægge.  

 Begge modhold åbenbarer kun, at kassens hjørner er dobbeltvægget, medens de  

 øvrige vægge er enkeltvægget.
Det kan derfor ikke tiltrædes, at den modholdte  

 kasse skulle være et fuldgyldigt ækvivalent til den ifølge opfindelsen  

 foreslåede kasse.
Modholdene åbenbarer kun, at der i kassen findes rum, som  

 kan optage flasker, men disse rums funktion er ikke præget af, at rummene er  

 fremkommet ved at udelade dele af dobbeltvægges indervægge.
Vi må derfor ligeledes tilbagevise klagerens opfattelse, at konstruktionen  

 ifølge opfindelsen kun skulle være en kombination af i sig selv kendte  

 tekniske egenskaber.
Det har aldeles ikke været nærliggende for en fagmand at  

 fjerne dele af en dobbeltvægget kassevægs indervæg, uden at der herved opstår  

 en forringelse af formstofkassens styrke, men med den fordel nu i en kasse  

 med samme yderdimensioner at kunne transportere større flasker.
Heller ikke DE-PS 20 41 455 åbenbarer det for opfindelsen ejendommelige  

 særpræg.
Modholdet viser kun en enkeltvægget formstofkasse og angiver kun en  

 parameter, hvorledes der i en sådan kasse ville kunne anbringes så mange  

 flasker som muligt.
Derimod er der ikke tale om muligheden for at kunne  

 transportere større flasker, uden at kassens yderdimension forøges.
DE-GM 78 09 245 omhandler en formstofkasse med ydervægge, der er  

 dobbeltvægget over hele kassens højde.
Ganske vist er dobbeltvæggene på visse  

 steder udformet enkeltvægget, men til gengæld er vægstyrken da forøget  

 tilsvarende til summen af vægtykkelsen af dobbeltvæggens yder- og indervæg.
 De i krav 4 angivne foranstaltninger medfører i forbindelse med det i krav  

 1 angivne meget gode styrkeegenskaber.
Også det i krav 5 angivne medfører særlig gode styrkeegenskaber.
Denne  

 foranstaltning er ikke nærliggende i forhold til DE-GM 78 09 245, fordi dette  

 modhold beskæftiger sig med en formstofkasse, som helt igennem er  

 dobbeltvægget, d.v.s. uden at der findes åbninger i dobbeltvæggens indervæg.
 Ganske vist viser DE-OS 22 21 899, at skillevæggene i en formstofkasses  

 hjørnerum er lavere, men ved denne kendte konstruktion drejer det sig om  

 envægget formstofkasse.
Anvendelsen af denne foranstaltning ved kassen ifølge opfindelsen  

 medfører, at man kan skyde flaskerne meget nemt og uden generende støj ind i  

 rummene.
Krav 6 bør derfor kunne bibeholdes.
Den i krav 7 omhandlede foranstaltning er ny.
Den har aldrig været vist i  

 forbindelse med en formstofkasse ifølge krav 1. Desuden medfører den, at  

 kassen ifølge opfindelsen får en særlig stor styrke.
Ganske vist er  

 anvendelsen af forstærkningssøjler kendt fra DE-GM 78 09 245, men her drejer  

 det sig om en kasse, ved hvilken dobbeltvæggenes indervægge er lukkede.
Det  

 har ikke uden videre kunnet forventes, at det i krav 7 omhandlede vil medføre  

 særlige fordele i forbindelse med en kasse, som er udformet i  

 overensstemmelse med opfindelsen.
Det i krav 8 angivne gør det muligt at anbringe flaskerne i rummene ved  

 hjælp af en maskine.
Ideen som sådan fremgår af DE-OS 22 21 899, men i dette  

 modhold er der ikke tale om kasser, der er dobbeltvæggede.
 De i underkravene omhandlede særlige foranstaltninger er således ikke  

 kendt eller nærliggende i forbindelse med den i krav 1 omhandlede opfindelse.
 Opfindelsen er heller ikke foregrebet af CH 568.195, SE 405.102, CH  

 517.623, og DE-OS 29 03 163, fordi de for opfindelsen særprægede  

 ejendommeligheder ikke fremgår af disse trykskrifter.
 CH 568.195 vedrører en kasse, der ikke er af samme slags som kassen ifølge  

 opfindelsen, fordi ydervæggen og også den indre opdeling i alt væsentligt  

 mangler, medens ydervæggen ved kassen ifølge opfindelsen i alt væsentligt er  

 fuldstændig tilstede og derfor beskytter de i rummene (16, 16a) anbragte  

 flasker.
I trykskriftets side 1, linierne 49 - 59 står kun, at kassen på grund af  

 dobbeltvægge er mere solid, uden at dette har nogen indflydelse på kassens  

 udnyttelige volumen, og at man ved en sådan kasse ikke længere er bundet til  

 maksimale dimensioner.
Endvidere er der tale om, at væggen kan være glat, og  

 er lukket.
Udformes kassen ifølge CH-PS 568.195 med lukkede ydervægge, kan kassen  

 imidlertid stadig ikke opfylde den for opfindelsen grundlæggende opgave,  

 nemlig i en kasse med uændrede yderdimensioner at optage samme antal af, men  

 hver for sig større flasker sammenlignet med en kasse, som har en indervæg,  

 der er helt lukket.
Kassen ifølge CH-PS 568.195 har forneden stadig en  

 indervægdel, der strækker sig over hele kassens omfang.
Det er derfor stadig  

 ikke muligt, at flasker kan gribe helt ind i det rum, der som sket ifølge  

 opfindelsen dannes ved en fjernelse af en del af indervæggen.
Ved den i  

 patentskriftet angivne måde vil man aldrig tilvejebringe et siderum med  

 forøget bundflade.
 Modholdet formidler således ikke den lære, hvorledes man i en kasse med  

 konstante yderdimensioner kan anbringe større flasker på den måde, at en del  

 af indervæggen fjernes.
Den kan heller ikke ses, hvorfra det skulle være kendt »at kassens  

 eller beholderens indervægdel kan rage længere indefter ved kassens øverste  

 kant end i den nederste del af kassen«, (jf. klagebegrundelsens side 4,  

 sjette afsnit, linierne 3-7), » så at kassen har indsnit i sin indervæg,  

 i hvilke flaskerne kan optages«.
Dette fremgår i hvert fald ikke af  

 CH-PS 568.195.
I klagebegrundelsens næstsidste afsnit henvises der endnu til CH-PS nr.  

 444.024, men ved dette modhold drejer det sig om en envægget kasse.
Herudover  

 drejer det sig om en kasse, ved hvilken det kan foreslås at forøge den af  

 kassens øvre ramme dannede gribekant, idet gribefladen da delvis rager ind i  

 kassens lysningsprofil.
Endvidere anføres på side 1 af dette patentskrift, at  

 yderdimensionerne af en kasse så vidt som muligt ikke bør forøges udover de  

 af flaskernes mål bestemte dimensioner.
Anvendelsen af denne lære medfører  

 det imidlertid ikke som en nærliggende foranstaltning at bibeholde kassens  

 yderdimensioner også ved flasker, der er større end de oprindeligt ønskede,  

 og at opnå formålet ved at anvende en dobbeltvægget kasse, ved hvilken man  

 fjerner en bestemt del af kassens indervæg.
Også CH-PS 529.010 omhandler en kasse af en anden type, d.v.s. en envægget  

 kasse.
Den bølgeformede udformning af overrandens forstærkning (spalte 3,  

 linie 26) formidler fagmanden ikke den lære, at han i en dobbeltvægget kasse  

 skal fjerne dele af indervæggen i kassens nederste område for at kun en del  

 af en flaske i et yderligere tilvejebragt rum, uden at kassens styrke derved  

 nedsættes.' Ankenævnet har behandlet sagen i sit møde den 5. september 1990.
For ansøgeren mødte civilingeniør Hans Holger Andersen sammen med  

 patentadvokat E.A.
Schuring, som i forening redegjorde for sagen, idet de i  

 det væsentlige henholdt sig til det skriftlige materiale, som nærmere blev  

 uddybet.
Der blev endvidere forevist en model, hvori den ansøgte opfindelse  

 er repræsenteret.
 Nævnet skal udtale:
 Idet det må anses for nærliggende for en fagmand på området at udforme en  

 kasse eller bakke af plast med en rumdannende skillevægskonstruktion som  

 angivet i ansøgningen, findes kravenes kendetegnende træk ikke at frembyde  

 nogen særlig teknisk virkning, som væsentligt adskiller sig fra det kendte.
Herefter bestemmes:
 Ansøgning nr. 4056/80 afslås.
Hans Chr.
Thomsen.
T.
Laubst.
Asger Nielsen.
F.
Niordson.
