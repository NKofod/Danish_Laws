I tilslutning til Udenrigsministeriets bekendtgørelse nr. 59 af 12. juni  

 1968, Lovtidende C, af kulturoverenskomsten af 29. august 1967 mellem Danmark  

 og Rumænien meddeles det, at der den 22. april 1988 i Bukarest blev  

 undertegnet en protokol om forlængelse og ændring af et den 6. marts 1985 til  

 opfyldelse af overenskomsten undertegnet program for uddannelsesmæssigt,  

 videnskabeligt og kulturelt samarbejde mellem de to lande.
Forlængelsen  

 gælder for tidsrummet 1. april 1988-31. marts 1990.
 Programmet indeholder bl.a. bestemmelser om gensidige ydelser af  

 stipendier til studieophold for studerende og forskere, udveksling af  

 gæsteforelæsere og gensidige besøg i øvrigt af repræsentanter for uddannelse,  

 videnskab og kultur.
 Endvidere omhandler programmet fremme af samarbejdet mellem videnskabelige  

 og kulturelle institutioner i de to lande, udveksling af udstillinger og  

 kunstneriske ensembler m.v., fremme af samarbejdet inden for musik-, teater-,  

 film- og litteraturområdet såvel som andre kulturelle områder samt fremme af  

 kontakter mellem de to landes sports- og ungdomsorganisationer m.v.
