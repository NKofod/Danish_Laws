I forbindelse med et slagteris fusion med et andet slagteri udbetaltes der  

 et éngangsbeløb til andelshaverne.
Slagteriet havde medregnet afgiften  

 af beløbet til den indgående afgift.
 Beløbet, der var beregnet og udbetalt på grundlag af gennemsnittet af de  

 seneste års leverancer, fremkom gennem en regulering af selskabets  

 egenkapital ved afslutningen af et årsregnskab.
 Udbetalingen kan ikke anses som betaling for modtagne leverancer af varer,  

 men må anses for en kapitaludlodning, hvoraf der ikke skal beregnes afgift.  

 Under hensyn til det betydelige administrative besvær, der ville være  

 forbundet med en regulering af de til andelshaverne udbetalte beløb, og under  

 hensyn til, at det på grundlag af udstedte afregningsbilag kunne  

 kontrolleres, om den enkelte andelshaver medregnede det fejlagtigt udbetalte  

 afgiftsbeløb til sin udgående afgift, blev det dog tilladt, at det omhandlede  

 afgiftsbeløb efter omstændighederne blev medregnet til selskabets indgående  

 afgift.
