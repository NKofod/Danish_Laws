Opbygning og varighed Uddannelsens mål Lærlingen skal i læretiden opnå erhvervskompetence som gartner i  

 overensstemmelse med nedenstående uddannelsesregler og den for  

 gartnerskolerne gældende undervisningsplan.
 Uddannelsens områder m.v.
 I gartnerfaget kan oplæring ske inden for følgende områder:
1. Væksthusgartneri 2. Frilandsgartneri 3. Planteskole 4. Frugt- og bæravl Ved oprettelse af uddannelsesaftale skal det angives. hvilket område  

 oplæringen skal omfatte.
Uddannelsesaftalen skal omfatte hele læretiden, men  

 der er adgang til med den enkelte læremester at aftale en kortere periode i  

 den enkelte virksomhed.
Ved skifte af lærested skal der oprettes et tillæg  

 til uddannelsesaftalen.
Den i lærlingeloven ansatte prøvetid gælder kun det  

 første lærested.
Læremesteren er pligtig at være lærlingen behjælpelig med fremskaffelse af  

 et nyt, velegnet lærested.
Såfremt nyt lærested ikke kan fremskaffes vil Det  

 faglige Fællesudvalg for Gartneri - så vidt det er muligt - bistå ved  

 fremskaffelsen af et sådant.
Så længe nyt lærested ikke er fremskaffet,  

 påhviler det den pågældende læremester fortsat at holde lærlingen i lære.
 For at oplære elever skal virksomheden være godkendt som uddannelsessted  

 af Det faglige Fællesudvalg for Gartneri.
 Oplæringen inden for gartnerfaget kan omfatte et af de nævnte områder, men  

 der er adgang til at kombinere to områder, dog således, at lærlingen skal  

 være mindst 1 år på hvert lærested.
Teoretisk uddannelse på gartnerskole Undervisningen på gartnerskolerne omfatter udelukkende teoretisk  

 uddannelse og har en varighed på 24 uger a 36 lektioner.
Pensum Fælles gartneriske retningsfag:
- plantelære - jord-vand-næring - plantesygdomme og skadedyr - projektarbejde - virksomhedslære og produktionsplanlægning - ekskursioner og foredrag Pensum for det enkelte område udover fælles retningsfag:
1. Væksthusgartneri - kulturforhold under glas - plantekendskab - væksthusgartneri - væksthuskulturer 2. Frilandsgartneri - kulturforhold på friland - plantekendskab - frilandsgartneri - frilandskulturer 3. Planteskole - kulturforhold på friland - plantekendskab - planteskole - planteskoledrift 4. Frugt- og bæravl - kulturforhold på friland - plantekendskab - frugt- og bæravl - frugt- og bæravl Obligatoriske almene fag fælles for alle områder:
- dansk - regning Faglig prøve Uddannelsen afsluttes med en faglig prøve i henhold til lærlingelovens §  

 15 samt det af Fagprøvekommissionen for Gartnerfaget udarbejdede regulativ.
Uddannelsesregler Fastsat af Lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold.
Praktisk uddannelse 1. Væksthusgartneri Oplæringen skal ske således, at lærlingen oplæres i anlæg og pasning af  

 kulturer under glas.
Vanding, varmeregulering, skygning, hærdning og  

 overvintring af planter.
Lærlingen skal lære formering, prikling, plantning,  

 potning, knibning og opbinding samt erhverve kendskab til regler for  

 tilberedning af færdige varer til salg, sortering og pakning, til  

 jordbehandling og gødskning, til bekæmpelse af plantesygdomme og skadedyr og  

 til de almindelige i virksomheden forekommende redskabers og maskiners brug  

 og pasning.
Endvidere skal lærlingen erhverve sig sorts- og plantekendskab  

 til de i virksomheden dyrkede arter og sorter.
2. Frilandsgartneri Ved oplæring heri skal læres: Anlæg og pasning af kulturer på friland,  

 jordbehandling, gødskning, tiltrækning af planter, udplantning, udsæd,  

 ukrudtsbekæmpelse, vanding og høst, ligesom lærlingen skal erhverve sig  

 kendskab til pakning og sortering af produkterne, til de i virksomheden  

 dyrkede sorter og stammer samt til bekæmpelse af plantesygdomme og skadedyr,  

 og kendskab til de almindelige i virksomheden forekommende redskabers og  

 maskiners brug og pasning.
3. Planteskole Ved oplæring heri skal læres: Jordbehandling, gødskning og  

 ukrudtsbekæmpelse, tiltrækning af planter ved frøudsæd, stikning, okulation,  

 podning samt sortering af planter, desuden ekspedition og pakning af de  

 færdige varer, ligesom lærlingen må erhverve sig plante- og sortskendskab til  

 de i virksomheden forekommende sorter og arter, samt kendskab til  

 plantesygdomme og skadedyrsbekæmpelse og til de almindelige i virksomheden  

 forekommende redskabers og maskiners brug og pasning.
4. Frugt- og bæravl Ved oplæring skal læres: Podning, plantning af såvel læ- og hegnsplanter  

 som frugttræer og -buske, beskæring, udtynding, frugtplukning, sortering,  

 pakning og opbevaring samt jordbehandling, gødskning og ukrudtsbekæmpelse.  

 Der må erhverves kendskab til sygdomme og skadedyrs bekæmpelse, til de  

 almindelige i virksomheden forekommende redskabers og maskiners brug og  

 pasning, samt til de almindeligst forekommende frugtsorter.
 Reglerne er gældende fra og med den 1. december 1981.
