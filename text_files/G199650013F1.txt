Formålet med registeret er på grundlag af registrering og løbende ajourføring af oplysninger om ansøgte og bevilgede statsgaranterede lån at kunne tjene som støtte for sagsbehandlingen under den løbende administration, herunder i forbindelse med bevilling og efterfølgende administration af statsgarantier og tilskud, at foretage opkrævning, betaling og postering af gebyrer samt fremstilling af standardbreve til ansøgere og disses rådgivere.
Registeret har endvidere til formål at rumme en journaliseringsfunktion og tilvejebringe statistiske oplysninger.
Personkreds: Registeret må kun indeholde oplysninger om personer, der har ansøgt om statsgaranti for lån og ydelsestilskud til yngre jordbrugere.
 Ikrafttrædelsesdato: 01/01/1996.
