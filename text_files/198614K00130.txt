Nr BTL 130 Betænkning over Forslag til lov om ændring af lov om tipning   

 Nr L 130 1986-87, 1. samling Blad nr 633 Afgivet af skatte- og afgiftsudvalget Afgivet: 19870320 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
Nogle af disse spørgsmål og ministerens svar herpå er optrykt som et bilag til denne betænkning.
Lovforslaget er blevet behandlet i udvalget sammen med et af Socialdemokratiet fremsat forslag om ændring af tipsloven (L 115). I forbindelse med behandlingen af disse lovforslag har udvalget modtaget skriftlige og mundtlige henvendelser fra:
Dansk Røde Kors, Dansk Travsports Centralforbund, Dansk Ungdoms Fællesråd, Idrættens Fællesråd, Kræftens Bekæmpelse, Muskelsvindfonden og Scleroseforeningen.
En af disse henvendelser er tillige med ministerens kommentarer optrykt som bilag til denne betænkning.
Der er af ministeren for skatter og afgifter og af et mindretal stillet ændringsforslag, hvorom henvises til de ledsagende bemærkninger.
Herefter indstiller et »mindretal§ (Socialdemokratiets og Socialistisk Folkepartis medlemmer af udvalget) lovforslaget til »vedtagelse§ med det af ministeren for skatter og afgifter stillede ændringsforslag og det af mindretallet stillede underændringsforslag til ministerens ændringsforslag.
Et »mindretal inden for mindretallet§ (Socialistisk Folkepartis medlemmer af udvalget) ønsker at fremsætte følgende bemærkninger i anledning af den diskussion om statslotto, som lovforslagets bemærkninger m.v. har givet anledning til:
Mindretallet mener, at det voksende ønske om at indføre et statsligt lotto udspringer af, at en række idrætsorganisationer ikke har kunnet opnå de nødvendige offentlige tilskud til at dække deres stigende økonomiske behov.
Det er derfor relevant at overveje idrætsorganisationernes økonomiske situation.
Sådanne overvejelser bør imidlertid ikke begrænse sig til overvejelser om statslotto.
Tværtimod spiller idrætsorgansiationerne en så vigtig rolle i samfundet, at det ville være mere rimeligt at overveje en forøgelse af dels de statslige tilskud og dels kommunernes økonomiske muligheder for at støtte idrætten.
En nedsættelse af statsafgiften på tipning, som lovforslaget jo omhandler, har den samme nettovirkning som et direkte statsligt tilskud, og mindretallet vil derfor være velvilligt indstillet, såfremt regeringen i stedet vælger at tilgodese idrætten gennem yderligere nedsættelser af statsafgiften.
Det forekommer ikke rimeligt, at idrætsorganisationerne skal basere deres vigtige arbejde på befolkningens spillelyst og dermed leve med den usikkerhed om de kommende års indtægter, som variationer i spillelysten kan give anledning til.
Mindretallet opfordrer derfor ministeren til at udvide kommissoriet for det nedsatte udvalg til også at overveje andre finansieringskilder end et statsligt lotto.
Betænkelighederne ved indførelse af et statsligt lotto vejer så meget desto tungere, fordi en række humanitære og sygdomsbekæmpende organisationer med stor vægt har sandsynliggjort, at deres lotteriindtægter vil falde, såfremt der indføres et statsligt lotto.
Nettovirkningen af et sådant lotto vil derfor med stor sandsynlighed være, at disse organisationer for en stor dels vedkommende vil komme til at finansiere idrætsorganisationernes rimelige behov.
Dette anser mindretallet for at være urimeligt, da også disse humanitære og sygdomsbekæmpende organisationer udfører vigtige samfundsmæssige opgaver.
Ganske vist ligger det i luften, at en kompensation vil kunne komme på tale, men for det første vil en sådan kompensation næppe kunne dække fuldt ud, såfremt der også skal kunne skaffes øgede midler til idrætsorganisationerne.
For det andet vil den være svær at opgøre.
For det tredje vil de humanitære og sygdomsbekæmpende organisationers tab af goodwill og sideindtægter ikke kunne erstattes.
Det drejer sig f.eks. om, at de samtidig med deres lotterier henvender sig til befolkningen med et budskab om deres arbejde, og at de som følge af deres lotterier sædvanligvis også opnår en ikke uvæsentlig medlemsfremgang samt betydelige ekstrabeløb og endog testamentariske gaver.
Såfremt regeringen opnår flertal for et statsligt lotto, og såfremt der gennemføres en erstatning, bør også disse tab erstattes.
Dette kunne i givet fald ske ved, at staten garanterede et mindstebeløb til såvel idræts- som humanitære og sygdomsbekæmpende organisationer, uafhængigt af omsætningen i statslotto.
Et sådant mindstebeløb skulle både forbedre idrætsorganisationernes økonomiske situation og erstatte alle såvel direkte som indirekte tab for de humanitære og sygdomsbekæmpende organisationer.
Endelig ønsker mindretallet generelt at udtrykke sin afstandtagen fra, at regeringen forsøger at spille idrætsorganisationerne på den ene side og de humanitære og sygdomsbekæmpende organisationer på den anden side ud mod hinanden.
Et »andet mindretal§ (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) indstiller lovforslaget til »vedtagelse§ med det af ministeren stillede ændringsforslag.
Mindretallet vil stemme imod det af Socialdemokratiet stillede underændringsforslag.
Et »tredje mindretal§ (Det Radikale Venstres medlem af udvalget) indstiller på vegne af flertallet i Det Radikale Venstres folketingsgruppe lovforslaget til »vedtagelse§ og udtaler, at Det Radikale Venstres folketingsgruppe går ind for ministerens ændringsforslag og imod det socialdemokratiske ændringsforslag, og et flertal af Det Radikale Venstres folketingsgruppe indstiller derefter lovforslaget til vedtagelse.
Et »fjerde mindretal§ (Fremskridtspartiets medlem af udvalget) vil redegøre for sin stilling til lovforslaget ved dettes 2.
 behandling.
ÆNDRINGSFORSLAG Af »ministeren for skatter og afgifter,§ tiltrådt af et »flertal§ (udvalget med undtagelse af FP):
Til § 1 Ý1)¨ Paragraffen affattes således:
Ý§ 1¨ I lov om tipning, jf. lovbekendtgørelse nr. 66 af 25. februar 1977, som ændret senest ved lov nr. 613 af 19. december 1984, foretages følgende ændringer:
Ý1.¨ I »§ 1, stk. 1,§ indsættes som nyt »2. pkt.:§ »Afgiften til staten udgør dog i tiden fra 1. juli 1986 til 31.
december 1986 14,5 pct. af indskudssummen, medens den i tiden fra 1. januar 1987 til 31. december 1988 udgør 13,5 pct. af indskudssummen.« Ý2.¨ I »§ 7, stk. 3,§ ændres »indenrigsministeren« til:  

 »ministeren for kulturelle anliggender«.' Af et »mindretal§ (S), tiltrådt af et »mindretal§ (SF):
Underændringsforslag til ændringsforslag nr. 1 Ý2)¨ I den ved ændringsforslag nr. 1 under »nr. 1§ foreslåede affattelse af et nyt »2. pkt.§ i »§ 1, stk. 1,§ ændres »31.
 december 1988« til: »31. december 1989«.
BEMÆRKNINGER Til nr. 1 Som nævnt i bemærkningerne til lovforslaget er det regeringens hensigt at nedsætte et udvalg, der kan undersøge muligheden for en forøgelse af tipsmidlerne f.eks. ved introduktion af nye spilleformer i tipstjenestens regi.
Regeringen har herved i første række tænkt på indførelse af et lottospil.
 Da et sådant spil af markedsføringsmæssige grunde bør startes en 1.
februar eller en 1. oktober og spillet må antages at kræve en forberedelsestid på ca. 9 måneder, vil det være realistisk at forestille sig igangsætning af spillet pr. 1. februar 1989.
For at imødekomme organisationernes finansieringsbehov indtil da, foreslås det derfor at forlænge den periode, hvori statsafgiften af tipsomsætningen er nedsat, med i alt halvandet år, således at nedsættelsen iværksættes med virkning allerede fra 1. juli 1986 og først ophører med udgangen af 1988.
Efter fornyede overvejelser om finansieringsbehovet hos modtagerne af tipsmidler foreslås det samtidig at nedsætte statsafgiften med yderligere et halvt procentpoint til 14,5 pct. af omsætningen i sidste halvår af 1986 og 13,5 pct. i 1987 og 1988. Efter gældende lov udgør statsafgiften 18 pct. af omsætningen i 1986 og 17 pct.
 af omsætningen i såvel 1987 som 1988.
Den nu foreslåede forlængelse af nedsættelsesperioden og nedsættelse af statsafgiften vil i forhold til det oprindelige lovforslag betyde en yderligere forøgelse af tipsmidlerne med ca. 23 mill.
kr. for 1986, 6 mill. kr. for 1987 og - under forudsætning af uændret tipsomsætning - med ca. 46 mill. kr. for 1988. Denne forøgelse vil modsvares af et tilsvarende provenutab for staten.
 Ændringsforslaget vedrørende § 7, stk. 3, er af redaktionel karakter.
De tipsmidler, der i henhold til § 7, stk. 3, skal anvendes til idrætsformål, blev oprindelig fordelt af indenrigsministeren.
Ved kongelig resolution af 11. november 1976 blev det bestemt, at bl.a. sager vedrørende fordelingen af A/S Dansk Tipstjenestes overskud til idrætsformål skulle overføres til ministeren for kulturelle anliggender fra 1. december 1976.
Til nr. 2 Ved underændringsforslaget forlænges perioden for den lave statslige afgift på 13,5 pct. med 1 år til 31. december 1989. Det vil uanset en eventuel enig indstilling fra det nedsatte udvalg angående lotto og uanset en hurtig politisk behandling være umuligt rent praktisk at opnå et provenu til de berørte organisationer fra et eventuelt lottospil før tidligst i 1990.
Derfor er det uforståeligt, at skatteministerens lovforslag kun omfatter en ændring indtil 31. december 1988, når der tages udgangspunkt i ministerens egen argumentation.
»Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KRF)§nfmd. » Jytte Hilden (S) Hans Hækkerup (S) Bakholt  

 (S) Lohmann (S) Stavad (S)§fmd.» Tastesen (S) Ruth Olsen (SF) Thoft (SF) Bernhard Baunsgaard (RV)§ Partiet VS havde ikke medlemmer i udvalget.
ÝBilag 1 Nogle af udvalgets spørgsmål til ministeren for skatter og afgifter og dennes svar herpå¨ »Spørgsmål 1:§ Hvilke beregninger ligger til grund for lovforslagets økonomiske forudsætninger? »Svar:§ Ved en tipsomsætning på ca. 1,3 mia kr. vil den foreslåede reduktion i statsafgiften på 3 pct. indebære en forøgelse af tipstjenestens overskud på ca. 40 mill. kr.
De organisationer, der får deres virksomhed finansieret ved tipstilskud, får dermed mulighed for at få forøget deres tilskud med ca. 40 mill. kr.
Der foreligger ikke egentlige beregninger, men overslag viser, at tipstilskuddene hermed bringes på niveau med tipstilskuddene fra 1982/83, når der tages hensyn til prisudviklingen, det øgede medlemstal i organisationerne samt tipstjenestens forventede investeringer.
»Spørgsmål 2:§ Hvor store beløb skønner ministeren for skatter og afgifter, at danskerne omsætter ved spil i udlandet? »Svar:§ Dansk Tipstjeneste har over for mig meddelt, at navnlig 3 bookmakerfirmaer i London ugentlig modtager indskud fra danske spillere.
Meget tyder på, at der i højsæsonen (efterår/vinter) omsættes for mere end 1 mill. kr. ugentlig.
Spillelysten er dog meget afhængig af årstiden og de forhåndenværende spilleobjekter, men det er ikke urealistisk efter tipstjenestens opfattelse at antage, at der på årsbasis omsættes for op mod 50 mill. kr. hos de engelske bookmakere.
Tipstjenesten antager endvidere, at det tyske lottospil har en del kunder navnlig i Syd- og Sønderjylland.
Forsigtige skøn viser, at der nok omsættes for op mod 1/2 mill. kr. i tysk lotto ugentlig.
Danskere deltager også i andre udenlandske spil (navnlig i Tyskland og Sverige), men her er der formodentlig tale om relativt beskedne omsætninger.
»Spørgsmål 17:§ Ministeren bedes oplyse om holdningen til det norske LOTTO hos de humanitære organisationer i Norge.
»Svar:§ En del af norske humanitære organisationers indtægter hidrører som i Danmark fra offentlige lotterier.
I 1985 skønnes det, at lotterierne har haft en omsætning på op mod ca. 320 mill. nkr.
Ifølge norsk lovgivning skal mindst 25 pct. af indskudssummen tilfalde spillerne i form af gevinster.
Lotterierne appellerer derfor formentlig mere end mange af de danske lotterier til det spilleinteresserede publikum, og fra organisationernes side var der derfor betænkelighed ved, at lottospillet blev indført i Norge.
I lottoloven blev der derfor åbnet mulighed for, at »humanitære, religiøse og andre organisationer kan tilgodeses med midler af indtægterne fra lottospillet for at modvirke tab, som lotto måtte påføre dem ved bortfald af spille- og lotteriindtægter«.
Under henvisning til at spillet kun har varet 3/4 år, er det efter det norske finansdepartements mening for tidligt at bedømme, i hvilket omfang der er påført organisationerne tab som følge af lottospillet.
Fra nogle af de humanitære organisationers side er der imidlertid allerede indsendt ansøgning om kompensation til finansdepartementet.
Organisationerne er i øvrigt utilfredse med, at bestemmelserne i lottolovens § 3 ikke er udformet som en garanti, samt med at det påhviler organisationerne at påvise, at nedgang i lotteriindtægterne skyldes lottospillet.
Denne bevisbyrde kan efter de pågældende organisationers mening være svær at løfte.
»Spørgsmål 24:§ Nøgletallene i Tipstjenestens regnskab i perioden 1980-85 (om muligt) 1986 udbedes, således at det vil være muligt at se både tjenestens resultat af primær og sekundær drift.
»Svar:§ Tipstjenestens regnskabsår er perioden 1. juli-30. juni.
For perioden 1. juli 1980 til 30. juni 1987 kan følgende nøgletal (i mill. kr.) opstilles:
 (* 1) Delvist finansieret ved brug af reserver.
»Spørgsmål 25:§ Hvilke forudsætninger og beregninger ligger bag de »forsigtige  

 skøn« og »ikke urealistiske antagelser« i svaret på spm. 2? »Svar:§ De engelske bookmakerfirmaer, der specielt henvender sig til danske kunder, er DOBS (Danish Overseas Betting Services), SSP (Special Sport Prices) samt et firma ved navn Kesak.
Firmaernes aktivitet på det danske marked har påkaldt sig betydelig journalistisk opmærksomhed, og firmaerne har i den forbindelse oplyst følgende om deres omsætninger m.v.:
DOBS: ca. 15.000 danske kunder - ugentlig omsætning 500.000-600.000 kr.
 SSP ca. 5.000 danske kunder - ugentlig omsætning 250.000-300.000 kr.
 Kesak:
(som er helt ny på markedet) ca 500 danske kunder - ugentlig omsætning 100.000 kr.
At der er en betydelig (og stigende) interesse for at spille hos de engelske bookmakerselskaber, bekræftes i øvrigt af mange af tipstjenestens forhandlere.
Det er derfor efter tipstjenestens mening realistisk at lægge de journalistiske oplysninger til grund for det afgivne skøn.
Hvad angår danskernes spil i det tyske lotto, bygger tipstjenestens skøn navnlig på det faktum, at tipsinteressen i Syd- og Sønderjylland er lavere end i andre dele af landet, hvor tysk fjernsyn ikke kan ses.
En sammenligning med f.eks. det vestsjællandske område viser således, at der »mangler« en omsætning i Sønderjylland på ca. 25 mill. kr. på årsbasis.
Ved at anføre at skønnet er forsigtigt, har tipstjenesten søgt at markere, at der ikke er taget højde for, at mange tippere fortsætter med at tippe ved siden af spil i det tyske lotto.
ÝBilag 2b Redegørelse fra repræsentanter fra Dansk Røde Kors, Kræftens Bekæmpelse, Muskelsvindfonden og Scleroseforeningen til Folketingets skatte- og afgiftsudvalg den 4/3 1987 vedrørende forslag til lov om ændring af lov om tipning samt ministeren for skatter og afgifters kommentarer hertil¨ På de fremmødte organisationers vegne vil jeg gerne indlede med at rette en tak til skatteudvalget, fordi man har givet os denne mulighed for at redegøre for vore synspunkter i tilslutning til »Forslaget til lov om ændring af lov om tipning«.
Jeg vil gerne starte med at sige, at vi kan tilslutte os forslaget om, at statsafgiften af tipsomsætningen nedsættes fra 17 til 14 pct., men med den tilføjelse, at vi gerne ser denne nedsættelse gjort permanent med henblik på, at en sådan øgning af Tipstjenestens i øvrigt stigende indtjening kan løse de økonomiske problemer, som idræts- og ungdomsorganisationerne står over for.
Vort ønske om, at nedsættelsen af statsafgiften bliver gjort permanent, skal ses i lyset af, at vi ikke finder det rimeligt, at debatten om, hvorvidt der skal indføres lotto eller andre talspil i Tipstjenestens regie, skal behandles isoleret i lyset af idræts- og ungdomsorganisationernes behov for yderligere økonomiske tilskud.
Vi finder det i denne forbindelse heller ikke rimeligt, at den procedure, man fra regeringens og Folketingets side ellers lægger op til i denne sag, uvilkårligt må tvinge idrætsorganisationerne ind i en konfrontation med humanitære organisationer, som har fuldt så vigtige - og jeg tør måske endog sige livsvigtige opgaver at varetage, - opgaver, hvis løsning kræver stigende ressourcer i et omfang, som ikke er mindre end idræts- og ungdomsorganisationernes.
Jeg er ikke i tvivl om, at skatteudvalgets medlemmer er klar over, hvordan holdningen til indførelse af et statslotto i Danmark er blandt de humanitære landsforeninger, som har væsentlige indtægter fra deres respektive lotterier.
Disse lotterier har for de flestes vedkommende været inde i en meget positiv udvikling gennem de seneste år, karakteriseret af de postomdelte lotteriers stærkt stigende omsætning og - bortset fra 1986, hvor særlige problemer gjo rde sig gældende - stigende overskud.
Det var problemerne med et næsten uhæmmet udbud af nye lotterier, som satte sit præg på 1986. Disse problemer skulle imidlertid være løst med justitsministerens revision af lottericirkulæret fra november måned sidste år, et cirkulære, som i øvrigt nok kunne trænge til yderligere revision.
Der er herefter grund til at tro, at de private humanitære organisationers landslotterier fremover vil kunne fortsætte deres meget positive udvikling til gavn for løsningen af de stærkt stigende og dybt alvorlige opgaver, som det er overladt til disse organisationer at løse. (For god ordens skyld vil vi i øvrigt gerne benytte denne lejlighed til at oplyse, at de postomdelte landslotteriers omsætning og overskud er væsentlig større end anført i de skøn, som skatteministeriet har afgivet.
Alene overskuddet af Kræftens Bekæmpelses landslotterier i 1985 er større end det overskud af samtlige lotterier, som er meddelt som svar på spørgsmål nr. 3 fra skatteudvalget).
Der er således ikke alene tale om, at vore lotteriindtægter skal finansiere en væsentlig del af de samfundsvigtige opgaver, som vi løser i dag.
En afgørende forudsætning for, at vi fremover vil kunne klare den fortsatte stgning i opgavernes omfang, er således, at vore landslotterier kan få mulighed for at fortsætte deres ekspansion.
Et statslotto vil af grunde, vi ved gentagne lejligheder tidligere offentligt har fremført, ødelægge denne ekspansion, og flere landslotterier vil formentligt slet ikke kunne overleve.
Det er som bekendt foreslået, at vi kan få ersattet tabte lotteriindtægter med midler fra et statslotto.
Dette er vi imod, og det er der flere grunde til.
En er, at vore landslotterier giver os mulighed for en eller flere gange om året at komme i kontakt med hele den danske befolkning, og dermed mulighed for at præsentere ikke blot, hvem vi er, men også hvad vi vil.
En anden er, at det er væsentligt for os, at vi har et tilstrækkeligt bredt privatfinansieret grundlag for vort arbejde, hvis vi skal opfylde den væsentlige demokratiske funktion, vi har som uafhængige organisationer, som kan være spydspidser med nye initiativer samt øve pression over for det offentlige, når dette måtte være af betydning for de samfundsinteresser, som vi hver især har påtaget os at varetage.
Vi finder, at der er dårlig grund eller råd til at stille dette folkelige system og dets muligheder for at løse meget store menneskelige og samfundsmæssige opgaver på spil, fordi regeringen skal finde en løsning på idræts- og ungdomsorganisationernes økonomiske problemer.
Vi skal derfor indtrængende anmode om, at idrættens økonomiske problemer nu og fremover løses ved lempelse af statsafgiften på den finansieringskilde, som måske kan siges at være naturlig i denne sammenhæng, nemlig spil i forbindelse med sportskampe, og at debatten om, hvorvidt statslotto eller andre talspil skal indføres i Danmark, kan finde sted uafhængig heraf.
Vi forstår, at det allerede er besluttet, at denne debat om hensigtsmæssigheden af at indføre et statslotto i Danmark skal finde sted i et af skatteministeren nedsat udvalg.
Vi skal derfor anmode om udvalgets anbefaling af, at vi bliver repræsenteret i det omhandlede udvalg på lige fod med de interessegrupper, som arbejder for indførelsen af et statslotto, dvs. sports-, idræts- og ungdomsorganisationerne samt Dansk Tipstjeneste A/S.
»Ole Bang§ Direktør for Kræftens Bekæmpelse Til Folketingets skatte- og afgiftsudvalg Under et fremmøde den 4. marts 1987 har Dansk Røde Kors, Foreningen til Kræftens Bekæmpelse, Muskelsvindfonden og Scleroseforeningen overgivet en redegørelse til udvalget (L 130 - bilag 15) om organisationernes syn på indførelse af et statsligt lottospil.
I redegørelsen gør organisationerne gældende, at indførelse af et lottospil vil få uheldig indvirkning på organisationernes landslotterier og dermed på organisationernes mulighed for at løse deres samfundsvigtige opgaver.
Organisationerne beder om udvalgets anbefaling af, at de bliver repræsenteret i det udvalg, der skal behandle spørgsmålet om eventuel indførelse af et lottospil.
Samme dag blev der i udvalget omdelt en kopi af en artikel i Muskelsvindfondens tidsskrift, »Muskelkraft«, (L 130 - bilag  

 14).
I artiklen taler foreningens landsformand Evald Krog imod indførelse af et lotto, idet Evald Krog gør gældende, at et statsligt lotto vil have en negativ indvirkning på handicaporganisationeres landslotteri og dermed på det arbejde, som organisationerne udfører.
I den anledning kan jeg oplyse, at regeringen er opmærksom på frygten hos de humanitære organisationer for, at indførelse af et lottospil vil kunne få en negativ indvirkning på organisationernes lotterier.
Jeg har derfor indbudt 3 repræsentanter for de humanitære organisationer til at deltage i udvalgsarbejdet, nemlig Dansk Røde Kors, Foreningen til Kræftens Bekæmpelse og De Samvirkende Invalideorganisationer.
Det kan tilføjes, at udvalgets kommissorium pålægger udvalget at undersøge, hvorvidt et eventuelt lotto vil få indvirkning på de humanitære foreningers lotteriindtægter, og - såfremt en negativ indvirknig må påregnes - da undersøge, hvorledes de pågældende foreninger kan friholdes for tab.
