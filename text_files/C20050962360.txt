 Vejledning  

 om kriterier for levende- og dødfødsel mv.
(Til landets sygehuse, landets læger og jordemødre,  

 embedslægeinstitutionerne mv.) I forbindelse med spontan  

 eller igangsat fødsel eller abort, vil det som oftest ikke volde problemer at  

 fastslå, om barnet/fostret  

  

 umiddelbart  

 efter  

  

 sin ankomst til verden lever.
Undtagelsesvist kan dog forbigående  

 svage eller usikre tegn, før død med sikkerhed er indtrådt, rejse  

 fortolkningstvivl.
Afgørelsen kan have stor betydning for forældrenes  

 tolkning  

 af det indtrufne, ligesom der er forskellige retsvirkninger.
For at fremme  

 ensartet  

 praksis på området præciseres i det følgende, hvad der forstås ved livstegn,  

 levendefødsel mv, samt hvilken praksis der bør efterleves.
 Definition af  

 livstegn.
Ved livstegn forstås: vejrtrækning,  

 hjerteslag, pulsation i navlesnoren, eller tydelige bevægelser.
Følger af  

 kompression/dekompression i fødselsvejen (fx i form af meddelt pulsation  

 eller  

 gisp) vil kunne fejltolkes som livstegn, hvorfor vurderingen af, om den  

 nyfødte  

 viser livstegn, først bør ske efter fuldstændig fødsel/fremhjælpning er sket  

 (herunder efter eventuelle forsøg på oplivning). Det tillægges ikke  

 betydning,  

 om navlesnoren på vurderingstidspunktet er overskåret, eller om moderkagen er  

 løsnet.
Hvis der er livstegn Såfremt der iagttages mindst  

 ét af de ovennævnte tegn på liv, efter at barnet/fostret er fuldstændigt født  

 eller fremhjulpet, er der tale om et  

  

 levendefødt  

 barn.
Dette gælder uanset svangerskabets alder, og tillige uanset, om  

 baggrunden evt. måtte være et indgreb efter abortlovens regler herom.
 At barnet er levendefødt, er  

 ikke ensbetydende med, at det er  

  

 levedygtigt.  

  

 Et uafvendeligt døende barn vil således altid være et levendefødt barn.
Efter dansk lov vil der som  

 udgangspunkt, og uanset baggrunden for at barnet er kommet til verden, være  

 hjælpepligt i forhold til et levendefødt barn.
Såfremt lægen efter en  

 samlet  

 vurdering finder, at barnet er  

 levedygtigt, skal fornøden behandling iværksættes.
Såfremt det vurderes, at  

 barnet er uafvendeligt døende, skal fornøden omsorg gives.
Hvis der ikke er livstegn Såfremt der ikke iagttages  

 mindst ét af de ovennævnte tegn på liv, efter at barnet/fostret er  

 fuldstændigt  

 født eller fremhjulpet, er der tale om -  

 	  

 en  

  

 fødsel af dødt barn  

  

 (dødfødsel), såfremt  

 svangerskabet er gået mindst 22 fulde uger.
Der skal således (jf.  

 sundhedslovens §189, stk.1) udføres ligsyn og udstedes dødsattest efter  

 ligsynslovens bestemmelser herom.
Dette gælder uanset, om baggrunden evt.  

 måtte  

 være et indgreb foretaget i henhold til abortlovens bestemmelser.
-  

 	  

 en  

  

 spontan abort af et foster,  

  

 eller en  

  

 provokeret abort af et foster  

  

 , såfremt  

 svangerskabet er gået mindre end 22 fulde uger.
Ligsynslovens bestemmelser  

 finder her ikke anvendelse.
