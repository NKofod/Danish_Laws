 I fortsættelse af Justitsministeriets cirkulæreskrivelse af 14. juni 1990  

 skal man herved oplyse, at det af drøftelser med pengeinstitutterne er  

 fremgået, at der alene er etableret landsdækkende gevinstopsparingsordninger,  

 og at trækning vil blive foretaget af notarialkontoret ved Københavns Byret,  

 hvor fremgangsmåden i alt væsentligt vil svare til den eksisterende ordning  

 for lodtrækninger vedrørende præmieobligationer.
 På den baggrund finder Justitsministeriet indtil videre ikke anledning til  

 at fastsætte generelle retningslinjer vedrørende notarens medvirken til  

 lodtrækning i medfør af lov om gevinstopsparing.
 Såfremt et notarialkontor modtager begæring om lodtrækning i medfør af lov  

 om gevinstopsparing vedrørende ordninger, som måtte blive etableret af lokale  

 pengeinstitutter, skal man derfor anmode embedet om at underrette  

 Justitsministeriet, herunder gerne med henblik på nærmere oplysninger om den  

 fremgangsmåde, der anvendes af norarialkontoret ved Københavns Byret.
 P.M.V.
 E.B.
