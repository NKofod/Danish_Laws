Rigsadvokatmeddelelsen, afsnittet: Meddelelse om erklæringer om forhold under afsoning og under tilsyn 18. august 2011 Oplysninger om sigtedes forhold under fuldbyrdelsen af en tidligere idømt sanktion indhentes kun, når sådanne oplysninger må antages at være af betydning for sagens afgørelse vedrørende sanktionsvalget og straffastsættelsen.
I almindelighed følges nedenstående retningslinier.
1. Forhold under afsoningen 1.1. Forhold begået i prøvetiden 1.2. Forhold under tidligere strafafsoning Derimod kan oplysninger om sigtedes forhold under en tidligere strafafsoning i almindelighed ikke antages at være af betydning.
Erklæring herom indhentes derfor kun, når der er særlig anledning dertil, f.eks. når det må antages, at sigtede skal mentalundersøges.
Erklæring om sigtedes forhold under afsoningen af tidligere idømte hæftestraffe indhentes ikke.
2. Tilsynsforløb 2.1. Tilsynsperiodens udløb, mindre end 2 år 2.2. Tilsynsperiodens udløb, mere end 2 år Hvis det må antages, at sigtede vil blive mentalundersøgt, indhentes oplysninger om forløbet af tidligere iværksatte tilsyn, selvom der er forløbet mere end 2 år siden tilsynsperiodens udløb.
2.3. tiltalefrafald, vilkår om hjælpeforanstaltninger Samme regler som fastsat under pkt. 2.1. og 2.2. gælder med hensyn til oplysninger om tilsyn, der er iværksat af det sociale udvalg i forbindelse med tiltalefrafald med vilkår om hjælpeforanstaltninger efter loven om social bistand.
3. Forvaring og særforanstaltninger Oplysninger om sigtedes forhold under prøveudskrivning fra forvaring indhentes i overensstemmelse med forskriften under pkt. 2.1. og 2.2. Tilsvarende gælder med hensyn til oplysninger om fuldbyrdelsen af en særforanstaltning efter straffelovens § 68.
 Oplysning om forløbet af fuldbyrdelsen af forvaring eller særforanstaltning eller prøveudskrivning herfra bør altid foreligge, når der skal tages stilling til spørgsmålet om ændring eller ophævelse af foranstaltningen.
