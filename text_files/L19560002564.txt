 Den 15. juli 1954 er der i Rom blevet undertegnet følgende overenskomst  

 mellem Danmark og Italien vedrørende militærtjeneste.
 OVERENSKOMST mellem Danmark og Italien vedrørende militærtjeneste.
Den kgl. danske regering og den italienske republiks regering er, i ønsket  

 om ved fælles aftale at fjerne de vanskeligheder, som for sådanne af deres  

 statsborgere, der tillige har statsborgerret i det andet land, opstår med  

 hensyn til deres stilling i værnepligtsmæssig henseende i forhold til de to  

 lande, blevet enige om nedenstående bestemmelser:
 Artikel I.
Statsborgere i de to lande, der er i besiddelse af såvel dansk som  

 italiensk statsborgerret, skal på det tidspunkt, hvor de optages i lægsrullen  

 eller, såfremt de indkaldes til aftjening af værnepligt uden personlig at  

 have medvirket ved optagelsen i lægdsrullen, senest inden den dag, på hvilken  

 deres aldersklasse indkaldes, udtrykke ønske om at aftjene deres værnepligt  

 enten i de danske eller i de italienske væbnede styrker.
Til dette formål  

 skal de underskrive en erklæring i to eksemplarer, af hvilke det ene  

 forbliver hos den myndighed, som har modtaget erklæringen, og det andet  

 sendes til de kompetente myndigheder i det andet land eller til videre  

 foranstaltning, alt eftersom de pågældende personer ønsker at aftjene deres  

 værnepligt i det land, som har modtaget erklæringen, eller i det andet land.
 Artikel II.
 Danske eller italienske statsborgere, der opfylder de i foranstående  

 artikel opstillede betingelser, skal anses at have opfyldt de dem i henholdt  

 til begge landes lovgivning påhvilende militære forpligtelser, såfremt de har  

 aftjent deres værnepligt i det danske forsvar eller i de italienske væbnede  

 styrker, og såfremt dette godtgøres ved fremlæggelse af en behørig attest,  

 der på begæring udstedes af de kompetente danske eller italienske  

 myndigheder.
 Artikel III.
Personer med statsborgerret i begge lande, som i et af disse fritages for  

 militærtjeneste på grund af fysisk uegnethed, skal anses at have opfyldt  

 deres militære forpligtelser, såfremt de godtgør deres tjenstudygtighed ved  

 fremlæggelse af en behørig attest, der på begæring udstedes af det pågældende  

 lands kompetente myndigheder.
Anden fritagelse for aktiv tjeneste kan kun  

 anerkendes i det omfang, i hvilket fritagelsen har hjemmel i begge landes  

 lovgivning.
 Artikel IV.
 Personer med statsborgerret i begge lande, som frivilligt er indtrådt og  

 behørigt antaget i et af de to landes væbnede styrker for et tidsrum, som  

 ikke må være kortere end den lovpligtige aktive tjenestetid, der i dette land  

 var gældende på tidspunktet for deres antagelse, skal ligeledes anses at have  

 opfyldt deres militære forpligtelser.
 Artikel V.
 Personer med statsborgerret i begge lande, som under aftjening af deres  

 værnepligt i et af de to landes væbnede styrker får orlov for at begive sig  

 til det andet land, skal i dette betragtes som havende deres forhold i lovlig  

 orden, når de fremlægger bevis for den meddelte orlov.
 Artikel VI.
Bestemmelserne i denne overenskomst er ikke til hinder for, at de  

 kompetente myndigheder i de to lande i tilfælde af mobilisering indkalder  

 personer, der omfattes af overenskomsten, og i tilfælde af behov sætter  

 personer, der omfattes af overenskomsten, i nummer i reserven.
Kun personer  

 der har fast bopæl i områder, der henhører under det pågældende land, vil dog  

 på denne måde kunne sættes i nummer i reserven.
 Artikel VII.
 Bestemmelserne i nærværende overenskomst berører ikke de pågældende  

 personers retsstilling forsåvidt angår statsborgerforholdet.
 Artikel VIII.
De administrative myndigheder i de to lande træffer efter fælles aftale, i  

 det omfang som det er nødvendigt, de nærmere forholdsregler til gennemførelse  

 af denne overenskomst.
De samme myndigheder fastsætter, i hvilke tilfælde og  

 under hvilke betingelser, der skal finde direkte brevveksling sted mellem  

 dem.
 Artikel IX.
 Enhver uoverensstemmelse vedrørende anvendelsen af nærværende aftale skal  

 afgøres af de to regeringer ad diplomatisk vej.
 Artikel X.
 Nærværende overenskomst træder i kraft på den dag, da den italienske  

 republiks regering underretter den kgl. danske regering om, at den har opnået  

 den fornødne forfatningsmæssige godkendelse af overenskomsten.
 Til bekræftelse heraf har de undertegnede, behørigt bemyndiget af deres  

 respektive regeringer, underskrevet denne overenskomst og forsynet den med  

 deres segl.
 Udfærdiget i Rom, den 15. juli 1954 i to  

 eksemplarer.
 For den kgl. danske regering.
sign.
Holger Bech.
 For den italienske republiks regering.
sign.
Ludovico Benvenuti.
 Det italienske udenrigsministerium har i en note af 3. maj 1956 meddelt  

 den kgl. ambassade i Rom, at den italienske regering har opnået fornøden  

 forfatningsmæssig godkendelse af overenskomsten, der herefter i henhold til  

 artikel X er trådt i kraft den nævnte dato.
 Udenrigsministeriet, den 28. juni 1956.
 Ernst Christiansen.
