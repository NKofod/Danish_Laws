Skriftlig fremsættelse (19. maj 2010) Økonomi- og Erhvervsministeren (Brian Mikkelsen) :
Forslag til lov om midlertidig statsgaranti for udlån til visse rejseudbydere og rejseformidlere (Lovforslag nr.
L 217).
  Der etableres en garantiordning, hvor pengeinstitutter efter ansøgning fra luftfartsselskaber og rejsebureauer vil kunne få statsgaranti for op til 80 pct. af det likviditetstab, som et selskab har lidt som følge af lukning af det danske luftrum.
 Garantien udstedes med udgangspunkt i det enkelte pengeinstituts kreditvurdering af de pågældende selskaber.
Kreditvurderingen følger Kommissionens regler herfor.
 Der opkræves en årlig præmie, der fastsættes som en procent af garantibeløbet.
Præmien fastsættes differentieret efter et antal risikoklasser.
Derudover opkræves en stiftelsespræmie.
