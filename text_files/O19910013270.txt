Resumé A fik den 11. november 1988 til sin sparekassekonto overført 410  

 kr. i overskydende skat.
Dispositionsdatoen var den 14. november 1988. Ved en  

 fejl fra skattevæsenets side blev der den 14. november 1988 på ny overført  

 410  

 kr. til A's konto.
Dispositionsdatoen for denne overførsel var den 15.  

 november  

 1988.
Efter aftale mellem bl.a.
Statsskattedirektoratet (SSD) og  

 Sparekasseforeningen blev 410 kr. tilbageført fra A's konto den 22. november  

 1988. A  

 modtog ikke underretning om  

 tilbageførslen.
 Det måtte lægges til grund, at der ikke var indgået en generel  

 aftale mellem SSD og A, hvorefter tilbageførsler kunne ske efter  

 dispositionsdatoen, ligesom A heller ikke havde givet konkret samtykke til  

 tilbageførslen.
 På baggrund af en klage fra A fandt ombudsmanden det beklageligt,  

 at SSD ikke havde indhentet A's konkrete samtykke til tilbageførslen eller  

 alternativt, at det fejlagtigt udbetalte beløb var søgt inddrevet under  

 iagttagelse af de almindelige regler om tvangsfuldbyrdelse. (J. nr.  

 1989-1402-224).
 Uholdbar tilbageførsel fra skatteyderens konto af fejlagtigt  

 udbetalt overskydende skat.
 Sagen angik et beløb på 410  

 kr., A skulle have udbetalt i overskydende skat for indkomståret 1987.
Den 11. november 1988 blev  

 til A's konto i Y-by Sparekasse fra Statsskattedirektoratet (nu Told- og  

 Skattestyrelsen) overført 410 kr.
Dispositionsdatoen var den 14. november  

 1988.
 Overførslen skete på baggrund  

 af "Aftale mellem Statsskattedirektoratet, Den Danske Bankforening,  

 Danmarks Sparekasseforening og Post- og Telegrafvæsenet om overførsel af  

 udbetalinger til skatteydernes konti", indgået den 27. februar 1986.  

 Aftalen indeholder bl.a. følgende bestemmelser:
 "...
2.  

  

 Tilmelding Skatteyderne kan tilmelde sig  

 ordningen i et pengeinstitut eller postgirokontoret.
Tilmelding sker på en  

 særlig blanket, der underskrives af skatteyderen og afleveres til  

 pengeinstituttet/postgirokontoret, der opbevarer tilmeldingen.  

 Pengeinstitutterne/postgirokontoret skal sikre den fornødne dokumentation for  

 de i tilmeldingen meddelte oplysninger.
 Det er en forudsætning for  

 tilmelding, at skatteyderens personnummer indgår i  

 pengeinstituttets/postgirokontorets registrering af den konto, der ønskes  

 anvendt til overførslen. ......
Statsskattedirektoratets  

 udkast til tilmeldingsblanket er vedlagt som bilag 1. Det enkelte  

 pengeinstitut/postgirokontoret udarbejder selv sin tilmeldingsblanket, men er  

 forpligtet til at følge retningslinierne i udkastet.
Et eksemplar af  

 pengeinstitutternes/postgirokontorets tilmeldingsblanket skal sendes til  

 statsskattedirektoratet, planlægningskontoret.
Væsentlige indholdsmæssige  

 ændringer skal godkendes af statsskattedirektoratet.
 ....
3.  

  

 Afmelding Skatteyderen kan via sit  

 pengeinstitut/posthus afmelde sig ordningen.
 Såvel i disse tilfælde som i  

 tilfælde, hvor en konto, som skatteyderen har ønsket anvendt til  

 beløbsoverførsel ophæves, er pengeinstitut/postgirokontoret forpligtet til at  

 indberette en afmelding til førstkommende ajourføring.
4.  

  

 Udbetalinger .....
Udbetalinger der skal  

 overføres til konti i pengeinstitutter, overføres fra postgirokontoret til de  

 enkelte pengeinstitutters hovedpostgirokonti senest to arbejdsdage før  

 beløbsmodtagernes dispositionsdag.
Post- og Telegrafvæsenet, Den Danske  

 Bankforening og Danmarks Sparekasseforening kan dog aftale en anden metode  

 for  

 beløbsudligning ved overførsler fra postgirokontoret til  

 pengeinstitutterne......
Direktoratet skal i  

 undtagelsestilfælde kunne standse beløbsoverførsler ved telefonisk  

 henvendelse  

 til den pengeinstitutafdeling/filial, hvor skatteyderen har sin konto, senest  

 kl. 12.00 dagen før dispositionsdagen.
For postgirokonti rettes henvendelse  

 til postgirokontoret.
 Der skal i hvert enkelt  

 tilfælde tilsendes pengeinstituttet/postgirokontoret en skriftlig bekræftelse  

 på  

 tilbagekaldelsen.
 Ansvaret for overførsel af  

 beløb til rette beløbsmodtager påhviler pengeinstituttet/postgirokontoret,  

 når  

 direktoratet har afleveret overførselstransaktioner i overensstemmelse med  

 tilmeldingerne.
..." Som følge af en EDB-fejl blev  

 der den 14. november 1988 på ny fra Statsskattedirektoratet overført 410 kr.  

 til A's konto.
Dispositionsdagen for denne overførsel var den 15. november  

 1988. Da fejlen - som var sket i forhold til A og 394 andre skatteydere -  

 blev  

 opdaget, traf Statsskattedirektoratet aftale med Sparekasseforeningen,  

 Bankforeningen og Postgirokontoret om tilbageførsel af de fejlagtigt  

 udbetalte  

 beløb.
Tilbageførslen af 410 kr. fra A's konto skete den 22. november  

 1988. A  

 modtog ikke underretning om  

 tilbageførslen.
 Jeg forstod, at A erkendte,  

 at beløbet 410 kr. den 14. november 1988 fejlagtigt var blevet overført til  

 hendes konto, og at hun ville være indstillet på at tilbagebetale beløbet til  

 Statsskattedirektoratet efter anmodning herom.
 A's utilfredshed angik  

 således, at tilbageførslen den 22. november 1988 skete 7 dage efter  

 dispositionsdatoen og uden hendes konkrete samtykke.
 I skrivelse af 28. november  

 1989 til Skatteministeriets departement anførte Statsskattedirektoratet  

 følgende om sagen:
 "...
Sagen vedrører indkomståret  

 1987. Der blev i forbindelse med behandling af ændrede årsopgørelser pr. 4.  

 november 1988 konstateret en systemfejl, der indebar omkørsel af de  

 pågældende  

 skatteydere.
Resultatet af kørslen blev makuleret.
Magnetbåndet med overførsel  

 af overskydende skat til konti i pengeinstitutter og postgiro indgår, for at  

 undgå eventuelle forsinkelser, i en særlig forretningsgang.
Dette magnetbånd,  

 der omfattede 395 skatteydere med et totalt beløb på ca. 1 million kr., blev  

 ved en fejl ikke standset.
Efter omkørslen blev  

 overførselsbåndet leveret igen, således at den overskydende skat til de  

 pågældende skatteydere blev overført 2 gange.
Fejlen blev først opdaget  

 efter,  

 at beløbene var konteret på skatteydernes konti.
For hurtigst muligt at få  

 berigtiget fejlen kontaktede Statsskattedirektoratets planlægningsafdeling  

 Den Danske Bankforening, Danmarks Sparekasseforening og Postgirokontoret, med  

 hvem man aftalte, at de fejlagtige konteringer blev trukket tilbage, idet der  

 var tale om fejlagtige udbetalinger.
Det var ikke muligt at gennemføre  

 tilbagetrækningen  

 inden dispositionsdagen, men det blev meddelt, at beløb, der var hævet af  

 skatteyderne, ikke kunne trækkes tilbage.
Bl.a. på grund af  

 sammenhængen med udsendelsen af årsopgørelsen og postgiroanvisninger til  

 skatteydere, der ikke har tilmeldt sig overførselsordningen, opereres der med  

 meget stramme tidsfrister.
Inden dispositionsdagen skal såvel de  

 bogholderimæssige dispositioner som de faktiske pengeoverførsler være  

 gennemført, og det er derfor kun muligt at berigtige fejlagtige udbetalinger  

 inden dispositionsdagen ved manuelle indgreb i enkeltstående tilfælde.
Da der  

 i det foreliggende tilfælde var tale om en åbenlys fejl, der omfattede knap  

 400 personer, valgte man derfor at berigtige fejlen som ovenfor nævnt." Over for A anførte  

 Statsskattedirektoratet i skrivelse af 29. december 1989 bl.a. følgende:
 "...
 Den aftale, som de nævnte  

 parter i februar 1986 indgik om overførsel af udbetalinger, åbner ikke i  

 almindelighed mulighed for tilbageførsel af beløb, som formelt har været  

 stillet til kontohaverens disposition. .....
 ....
 Man har imidlertid i den  

 situation, Deres henvendelse angår, ment at måtte lægge vægt på hensynet til,  

 at tilbagesøgningen af de for meget udbetalte beløb kunne ske straks og uden  

 uforholdsmæssigt  

 store omkostninger.
 Beslutningen om at bede  

 pengeinstitutterne medvirke til tilbageførsel af de for meget anviste beløb  

 må  

 således efter Statsskattedirektoratets opfattelse betragtes som en konkret  

 foranstaltning med det formål at afværge følgerne, herunder de økonomiske  

 tab,  

 af en åbenbar teknisk fejl.
..." I skrivelse af 1. marts 1990  

 gav Told- og Skattestyrelsen dels nærmere oplysninger om den fejl, der førte  

 til, at A fik anvist sin overskydende skat for indkomståret 1987 to gange,  

 dels  

 uddybede de overvejelser, der lå bag den aftale, Statsskattedirektoratet  

 indgik  

 med pengeinstitutterne og Postgirokontoret om tilbageførsel af den 2.  

 udbetaling.
Told- og Skattestyrelsen anførte herved bl.a. følgende:
 "...
Ved produktionskontrollen af  

 en såkaldt ændringskørsel vedrørende årsopgørelsen for indkomståret 1987, der  

 fandt sted pr. 4. november 1988, blev der konstateret en systemfejl, hvorfor  

 resultatet af kørslen blev makuleret.
Den pågældende systemfejl var opstået  

 på  

 den måde, at et udtræk forinden vedrørende boligydelse havde påvirket  

 registeret, hvilket ikke umiddelbart havde kunnet forudses.
Derved var o.  

 600.000 "erklæringsoplysninger", d.v.s. oplysninger, som  

 skatteydere  

 med enkle indkomstforhold ikke havde behøvet at selvangive, blevet ødelagt.
 Imidlertid var det efter den  

 oprindelige kørsel fremstillede magnetbånd indeholdende de beløb af  

 overskydende skat, der skulle anvises direkte til pengeinstitutter og  

 Postgirokontoret, allerede blevet afleveret til Postgirokontoret den 3.  

 november  

 1988, hvorfra beløbene blev anvist til pengeinstitutterne med  

 dispositionsdato  

 den 14. november 1988. Om den nærmere fremgangsmåde henvises i øvrigt til den  

 af Statsskattedirektoratet, Den Danske Bankforening, Danmarks  

 Sparekasseforening og Postgirokontoret indgåede aftale af 27. februar 1986,  

 pkt. 4.
 Dette var man beklageligvis  

 ikke tilstrækkeligt opmærksom på, da man efter omkørslen indleverede et  

 tilsvarende bånd til Postgirokontoret den 10. november 1988. 395 skatteydere  

 fik derved i alt ca. 1 mio. kr. indsat på deres konti to gange.
Først ved en henvendelse fra  

 en skatteyder i Augustenborg kommune den 14. november 1988, samme dag hvor de  

 i  

 anden omgang anviste beløb indgik på de berørte skatteyderes konti, og dagen  

 før beløbene skulle være til disposition, blev det daværende  

 statsskattedirektorat  

 opmærksom på fejlen.
Statsskattedirektoratet satte sig derpå straks i  

 forbindelse med Den danske Bankforening, Danmarks Sparekasseforening og  

 Postgirokontoret  

 med henblik på en aftale om tilbageførsel af de ekstra beløb.
Sparekasseforeningen og  

 Bankforeningen kunne umiddelbart tiltræde en sådan aftale.
Kun ganske få af  

 de  

 pågældende beløb var blevet indsat direkte på skatteyderes postgirokonti.
For  

 Postgirokontoret indebar tilbageførslen imidlertid, at det måtte lade hvert  

 af  

 de af tilbageførslen berørte pengeinstitutters postgirokonti debitere for  

 beløbene, hvilket naturligvis ikke var forudset ved indgåelsen af den  

 oprindelige aftale af 1986. Ikke desto mindre tiltrådte også Postgirokontoret  

 få dage senere aftalen om tilbageførslen.
 Det indgik i aftalen, at  

 beløb, som allerede måtte være hævet af skatteyderne, ikke skulle føres  

 tilbage.
 Tilbageførslen var gennemført  

 den 22. november 1988.
 ......
 Told- og Skattestyrelsen  

 mener at måtte fastholde, at det daværende statsskattedirektorat har været  

 forpligtet til, da det blev bekendt med den fejlagtige anvisning, at træffe  

 foranstaltning til, at en tilbagesøgning blev iværksat straks og uden  

 uforholdsmæssigt store omkostninger.
 Det må haves i erindring, at  

 ordningen med direkte anvisning er et servicetilbud til skatteyderen.  

 Tilslutning til ordningen indebærer selvsagt ikke, at man skal kunne  

 disponere  

 over beløb, hvis anvisning var blevet standset, hvis man havde stået uden  

 for.  

 En ligelig behandling af skatteyderne tilsiger derfor, at der om fornødent  

 iværksættes en særlig procedure for at afværge følgerne af åbenbare fejl.
Told- og Skattestyrelsen er  

 imidlertid på baggrund af (A's) klage nået til den konklusion, at de  

 skatteydere, til hvis bank-, sparekasse- eller postgirokonto, de ekstra beløb  

 blev anvist, hurtigst muligt burde have været adviseret om fejlen og om de i  

 den anledning trufne skridt.
Man skal beklage, at dette ikke skete, men føje  

 til, at styrelsen ikke er bekendt med andre klager over tilbageførslen og  

 fremgangsmåden i forbindelse hermed end (A's).
..." I et brev til Told- og  

 Skattestyrelsen udtalte jeg herefter bl.a. følgende:
 "Som det fremgår,  

 skyldes anvisningen af 410 kr. til klagerens konto den 14. november 1988 med  

 dispositionsdato den 15. samme måned fejl fra Statsskattedirektoratets side.
 Beløb, der er indsat på en  

 konto i et pengeinstitut, kan kun tilbageføres i den udstrækning, dette  

 følger  

 af en generel aftale med kontohaveren (f.eks. en aftale mellem kontohaveren  

 og  

 pengeinstituttet), eller kontohaveren i øvrigt meddeler konkret samtykke til  

 tilbageførslen.
 Jeg henviser herved til FOB  

 1980, s. 90 (særligt til s. 99), FOB 1987, s. 156 (særligt s. 160) samt  

 Finanstilsynets skrivelse af 20. november 1989 med bilag til mig samt af 11.  

 december 1989 til mig, bilagt tilsynets skrivelse af samme dato til klageren.
 ...
Dersom et beløb overføres til  

 en konto med en (samtidig) angivelse af en senere dispositionsdag, vil der  

 formentlig i mange tilfælde foreligge en aftale om, at beløbet kan  

 tilbageføres, hvis overførslen beror på en klar fejl, og hvis tilbageførslen  

 faktisk kan gennemføres inden dispositionsdagen.
Dette er imidlertid ikke et  

 spørgsmål i det foreliggende tilfælde, hvor tilbageførslen skete 7 dage efter  

 dispositionsdagen.
 Jeg går i øvrigt ud fra, at  

 klageren i forbindelse med sin tilmelding til ordningen med automatisk  

 indsættelse af overskydende skat på hendes konto har samtykket i, at  

 tilbageførsel vil kunne ske i samme omfang, som det følger af pkt. 4 i  

 aftalen  

 af 27. februar 1986 mellem Statsskattedirektoratet, bank- og  

 sparekasseforeningerne  

 og P&T - dvs. indtil dagen før dispositionsdagen.
 Jeg går videre ud fra, at  

 klageren i øvrigt ikke har indgået nogen aftale med sit pengeinstitut eller  

 andre, hvorefter der uden hendes konkrete samtykke efter en eventuel  

 dispositionsdag vil kunne ske tilbageførsel af beløb indsat på hendes konto.
 Jeg må således lægge til  

 grund, at der ikke har været aftalemæssigt grundlag for den tilbageførsel,  

 der  

 skete den 22. november 1988. Selv om dette imidlertid mod forventning skulle  

 have været tilfældet, må jeg konstatere, at Statsskattedirektoratet ikke  

 inden  

 tilbageførslen sikrede sig, at et sådant grundlag for en tilbageførsel i den  

 foreliggende situation var til stede.
Heller ikke i relation til  

 beløb, der ved en fejltagelse er indsat på en konto i et pengeinstitut, kan  

 der  

 ske tilbageførsel uden et aftalemæssigt grundlag.
Kravet om et aftalemæssigt  

 grundlag for en tilbageførsel kan således ikke fraviges, selv om overførslen  

 af  

 beløbet den 14. november 1988 (med dispositionsdag den 15. samme måned) efter  

 Statsskattedirektoratets opfattelse skyldtes en "åbenbar teknisk  

 fejl".
 Dersom en kontohaver ikke  

 samtykker i tilbageførsel af et fejlagtigt anvist beløb, må dette søges  

 inddrevet - eventuelt i indeståendet på kontohaverens konto i  

 pengeinstituttet  

 - under iagttagelse af de almindelige regler om tvangsfuldbyrdelse.  

 Retsplejeloven indeholder i § 478 følgende bestemmelser om grundlaget for  

 tvangsfuldbyrdelse (jf. også lovbekendtgørelse nr. 567 af 1. september 1986,  

 der var gældende på tidspunktet for tilbageførslen):
"  

  

 § 478.  

  

 Tvangsfuldbyrdelse kan ske på grundlag af domme  

 og kendelser afsagt af domstole eller af andre myndigheder, hvis afgørelser  

 efter lovgivningen kan tvangsfuldbyrdes, samt beslutninger om  

 sagsomkostninger  

 truffet af de nævnte myndigheder, forlig  

 indgået for de under nr. 1 nævnte myndigheder, retsforlig om samværsret samt  

 forlig indgået under vilkårsforhandling i henhold til lov om ægteskabs  

 indgåelse og opløsning, aftaler  

 om forældremyndighed, der indgår som vilkår i separations- eller  

 skilsmissebevillinger eller i øvrigt er godkendt af statsamtet, samt  

 bestemmelser om forældremyndighed og samværsret, der er truffet af  

 statsamtet, udenretlige  

 skriftlige forlig om forfalden gæld, når det udtrykkeligt er bestemt i  

 forliget, at det kan tjene som grundlag for fuldbyrdelse, gældsbreve,  

 der ikke er omfattet af nr. 4), når det udtrykkeligt er bestemt i dokumentet,  

 at det kan tjene som grundlag for fuldbyrdelse, pantebreve;  

 for så vidt angår ejerpantebreve og skadesløsbreve, dog kun når gældens  

 størrelse og forfaldstidens indtræden er erkendt af skyldneren eller klart  

 fremgår af omstændighederne, veksler  

 for så vidt angår vekselretlige krav og checks for så vidt angår regreskrav.
 Stk. 2.  

  

 Udlæg kan endvidere ske for krav, som i lovgivningen er  

 tillagt udpantningsret.
 Stk. 3.  

  

 Retten til tvangsfuldbyrdelse tilkommer også den, der har  

 håndpant i en fordring.
Stk. 4.  

  

 I de i stk. 1, nr. 4-7,  

 nævnte tilfælde kan fuldbyrdelse foretages hos enhver, der ved sin  

 underskrift på dokumentet har  

 forpligtet sig som skyldner, selvskyldnerkautionist eller pantsætter." Jeg må finde det beklageligt,  

 at Statsskattedirektoratet ved tilbageførslen tilsidesatte retsplejelovens  

 tvangsfuldbyrdelsesregler.
 Jeg skal herved nærmere  

 bemærke følgende:
 Statsskattedirektoratet og nu  

 Told- og Skattestyrelsen har anført, at "Ordningen med direkte anvisning  

 er et servicetilbud til skatteyderen", og at skatteyder, der deltager i  

 ordningen, derfor må tåle, at "der om fornødent iværksættes en særlig  

 procedure for at afværge følgerne af åbenbare fejl". Det er herved  

 nærmere  

 anført, at en skatteyders deltagelse i ordningen med direkte anvisning ikke  

 indebærer, at skatteyderen skal kunne disponere over beløb, som ikke var  

 blevet anvist til skatteyderen, hvis der var anvendt en anden  

 udbetalingsmåde,  

 og at en lighedsbetragtning derfor fører til, at der i forhold til deltagere  

 i  

 ordningen med direkte anvisning om fornødent iværksættes en særlig procedure  

 som sket.
 Heri må jeg være klart uenig.  

 Det er efter min opfattelse åbenbart,  

  

 at  

  

 der ikke i en skatteyders deltagelse i den særlige ordning med direkte  

 anvisning kan indfortolkes en accept af, at der sker tilbageførsel efter  

 dispositionsdagen, og  

  

 at  

  

 det forhold,  

 at der er tale om et "servicetilbud", i øvrigt ikke kan hjemle  

 tvangsfuldbyrdelse i strid med de gældende tvangsfuldbyrdelsesregler.
 Efter min opfattelse tilsiger  

 lighedsbetragtninger ikke, at der gennemføres særlige  

 tvangsinddrivelsesskridt  

 over for skatteydere, som deltager i ordningen med direkte anvisning, men  

 tværtimod, at der i relation til samtlige skatteydere sker overholdelse af de  

 gældende tvangsinddrivelsesregler.
 Hertil kommer, at den skete  

 tilbageførsel er i strid med de almindelige regler om kreditorernes ligelige  

 adgang til fyldestgørelse.
 Statsskattedirektoratet og nu  

 Told- og Skattestyrelsen mener videre, at have "været forpligtet til, da  

 det blev bekendt med den fejlagtige anvisning, at træffe foranstaltning til,  

 at en tilbagesøgning blev iværksat straks og uden uforholdsmæssigt store  

 omkostninger".
 Heri kan jeg principielt ikke  

 være uenig.
En tilbagesøgning af de  

 fejlagtigt udbetalte beløb burde imidlertid ikke være gennemført som sket,  

 men  

 kunne eventuelt være sket ved, at Statsskattedirektoratet havde rettet  

 henvendelse til de skatteydere, som fejlagtigt havde fået udbetalt restskat 2  

 gange, med en forklaring på og beklagelse af den skete fejludbetaling og med  

 en  

 samtidig anmodning om - inden for en rimelig frist - at meddele samtykke til  

 tilbageførsel af det fejlagtigt udbetalte beløb.
I denne forbindelse kunne  

 Statsskattedirektoratet eventuelt have tilkendegivet, at de fejlagtigt  

 udbetalte beløb ville blive overgivet til incasso, hvis ikke samtykke måtte  

 blive meddelt, og at en incassosag efter omstændighederne ville kunne påføre  

 skatteyderen ikke ubetydelige udgifter og besvær.
Det forhold, at en  

 fejludbetaling måtte være ressource- og udgiftskrævende at genoprette, kan  

 selvsagt ikke fritage en offentlig myndighed fra at overholde gældende regler  

 og herunder de gældende tvangsinddrivelsesregler.
Dette gælder uanset, om  

 fejludbetalingen måtte anses for åbenbar for modtageren, og uanset hvorledes  

 fejludbetalingen måtte være opstået.
I et tilfælde som det foreliggende, hvor  

 fejludbetalingen udelukkende skyldes myndighedsfejl (og således hverken helt  

 eller delvist skyldes skatteyderens forhold), burde det have stået særligt  

 klart, at myndighedens omkostninger ved tilbagesøgningen af de fejlagtigt  

 udbetalte beløb ikke lovligt kunne begrunde en fravigelse af de gældende  

 tvangsfuldbyrdelsesregler.
På baggrund af sagens  

 principielle aspekter har jeg fundet at burde underrette Skatteministeriets  

 departement om sagen. ... " NOTER: (1) Jf.
Folketinges  

 Ombudsmands Beretning 1980.90 og 1987.156.
