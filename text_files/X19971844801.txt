Told- og Skattestyrelsen har på forespørgsel taget stilling til, om  

 der kan udbetales skattefri godtgørelse til personer, der arbejdsudlejes til  

 udlandet Told- og Skattestyrelsen blev af en Told- og Skatteregion spurgt om en  

 dansk virksomhed, der udlejer medarbejdere til udlandet, kan udbetale  

 skattefri rejsegodtgørelse.
 Efter konkret behandling af spørgsmålet om fritagelse for betaling af  

 arbejdsmarkedsbidrag efter AMFL § 7, stk. 1, litra a, hvilket i sig selv  

 indebærer en vurdering af, om der er tale om arbejdsudleje, var regionen nået  

 til det resultat, at der forelå arbejdsudleje til en udenlandsk arbejdsgiver,  

 således at der kunne ske fritagelse for arbejdsmarkedsbidrag.
 Spørgsmålet var herefter, om udlejeren (det danske selskab) samtidig kunne  

 udbetale skattefri rejsegodtgørelse.
 Told- og Skattestyrelsen svarede, at dette beror på en fortolkning af  

 cirkulæret om rejsegodtgørelse (senest TSS-cir. 1996-31) udstedt af  

 Ligningsrådet med hjemmel i ligningslovens § 9, stk. 5, (senest ændret ved  

 lov nr. 1063 af 12. December 1996) og statsskattelovens § 6a.
Det afgørende ved fortolkningen af ligningslovens § 9, stk. 5, og  

 cirkulæret i denne situation er at fastslå, hvem der som arbejdsgiver påfører  

 en lønmodtager udgifter som følge af arbejdet.
Der skal være tale om  

 udgifter, der påføres lønmodtageren, fordi lønmodtageren på grund af  

 afstanden mellem bopæl og et midlertidigt arbejdssted ikke har mulighed for  

 at overnatte på sin sædvanlige bopæl.
Ved fortolkningen er det værd at bemærke, at det sæt kriterier, som ifølge  

 cirkulære nr 135 af 4. november 1988 (kildeskattecirkulæret), pkt. 42 skal  

 anvendes ved vurderingen af, om der foreligger arbejdsudleje, er tiltænkt den  

 omvendte situation, nemlig udleje af personer fra udlandet til Danmark,  

 hvorved der kan indtræde begrænset skattepligt her efter KSL § 2, stk. 1,  

 litra c, og hvor hvervgiveren i Danmark (brugeren af arbejdskraften) bliver  

 indeholdelsespligtig.
Det fremgår af samme pkt. 42, at udlejeren (det danske  

 selskab), ved udleje til udlandet vil være indeholdelsespligtig efter de  

 sædvanlige regler.
 Det sæt kriterier, der i almindelighed skal anvendes ved vurderingen af om  

 der foreligger et tjenesteforhold, er cirkulære nr. 129 af 4. juli 1994  

 (personskattecirkulæret) pkt. 3.1.1, som dog efter cirkulæret kan være  

 suppleret med yderligere betingelser i anden lovgivning.
Udfra kriterierne vil de pågældende arbejdsudlejede utvivlsomt være  

 lønmodtagere og ikke selvstændigt erhvervsdrivende.
Der vil imidlertid  

 konkret være ske en opdeling mellem udlejeren (det danske selskab) og  

 brugeren (det udenlandske selskab) af arbejdsgiverbeføjelserne dvs.  

 instruktørbeføjelse, aftale om arbejdsydelse, fastsættelse af arbejdstid m.v.
Den af de to parter i arbejdsudlejesituationen (udlejeren eller brugeren),  

 der påfører en lønmodtager udgifter som følge af arbejdet, vil være den part,  

 der kan udbetale skattefri godtgørelse efter cirkulæret og LL § 9, stk. 5.  

 Det vil fmt. altid være udlejeren i arbejdsudlejesituationen, der påfører  

 lønmodtageren en udgift.
Dertil kan tilføjes, at udlejeren i  

 arbejdsudlejesituationen fmt. som oftest vil have forpligtet sig til at  

 stille arbejdskraften til rådighed for brugeren.
 Told- og Skattestyrelsen konkluderede herefter, at det danske selskab som  

 udlejer vil kunne udbetale skattefri godtgørelse.
