 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg,  Gøre vitterligt: Rigsdagen har  

 vedtaget og Vi ved Vort Samtykke stadfæstet følgende Lov:
§ 1 Ministeren for offentlige Arbejder bemyndiges til for Statskassens Regning  

 at lade anlægge en Vej udelukkende for Kørsel med Motorkøretøjer fra Rødby  

 Havn til Storstrømsbroen, herunder Bygning af en Bro over Guldborgsund, samt  

 til i denne Anledning at lade foretage de Forlægninger og Ændringer i det  

 bestaaende Vejnet, der er nødvendige for at tilvejebringe det nye Vejanlæg og  

 for paa mest hensigtsmæssig Maade at sætte dette i Forbindelse med det  

 bestaaende Vejnet.
 Tilslutning af andre Veje til Motorvejen maa kun ske paa enkelte af  

 Ministeren for offentlige Arbejder nærmere bestemte Steder, og ud over disse  

 Tilslutninger maa der ikke være Adgang til Vejen.
§ 2 Til Gennemførelse af de i § 1 omhandlede Foranstaltninger skal  

 Ekspropriation af saavel Arealer som Materialer m.v. kunne ske efter Reglerne  

 i Forordning af 5. Marts 1845, jfr.
Lov Nr. 6 af 10. Januar 1928.
§ 3 De nødvendige Beløb til de i denne Lov nævnte Foranstaltningers  

 Gennemførelse bevilges paa de aarlige Finanslove.
 Finansministeren bemyndiges til at tilvejebringe de til Anlæggets  

 Gennemførelse fornødne Beløb ved Udstedelse af Statsobligationer.
§ 4 Til Dækning af Statens samlede Udgifter ved Anlæggets Gennemførelse samt  

 af Udgifterne ved Anlæggets fremtidige Vedligeholdelse vil der i det fornødne  

 Antal Aar - foruden de i øvrigt fastsatte Afgifter - være at svare en Afgift  

 til Statskassen af 1 Øre pr.
Liter af Benzin, som i Tiden fra den Dag,  

 nærværende Lov træder i Kraft, indføres till eller fremstilles her i Landet,  

 eller som ved Lovens Ikrafttræden henligger paa Kreditlager, jfr. § 4, Stk.  

 2, i Lov Nr. 132 af 29. Juni 1927.
Naar Dækning er opnaaet for Anlægsudgifter, vil Afgiften være at henlægge  

 til en Fond, af hvis Renter Udgifterne til den fremtidige Vedligeholdelse  

 udredes.
Naar Fonden ved Udgangen af et Kvartal vil have naaet den efter  

 Ministeren for offentlige Arbejders Skøn fornødne Størrelse, bortfalder  

 Afgiften.
 Som Benzin beskattes efter nærværende Lov enhver Vare, som er eller maatte  

 blive afgiftspligtig efter Bestemmelserne i nævnte Lov af 29. Juni 1927.
 Der indrømmes Fritagelse for og Tilbagebetaling af Afgiften i samme  

 Omfang, som fastsat i § 5 i fornævnte Lov af 29. Juni 1927 og § 8 i  

 Lovbekendtgørelse Nr. 123 af 23. Marts 1932.
 Med Hensyn til Opkrævning af Afgiften, Straf for Overtrædelser og de deraf  

 foranledigede Sagers Behandling m.v. kommer Bestemmelserne i §§ 2, 4 og 6 i  

 oftnævnte Lov af 29. Juni 1927 til Anvendelse.
§ 5 Ministeren for offentlige Arbejder fastsætter efter Forhandling med  

 Arbejds- og Socialministeren de nærmere Regler med Hensyn til Anvendelsen af  

 den ved de i denne Lov omhandlede Jordarbejder fornødne Arbejdskraft.
§ 6 Saa længe de i Henhold til denne Lov erhvervede Grunde anvendes til det af  

 Loven omfattede Anlæg eller forbeholdes en senere Udvidelse af samme,  

 fritages de for alle Skatter, Afgifter og Byrder.
Brugen af Stempelpapir eftergives for alle Overenskomster og  

 Forskrivninger, der udfærdiges i Anledning af de i nærværende Lov omhandlede  

 Foranstaltninger.
Endvidere bortfalder Afgifter til Stat og Kommune i  

 Anledning af de i Forbindelse med Anlægget m.v. staaende  

 Ejendomsoverdragelser.
For de Materialer, der anvendes til Anlægget, kan der  

 tilstaas Toldfrihed.
 Hvorefter alle vedkommende sig have at rette.
 Givet paa Amalienborg, den 17. April  

 1941.
 Under Vor Kongelige Haand og Segl.
 CHRISTIAN R.
(L.
S.) / Gunnar Larsen.
(* 1) Udfærdiget gennem Ministeriet for offentlige Arbejder.
Se  

 Rigsdagstidenden for 1940 - 41: Folket.
Tid.
Sp. 1133, 1208, 1361, 1377;  

 Landst.
Tid.
Sp. 805, 939, 959; Till.
A.
Sp. 2901; Till.
B.
Sp. 433, 1039;  

 Till.
C.
Sp. 385, 1275.
