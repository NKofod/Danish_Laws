Bekendtgørelse om reklame for  

 lægemidler1) I medfør af § 26, stk. 3, § 28, stk. 3, og  

 § 44, stk. 2, i lov om lægemidler, jf.  

 lovbekendtgørelse nr. 656 af 28. juli 1995, som ændret ved § 2 i  

 lov nr. 1228 af 27. december 1996 og lov nr. 1043 af 23. december 1998,  

 fastsættes:
Reklame over for offentligheden § 1. Reklame over for offentligheden for et  

 lægemiddel skal udformes således, at det tydeligt fremgår,  

 at der er tale om en reklame, og at reklamen omhandler et  

 lægemiddel.
 Stk. 2. Reklamen skal, bortset fra de i stk. 3  

 nævnte tilfælde, indeholde følgende oplysninger:
 1)	Lægemidlets navn og - hvis lægemidlet kun indeholder et  

 virksomt stof - fællesnavn.
 2)	Pakningsstørrelser og priser inkl. moms.
 3)	En udtrykkelig og letlæselig opfordring til omhyggeligt at  

 læse den vejledning, der er anført på indlægssedlen  

 eller emballagen.
 4)	Virkning, bivirkninger og dosering.
 5)	Andre oplysninger, som er nødvendige med henblik på  

 korrekt og hensigtsmæssig anvendelse af lægemidlet.
 Stk. 3. Reklame på film, herunder videofilm, og i radio  

 skal indeholde følgende oplysninger:
 1)	Lægemidlets navn - og hvis lægemidlet kun indeholder et  

 virksomt stof - fællesnavn.
 2)	En udtrykkelig opfordring til omhyggeligt at læse den  

 vejledning, der er anført på indlægssedlen eller  

 emballagen.
 3)	Virkning og væsentlige bivirkninger.
 4)	Andre oplysninger, som er nødvendige med henblik på  

 korrekt og hensigtsmæssig anvendelse af lægemidlet.
 5)	En opfordring til at kontakte lægen (eller dyrlægen)  

 eller apoteket i tvivlstilfælde.
§ 2. Reklame over for offentligheden for et  

 lægemiddel må ikke 1)	give indtryk af, at det er overflødigt at konsultere en  

 læge eller dyrlæge, 2)	give indtryk af, at virkningen af lægemidlet er sikker  

 (garanteres), er uden bivirkninger eller er bedre eller lige så god som  

 virkningen af en anden behandling, herunder et andet lægemiddel, 3)	give indtryk af, at det almindelige velbefindende kan forbedres ved  

 brug af lægemidlet, 4)	give indtryk af, at det almindelige velbefindende kan forringes,  

 hvis lægemidlet ikke bruges, 5)	udelukkende eller hovedsageligt henvende sig til børn, 6)	indeholde en anbefaling fra forskere, medicinalpersoner eller andre  

 personer, sammenslutninger af personer, institutioner, virksomheder m.v., som  

 i kraft af deres anseelse m.v. kan tilskynde til forbrug af  

 lægemidler, 7)	sidestille lægemidlet med levnedsmidler, kosmetik eller andre  

 forbrugsvarer, 8)	give indtryk af, at sikkerheden ved lægemidlet eller dets  

 effektivitet skyldes, at dets indholdsstoffer er »naturlige«, 9)	være egnet til at forlede til fejlagtig  

 selvdiagnosticering, 10)	indeholde overdrevne, skræmmende eller vildledende udsagn om  

 helbredelse, 11)	på overdreven, skræmmende eller vildledende måde  

 gøre brug af billeder, tegninger m.v. af ændringer i den  

 menneskelige krop, der skyldes sygdomme eller læsioner, eller af et  

 lægemiddels indvirkning på den menneskelige krop eller dele  

 heraf, 12)	indeholde oplysning om, at lægemidlet er godkendt af  

 myndighederne, at det er optaget i Lægemiddelstyrelsens  

 specialitetsregister m.v., 13)	direkte eller indirekte omtale alvorlige sygdomme eller symptomer  

 på alvorlige sygdomme, eller 14)	indeholde henvisninger til undersøgelser, litterære  

 værker, tidsskrifter m.v.
 Stk. 2. Forbudet mod reklame over for offentligheden for  

 receptpligtige lægemidler omfatter ikke vaccinationskampagner, som er  

 godkendt af Lægemiddelstyrelsen.
 Stk. 3. Bestemmelsen i stk. 1, nr. 4, gælder ikke  

 for vaccinationskampagner o.l., som er godkendt af  

 Lægemiddelstyrelsen.
§ 3. Repræsentation i forbindelse med  

 reklame for og faglige arrangementer o.l. vedrørende lægemidler  

 skal holdes på et rimeligt niveau og være underordnet i forhold  

 til hovedformålet med aktiviteten.
Repræsentationen må kun  

 omfatte personer, der er erhvervsmæssigt beskæftiget med  

 forhandling eller anvendelse af lægemidler.
Reklame over for medicinalpersoner § 4. Ved medicinalpersoner forstås  

 læger, tandlæger, dyrlæger, farmaceuter, sygeplejersker og  

 farmakonomer samt studerende inden for disse fag.
 § 5. Reklame for et lægemiddel over for  

 medicinalpersoner skal indeholde følgende oplysninger:
1)	Lægemidlets navn og fællesnavn.
Fællesnavnet skal  

 angives med samme typer og på lige så fremtrædende  

 måde som lægemidlets særnavn.
For  

 kombinationspræparater, for hvilke der ikke er fastsat et  

 fællesnavn, skal der gives tydelig oplysning om fællesnavnene for  

 samtlige virksomme indholdsstoffer.
 2)	Navnet på indehaveren af markedsføringstilladelsen.
3)	Indikationsområde, således som dette fremgår af  

 produktresumeet.
I reklame, som udelukkende retter sig til en afgrænset  

 gruppe af de i § 4 nævnte personer, kan angivelsen af  

 indikationsområdet indskrænkes til det for den  

 pågældende gruppe relevante.
 4)	Kontraindikationer.
 5)	Bivirkninger og risici.
 6)	Dosering.
 7)	Lægemiddelformer.
 8)	Pakningsstørrelser.
 9)	Pris (registerpris(er)) inkl. moms, jf. dog stk. 2.
 10)	Udleveringsgruppe.
 11)	Tilskudsregler.
 Stk. 2. Angivelse af pris kan udelades i reklamer, som er  

 bestemt til at udsendes over et længere tidsrum, når reklamen i  

 stedet vedlægges en prisliste e.l., og i reklamer, som kun er stilet  

 til de i § 4 nævnte studerende.
 § 6. Reklame for et lægemiddel, der alene  

 henvender sig til personer, som er beføjet til at ordinere eller  

 udlevere lægemidlet, kan begrænses til lægemidlets navn og  

 fællesnavn.
 § 7. Alt informationsmateriale om et  

 lægemiddel, som i salgsfremmende øjemed sendes eller udleveres  

 til medicinalpersoner, skal mindst indeholde de i § 5, stk. 1,  

 nævnte oplysninger og den dato, på hvilken det er udarbejdet  

 eller senest ændret.
 Stk. 2. Alle oplysninger i det i stk. 1 nævnte  

 materiale skal være nøjagtige, aktuelle, kontrollerbare og  

 tilstrækkeligt udførlige til, at modtageren kan danne sig en  

 personlig mening om lægemidlets terapeutiske værdi.
 Stk. 3. Citater, tabeller og illustrationer hentet fra  

 medicinske tidsskrifter, videnskabelige værker m.v., som benyttes i det  

 i stk. 1 nævnte oplysningsmateriale, skal gengives loyalt, og den  

 nøjagtige kilde skal oplyses.
§ 8. Der må ikke i reklameøjemed  

 eller iøvrigt for at fremme salget af et lægemiddel 1)	ydes, tilbydes eller loves medicinalpersoner økonomiske  

 fordele, herunder rabatter, bonusudbetalinger o.l. eller naturalier,  

 eller 2)	afholdes konkurrencer for og udloddes præmier til  

 medicinalpersoner.
 Stk. 2. Forbudet i stk. 1, nr. 1, omfatter ikke  

 naturalier af ubetydelig værdi, som står i forbindelse med  

 udøvelsen af den pågældende medicinalpersons erhverv.
Stk. 3. Repræsentation i forbindelse med  

 reklamefremstød for lægemidler skal holdes på et rimeligt  

 niveau og være underordnet i forhold til hovedformålet med  

 aktiviteten.
Repræsentationen må ikke omfatte andre end  

 medicinalpersoner.
 Stk. 4. Rabatter, præmieudbetalinger o.l., der ikke er  

 omfattet af forbudet i stk. 1, må ikke ydes, tilbydes eller loves  

 andre end den direkte køber af et lægemiddel.
 Stk. 5. Bestemmelsen i stk. 4 gælder ikke rabatter,  

 bonusudbetalinger o.l., der ydes i forbindelse med salg til sygehuse, hvis  

 beløbet indbetales til sygehusejeren.
 Stk. 6. Medicinalpersoner må ikke anmode om eller  

 modtage ydelser, som er i strid med stk. 1, 3 og 4.
§ 9. Bestemmelsen i § 8, stk. 1, er ikke  

 til hinder for direkte eller indirekte repræsentation i forbindelse med  

 arrangementer af udelukkende faglig og videnskabelig karakter.
Sådan  

 repræsentation skal holdes på et rimeligt niveau og være  

 underordnet i forhold til det videnskabelige hovedformål med  

 mødet.
Repræsentationen må ikke omfatte andre end  

 medicinalpersoner.
Lægemiddelkonsulenter § 10. Lægemiddelkonsulenter skal have  

 gennemgået en passende uddannelse og være i besiddelse af  

 tilstrækkelig faglig viden, således at de kan give præcise  

 og fyldestgørende oplysninger om de lægemidler, de foreviser  

 eller omtaler.
 Stk. 2. Lægemiddelkonsulenter skal for hvert enkelt  

 forevist lægemiddel stille det af Lægemiddelstyrelsen eller  

 Kommissionen godkendte produktresume suppleret med oplysninger om priser og  

 tilskudsregler til rådighed for den person, der besøges.
 § 11. Hvis en lægemiddelkonsulent fra  

 personer, der besøges, får oplysninger om anvendelsen af et af  

 de lægemidler, der forevises, herunder om bivirkninger ved  

 lægemidlet, skal lægemiddelkonsulenten rapportere dette til  

 indehaveren af markedsføringstilladelsen til lægemidlet.
Straffe- og ikrafttrædelsesbestemmelser § 12. Med bøde straffes den, der  

 overtræder § 1, § 2, stk. 1, § 3, § 5,  

 stk. 1, eller §§ 7-11.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 13. Bekendtgørelsen træder i kraft  

 den 15. januar 2000.
 Stk. 2. Bekendtgørelse nr. 736 af 7. august 1996 om  

 reklame for lægemidler ophæves.
