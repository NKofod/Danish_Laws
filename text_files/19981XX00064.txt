Skriftlig fremsættelse (28. oktober  

 1998) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om ophævelse af lov om voldgift i  

 tvistigheder angående handel med husdy.
(Lovforslag nr.
L 67).
 Formål med lovforslaget er at ophæve  

 husdyrvoldgiftsretterne.
 Disse voldgiftsretter har hidtil som udgangspunkt haft  

 enekompetence til at behandle sager om mangler ved husdyr.
Der ses ikke længere at være et behov for at  

 opretholde særlige voldgiftsretter til behandlingen af denne type  

 sager.
Endvidere står det administrative arbejde, der er forbundet med  

 at udpege sagkyndige voldgiftsmænd, i misforhold til det  

 begrænsede antal sager, der behandles af husdyrvoldgiftsretterne.
Hver af landets 82 retskredse udgør en  

 voldgiftskreds, og i hver voldgiftskreds beskikkes 7 til 11 i kredsen boende  

 sagkyndige voldgiftsmænd.
I 1997 blev der i hele landet behandlet 124  

 sager ved husdyrvoldgiftsretterne.
Forslaget vil medføre, at sager om mangler ved  

 husdyr fremover skal behandles af de almindelige domstole.
Behovet for  

 særlig sagkundskab i denne type sager kan tilgodeses på samme  

 måde som i andre sager ved en sagkyndig syns- og skønsmand, som  

 udmeldes af retten.
En ophævelse af loven vil desuden betyde, at der  

 ikke længere gælder en særlig frist på 30 dage for at  

 klage over mangler ved husdyr.
Fristen kan især i sager om  

 forbrugerkøb forekomme urimelig kort.
De almindelige  

 reklamationsregler i købeloven må anses for et  

 tilstrækkeligt værn for sælger mod at blive mødt med  

 erstatningskrav længe efter salget af et dyr.
 Endelig vil lovforslaget indebære en administrativ  

 lettelse for navnlig amtskommunerne og Københavns og Frederiksbergs  

 kommuner, der beskikker de sagkyndige voldgiftsmænd.
 Idet jeg i øvrigt henviser til lovforslaget og de  

 ledsagende bemærkninger, skal jeg herved anbefale forslaget til Det  

 Høje Tings velvillige behandling.
