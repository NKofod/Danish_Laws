 I medfør af § 300, stk. 1, i søloven, jfr. lovbekendtgørelse nr. 163 af  

 12. maj 1967 fastsættes herved følgende:
§ 1.  Skibsdagbog skal føres på ethvert skib, hvis  

 fartsområde i henhold til fartscertifikat omfatter sejlads vest for en linie  

 fra Lindesnæs over Helgoland til Cuxhaven og nord for 58 grader n. br. i  

 Østersøen.
Uanset fartsområdet skal skibsdagbog endvidere føres på lastskibe  

 over 300 registertons brutto og på passagerskibe i ruter af over 4 timers  

 varighed.
 Stk. 2.  Maskindagbog skal føres på ethvert maskindrevet  

 skib, hvor der i henhold til bestemmelsen i stk. 1 skal føres skibsdagbog,  

 medmindre maskinens officielt fastsatte hestekraft ikke ovestiger 300.
 Stk. 3.  Radiodagbog (radiojournal) skal føres på  

 ethvert skib, der skal være forsynet med radioanlæg.
Stk. 4.  Skibsdagbog og maskindagbog kræves dog ikke for  

 fiskeskibe, hvis fartsområde udover de i stk. 1 nævnte linier er begrænset  

 til fiskeri i Nord- og Østersøen.
Det samme gælder for skibe under 300  

 registertons brutto, hvis fartsområde er begrænset til sejlads inden for  

 øerne i den færøske øgruppe eller sejlads mellem grønlandske havne.
 § 2.  De i § 1 nævnte skibsbøger trykkes og udgives  

 ved handelsministeriets foranstaltning og føres i overensstemmelse med de i  

 bøgerne indeholdte anvisninger.
 Stk. 2.  Handelsministeriet kan godkende andre former  

 for skibsbøger samt tillade, at skibsbøger føres på anden måde end  

 foreskrevet i stk. 1, herunder at tilførsler i skibsbøgerne helt eller delvis  

 kan erstattes af optegnelser, som gøres på mekanisk måde vedrørende skibets  

 navigering eller andre forhold, som skal indføres i skibsbøgerne.
 § 3.  Skibsdagbogen føres af skibsføreren eller under  

 hans tilsyn og medansvar af en styrmand.
 Stk. 2.  Maskindagbogen føres under skibsførerens tilsyn  

 og medansvar af maskinchefen eller tillige under dennes tilsyn og medansvar  

 af en maskinmester.
 Stk. 3.  Radiodagbogen føres af radioekspedienten under  

 skibsførerens tilsyn og medansvar.
 Stk. 4.  Den, der fører en skibsbog, er ansvarlig for  

 dens rigtighed.
Stk. 5.  Skibsføreren skal påse, at skibsbøgerne føres  

 nøjagtigt og forskriftsmæssigt, og skal mindst en gang månedlig kræve sig  

 skibsbøgerne forelagt.
Om den stedfundne forelæggelse meddeler skibsføreren  

 bøgerne påtegning.
§ 4.  Skibsbøgerne skal føres efter tidsfølgen, i havn  

 for hvert døgn, i søen for hver vagt.
Hvad der passerer på den enkelte vagt  

 kan foreløbig optegnes i en kladde, men skal inden 24 timer efter vagtens  

 udløb indføres i skibsbogen.
Stk. 2.  Skibsbøgerne skal føres ordentligt og tydeligt.  

 Hvad en gang er indført må ikke raderes, overstryges eller på anden måde  

 gøres ulæseligt.
Bliver rettelse nødvendig, skal den tilføjes som anmærkning.
§ 5.  I skibsbøgerne skal nøjagtigt optegnes enhver  

 under rejsen indtruffen begivenhed og omstændighed, hvorom kendskab kan være  

 af betydning for redere, ladningsejere, assurandører eller andre, der har  

 interesse i rejsen.
Specielt skal der indførs nøjagtig oplysning om ethvert  

 uheld, der måtte tilstøde skib eller ladning med angivelse af årsagen, de  

 nærmere omstændigheder og de trufne foranstaltninger.
Det samme gælder ved  

 ethvert uheld af nogen betydning, der overgår ombordværende personer.
§ 6.  Når en dagbog er udskrevet eller af anden grund  

 ikke længere kan bruges, skal skibsføreren sørge for en ny bog og for dens  

 autorisation.
Autorisationen af skibs- og maskindagbøger foretages i  

 København af justitssekretæren ved Sø- og Handelsretten og uden for København  

 af stedets dommer.
På Færøerne foretages autorisationen i Thorshavn af  

 politimesteren og uden for denne by af vedkommende sysselmand eller  

 sognefoged.
På Grønland foretages autorisationen af politimesteren i Godthåb.  

 Radiodagbøger autoriseres af statens skibstilsyn.
I udlandet kan dagbøger  

 autoriseres af danske udenrigsrepræsentanter.
I den gamle bog skal anmærkes,  

 at en ny bog er blevet autoriseret, og hvornår dette er sket.
Kan den ældre  

 dagbog ikke bringes til stede, skal grunden dertil oplyses og anføres i den  

 ny.
Stk. 2.  Når en ny bog skal autoriseres, skal  

 vedkommende embedsmand undersøge, om den tidligere anvendte bog er ordentlig  

 ført dag for dag, og i modsat fald afgive indberetning til  

 handelsministeriet.
I dagbogen gøres bemærkning om, hvornår indleverinfg er  

 sket, og om den stedfundne undersøgelse.
Stk. 3.  Enhver dagbog og dertil hørende kladde skal,  

 når den er udskrevet, opbevares i mindst 3 år efter datoen for sidste  

 indførsel.
Hvis der for retten er rejst sag vedrørende skibets rejser i det  

 tidsrum, dagbogen omfatter, skal den opbevares, indtil sagen endelig er  

 afgjort.
 § 7.  Bekendtgørelsen træder i kraft den 1. juli 1967.
 Stk. 2.  Anordning nr. 216 af 2. august 1924 angående  

 den i sølovens § 35 ommeldte skibsdagbog (journal) og maskindagbog og  

 bekendtgørelse nr. 242 af 26. august 1953 om skibsdagbog og maskindagbog  

 ophæves.
 Handelsminiseriet, den 27. juni 1967.
P.
M.
V.
O.
Mueller.
/E.
Lysgaard.
