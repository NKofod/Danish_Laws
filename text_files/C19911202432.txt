 Da indenrigsministeriet moderniserer CPR-systemet, indføres der ændrede  

 blanketter til bl.a. indberetning af FØDSEL-T1, NAVNGIVELSE-N2,  

 NAVNEÆNDRING-N1, VIELSE-C2, OPTAGELSE/UDTRÆDEN AF FOLKEKIRKEN-D8, og  

 Dødsanmeldelse/anmodning om begravelse-ligbrænding.
 Ved rekvisition af ny blanketbeholdning vil man efterhånden modtage de  

 ændrede blanketter.
Hver blanket er på bagsiden forsynet med en vejledning om dens brug.
Der  

 henvises i øvrigt til afsnit 2 om indberetning til folkeregistrene i  

 ministeriets cirkulærskrivelse nr. 219 af 14. december 1987 om folkekirkens  

 og de anerkendte trossamfunds ministerialbøger, ad § 10.
 Opmærksomheden henledes på følgende nye bestemmelser:
 Fristen for alle indberetninger til folkeregistret er 5 dage.
Indberetningsblanket NAVNEÆNDRING-N1 anvendes ikke ved ændring af eget  

 efternavn for en person, der fører et giftenavn, når personen fortsat fører  

 giftenavnet som efternavn.
Det er tilstrækkeligt, at nyt eget efternavn  

 registreres i ministerialbogen.
 Indberetning for personer, der har dansk personnummer, men som ikke har  

 bopæl her i landet, sendes til folkeregistret i den kommune, hvor vedkommende  

 sidst havde bopæl.
 Oplysning om personer med dansk personnummer kan i øvrigt indhentes fra  

 ethvert folkeregister, da alle folkeregistre har direkte terminaladgang til  

 CPR.
Kirkeministeriet, den 12. juni 1991 P.M.V.
 E.B.
