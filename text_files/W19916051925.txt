Ordmærket DEN RØDE SERIE ansøgt for »kød og kødkonserves i kl. 29  

 blev anset for at være uegnet til registrering i medfør af varemærkelovens §  

 13, da det ikke fandtes at have fornødent særpræg År 1991, den 26. juni afsagde Patentankenævnet (Grønning-Nielsen, Hans  

 Chr.
Thomsen og Finn Mikkelsen) følgende KENDELSE i sagen j.nr.
V 26/89: Klage fra STEFF-HOULBERG slagterierne A.m.b.A.,  

 Ringsted, v/Slagterierne Forskningsinstitut, Roskilde over  

 Patentdirektoratets afgørelse af 19. september 1989 af varemærkeansøgning nr.  

 VA 6491 1985 efter indsigelse fra Aage Jensen Charcuteri A/S, Horsens, Larsen  

 & Birkeholm A/S, Skandinavisk Patentbureau.
 Den 18. november 1985 indleverede klageren en ansøgning om registrering af  

 varemærket DEN RØDE SERIE (ordmærke) for »kød og kødkonserves« i  

 klasse 29. Ansøgningen blev den 26. august 1987 bekendtgjort i Dansk  

 Varemærketidende.
Ved skrivelse af 22. oktober 1987 nedlagde Aage Jensen Charcuteri A/S i  

 medfør af varemærkelovens § 20, stk. 2, indsigelse mod registrering af det  

 ansøgte mærke.
Som begrundelse for indsigelsen anførtes:
 »Indsigelsen støttes på varemærkelovens § 13, da betegnelsen DEN RØDE  

 SERIE savner det fornødne særpræg til at kunne registreres som varemærke.
 Fra retspraksis kan indsigeren henvise til højesteretsdommen U.1962, 860  

 (blå stilladser), hvor det i de af højesteret stadfæstede grunde bl.a.  

 hedder, at »sagsøgerne ikke kan vinde eneret på anvendelse af blå  

 farve«.
På samme måde kan anmelderne ikke ved den begærede registrering af  

 ordmærket DEN RØDE SERIE sikre eneret på at beskrive en markedsført  

 produktserie som »den røde serie«.
Hertil måtte kræves en  

 omfattende indarbejdelse af en sådan produkt- eller emballagebeskrivende  

 betegnelse.
Fra markedsføringspraksis kan henvises til Brugsens SKAGEN-serie, der  

 farvemæssigt er kendetegnet ved samme røde, blikfangende etiket på hele  

 produktserien.
Denne serie kan givetvis i markedsføringen betegnes  

 beskrivende som den røde serie til adskillelse fra andre produktserier.
Der  

 henvises til vedlagte side 63 fra bladet »Samvirke« 1987 nr. 9'.
I skrivelse af 16. december 1987 bestred ansøgeren, at mærket savner det  

 til registrering som varemærke fornødne særpræg.
Klageren anførte følgende:
 »Indsigeren hævder, at foreliggende varemærke savner det fornødne  

 særpræg, der kræves af lovens § 13. Som dokumentation har indsigeren vedlagt  

 kopi af Samvirke, visende emballage for pålæg.
Det er mærkværdigt, at dette bilag ikke nævner noget som helst om  

 »rød« ej heller om »serie«.
Vi tror ikke, at den røde  

 farve er et kendetegn for disse emballager, og indsigeren har ikke påvist, at  

 det er tilfældet.
Bilaget underbygger derfor ikke indsigerens påstand.
 Bilaget viser tværtimod, at Brugsen selv opfatter produktet på en helt  

 anden måde, idet det i første afsnit nævnes:
 »Brugsen har fået nye pålægs typer til en rigtig luksusfrokost i let  

 genkendelig emballage med poetiske malerier fra Skagen deraf navnet«.
Indsigeren har ikke påvist, at »serie« er kendt som  

 mærkebetegnelse inden for kødindustrien og endnu mindre, at »røde  

 serie« er en kendt betegnelse.
Det er derfor uforståeligt, at indsigeren  

 kan hævde, at varemærket »DEN RØDE SERIE« skulle mangle særpræg.
 Vi finder, at foreliggende mærke har et væsentligt særpræg, og at intet i  

 lovens § 13 kan være til hinder for registrering.
 Indsigeren har også henvist til en højesteretsdom, som vi ikke kan  

 kommentere, da vi ikke kender sagen.
 Vi er imidlertid bekendt med, at direktoratet har registreret adskillige  

 mærker indeholdende ordet på en farve og går ud fra, at direktoratet i  

 foreligende sag har foretaget en bedømemlse, der er på linie med det, der  

 ligger til grund for de tidligere registreringer'.
 Patentdirektoratet traf afgørelse i sagen den 19. september 1989 og tog  

 indsigelsen til følge med følgende begrundelse:
»Direktoratet finder det tvivlsomt, om betegnelserne Den Røde Serie  

 og Den Gule Serie er i besiddelse af fornødent særpræg til at kunne  

 registreres som varemærke.
Betegnelserne kan angive, at det drejer sig om en  

 række af fødevarer, der kan være forskellige, men alligevel sammenhørende i  

 henseende til f.eks. kvalitet, smag eller pris, og hvor disse varer er  

 kendetegnet ved en ensartet emballage, der domineres af en gul eller rød  

 farve eller med røde og gule etiketter.
Ved markedsføringen af sådanne  

 sammenhørende fødevarer, vil det være naturligt at betegne disse varer som en  

 serie og yderligere angive dem ved den farve, de f.eks. er emballeret i,  

 nemlig som Den Gule Serie og Den Røde Serie.
De pågældende betegnelser vil  

 derfor være beskrivende og ikke blive opfattet som varemærker, der adskiller  

 den enes varer fra den andens.
Det er derfor direktoratets opfattelse, at der  

 ikke bør gives en enkelt erhvervsdrivende varemærkeret til de nævnte  

 betegnelser.
Det skal tilføjes, at man inden for andre brancher også anvender  

 ordet Serier i markedsføringen, f.eks. dugeserier og dyneserier.
Det drejer  

 sig her om duge eller dyner i forskellige størrelser, men alligevel hørende  

 sammen i henseende til kvalitet, de indvævede mønstre eller farverne«.
 Denne afgørelse har klageren ved skrivelse af 17. november 1989 indbragt  

 for Patentankenævnet med påstand om, at direktoratets afgørelse omstødes.  

 Klageren har indleveret en ankebegrundelse, hvor der anføres følgende:
 »Ansøgningen blev indleveret den 18. november 1985 for samtlige varer  

 i klasse 29. Efter undersøgelse har direktoratet fremdraget VR 1564 1949 på  

 mærket »DEN RØDE« for Camembert-ost (kl. 29). Vi begrænsede  

 varefortegnelsen i foreliggende ansøgning til »kød og  

 kødkonserves«, hvorefter direktoratet godkendte ansøgningen, og  

 bekendtgørelsen fandt sted den 26. august 1987.
Aage Jensen Charcuteri A/S nedlagde indsigelse med henvisning til, at  

 mærket savner det fornødne særpræg.
Indsigeren vedlagde kopi fra  

 »Samvirke« visende et billede af Brugsens emballage med  

 Skagen-billeder.
 I svar på indsigelsen har vi anført, at den røde farve ikke er et  

 kendetegn for disse emballager (men derimod de poetiske malerier fra Skagen),  

 og vi påpegede, at hverken »SERIE« eller endnu mindre »RØDE  

 SERIE« er en kendt mærkebetegnelse inden for kødindustrien.
 Direktoratet har forespurgt i kødbranchen, om det er almindeligt at  

 anvende ordet SERIE, fx i forbindelsen »DEN RØDE SERIE« eller DEN  

 GULE SERIE', som betegnelse for forskellige udgaver af samhørende fødevarer,  

 der markedsføres fx i gul eller rød emballage, alt efter deres kvalitet eller  

 smag.
 RUNDDELENS Slager (København N) svarede, at det ikke er almindeligt  

 at anvende ordet SERIE inden for fødevarer.
Foreningen af Slagtemestre & Viktualiehandlere i Storkøbenhavn svarede  

 bl.a., at visse firmaer anvender en grøn streg for at angive det  

 sundhedsmæssige.
Svaret må i sin helhed opfattes på den måde, at vel kendes  

 der farvemærkninger af visse varer for at angive visse egenskaber, men ordet  

 »SERIE« er ikke nogen alment anvendt betegnelse.
 Direktoratet har på dette grundlag afslået vor ansøgning under henvisning  

 til, at mærket ikke har fornødent særpræg.
 Direktoratet mener, at der ikke bør gives en enkelt erhvervsdrivende  

 varemærkeret til »DEN RØDE SERIE«, da betegnelsen kan  

 angive, at det drejer sig om en række fødevarer, der kan være  

 forskellige, men alligevel er samhørende i henseende til fx kvalitet, smag  

 eller pris, og hvor disse varer er kendetegnet ved en ensartet emballage, der  

 domineres af en rød farve.
 Vi finder det meget ejendommeligt, at direktoratet har kunnet afslå  

 ansøgningen med denne begrundelse.
1) Der er ikke fremdraget materiale, der viser, at mærket »DEN RØDE  

 SERIE« er kendt i branchekredse.
Vi går derfor ud fra, at mærket er nyt.
 2) Der er ikke fremdraget noget materiale, som viser, at der findes  

 produktlinier eller lignende, som er karakteriseret ved en gennemgående rød  

 farve af emballagen.
 3) Ifølge udtalelser fra branchen er det ikke almindeligt at anvende ordet  

 »SERIE« inden for levnedsmiddelområdet.
4) Direktoratets begrundelse for manglende særpræg bygger på en række formodninger, der forudsætter bestemte følgeslutninger hos forbrugeren.  

 Ifølge disse formodninger skulle han komme frem til, at en række produkter  

 med gennemgående rød farve skal kaldes »DEN RØDE SERIE«.
Dette er  

 meget usandsynligt.
5) Direktoratet antyder, at det kunne være skadeligt at give eneret på en  

 række fødevarer i emballager, der domineres af en rød farve.
Dette kan vi  

 ikke være enige i.
For det første vil det ikke være til hinder for, at andre  

 sælger varer i en amballage af en rød eller en anden farve, og for det andet  

 omhandler foreliggende ansøgning kun den eventuelle eneret til brugen af  

 betegnelsen »DEN RØDE SERIE«.
 6) Direktoratets praksis med hensyn til registrering af andre mærker synes  

 at tillade registrering af foreliggende mærke, som det jo også var  

 direktoratets hensigt, da ansøgningen blev bekendtgjort i Dansk  

 Varemærketidende.
 Vi mener, at der bør lægges samme vurdering til grund vedrørende særpræget  

 af foreliggende mærke, som ved registrering af fx mærkerne:
»BLUE LINE« VA 2567 1988, kl. 5, 30 »GULE LINJE« VR 3721 1989, kl. 35, 36, 38 »DiskLine« VR 4101 1988, kl. 16 »ØKOlinie« VA 3272 1987, kl. 31 »Pharma Line« VR 4304 1988, kl. 16, 20 De to førstnævnte består af en farveangivelse + »LINJE«.
I »Nudansk Ordbog«, side 564, angives det, at »linie«  

 eller »linje« kan bruges om »en serie af  

 industriprodukter«.
Her har direktoratet ikke fundet, at de to  

 førstnævnte mærker manglede særpræg, og at registrering kunne udgøre en  

 skadelig eneret.
I »Nudansk Ordborg«, side 825, hedder det bl.a. om  

 »serie«: »række af sammenhørende enkeltled«.
Vi mener  

 klart, at DEN RØDE SERIE har et særpræg, der i hvert fald ikke er mindre end  

 af de to ovennævnte mærker.
De tre øvrige mærker består af en produktangivende forstavelse (disk, øko  

 og pharma) samt ordet »Linie« og skulle derfor i lige så høj grad  

 være beskrivende som foreliggende mærke.
Men direktoratet har fundet, at  

 disse mærker er tilstrækkeligt særprægede til at kunne registreres.
Det samme  

 må derfor også gælde for DEN RØDE SERIE.
 For så vidt angår eneretten til farven af etiketter eller emballage, har  

 direktoratet tydeligt tilkendegivet, at der endog kan foretages registrering  

 af ordmærket »GREEN LABEL« (VR 1229 1989, kl. 15). Dette er altså  

 ikke blevet anset for at udgøre en utilladelig eneret.
 Sammenfattende kan man altså sige, at DEN RØDE SERIE klart falder inden  

 for de af direktoratet fastlagte rammer for særpræg, og vi anmoder derfor  

 ankenævnet om at omstøde direktoratets afgørelse i foreliggende sag, således  

 at ansøgningen kan føre til registrering'.
 Indsigeren har ved skrivelse af 24. april 1990 nedlagt påstand om  

 stadfæstelse og har anført:
»Side 2, punkt 1): Vor indsigelse støttes på varemærkelovens § 13,  

 da betegnelsen DEN RØDE SERIE savner det fornødne særpræg til at kunne  

 registreres som varemærke.
Som klageren nævner, er der ikke under sagen  

 fremdraget materiale, der viser, at betegnelsen DEN RØDE SERIE er kendt i  

 branchekredse.
Der er således ikke basis for at lade betegnelsen DEN RØDE  

 SERIE registrere på grund af indarbejdelse.
At et mærke er nyt, er ikke i sig  

 selv ensbetydende med, at det også har særpræg.
2) Det er ikke blot et spørgsmål om, hvorvidt der i forvejen findes  

 produktserier, der er karakteriseret ved en gennemgående rød farve af  

 emballagen, men om, hvorvidt betegnelsen DEN RØDE SERIE er beskrivende og  

 derfor ikke vil blive opfattet som et varemærke, der adskiller den enes varer  

 fra den andens.
Vi mener dette er tilfældet, hvorfor der ikke bør gives en  

 enkelt erhvervsdrivende eneret til betegnelsen.
3) Vi må fastholde, at ordet SERIE almindeligvis vil angive, at det drejer  

 sig om en række af fødevarer, eller andre produkter, der uanset eventuelle  

 forskelle er sammenhørende i henseende til f.eks. kvalitet, smag, pris eller  

 lignende.
Klageren har da også selv anført en af Nudansk Ordbog's  

 definitioner på ordet serie: »En række af sammenhørende enkeltled«.  

 Ordet SERIE er således beskrivende uanset om det anvendes inden for  

 levnedsmiddelområdet eller inden for andre produktområder.
 4) Vi bestrider, at der skulle være noget usandsynligt i at antage, at en  

 række produkter med gennemgående rød farve blandt forbrugerne kan blive kaldt  

 DEN RØDE SERIE, jf. igen Nudansk Ordbog's definition på ordet serie.
5) Der kan, ganske rigtigt, ikke erhverves eneret til at bruge en bestemt  

 farve eller et ord betegnende en farve.
Da ordet DEN RØDE SERIE må anses for  

 at være beskrivende, jf. vor bemærkninger ovenfor og den tidligere  

 korrespondance i sagen i øvrigt, og da der ikke kan erhverves eneret til brug  

 af farven/ordet rød, eller nogen anden farve, bør der heller ikke kunne opnås  

 eneret til betegnelsen DEN RØDE SERIE.
 6) Klageren henviser under dette punkt til en række registreringer, der  

 alle indeholder ordet linie eller det engelske ord line.
Vi bestrider, at man uden videre kan sidestille ordene serie og linie.
Vi  

 vedlægger kopier af siderne 881 og 607 af Nudansk Ordbog.
Det vil heraf  

 fremgå, at ordet serie som en af sine primære definitioner har: »en  

 række sammenhørende enkeltled«.
Som eksempel bruges i ordbogen  

 »varerne fremstilles i serier«.
Ordet linie/linje derimod har  

 ganske andre konnotationer.
Når man som et af de sidste eksempler i artiklen  

 under dette ord henviser til en »serie af industriprodukter« er det  

 netop for at forklare en lidt usædvanlig brug af ordet linie, ikke for at  

 vise, at ordene serie/linie som sådanne ækvivalerer.
Vi må derfor bestride,  

 at man uden videre kan lægge samme vurdering til grund vedrørende særpræget  

 af mærker, der indeholder ordet linie/linje og ordet serie.
Hvad angår de  

 mærker, ansøgerne specielt henviser til, skal vi kort bemærke følgende:
VA 2567 1987 BLUE LINE: Dette mærke kan ikke uden videre frakendes et vist  

 særpræg, jf. at det engelske ord »line« foruden betydningen  

 »linie« har mange andre betydninger, og dermed også mange andre  

 associationer.
Vi skal her blot nævne nogle få af disse andre betydninger:  

 line, snor, ledning, grænse, rynke.
Udtrykke »blue line« er desuden  

 et specialudtryk inden for ishockey.
Hertil kommer, at ordet line ligeledes  

 er et dansk pigenavn: Line.
VR 3721 1989 GULE LINJE: Denne registrering dækker bl.a.  

 telekommunikationsvirksomhed i klasse 38 og betegnelsen GULE LINJE giver her  

 nogle ganske bestemte associationer, ligesom det er tilfældet med »den  

 varme linie« og »den røde linie«.
I øvrigt dækker denne  

 registrering kun tjenesteydelser, dvs. noget langt mere abstrakt og  

 uhåndterligt end reelle varer, hvorfor der også ved bedømmelsen af mærkets  

 særpræg kan tages andre hensyn end de, der lægges til grund, når talen er om  

 konkrete varer.
»VR 4101 1988 DiskLine: Det er ikke her umiddelbart gennemskueligt om  

 det første element i mærket er det danske eller det engelske ord  

 »disk«.
Vi må altså bestride, at forstavelsen her blot er  

 produktangivende, idet den kan have forskellige associationer, alt efter om  

 man ser ordet som dansk eller engelsk.
Vi henviser i øvrigt til vore  

 bemærkninger ovenfor under VA 2567 1987 BLUE LINE vedrøende de forskellige  

 mulige betydninger af elementet Line.
VR 3272 1987 ØKOlinie: Det her registrerede mærke har et vist  

 »billedmæssigt« islæt, idet det består af en sammensætning af store  

 og små bogstaver.
Forstavelsen ØKO er ikke uden videre gennemskuelig.
Der kan  

 således være tale om en forkortelse af ordet økologisk eller ordet økonomisk.  

 I øvrigt synes direktoratet at betragte ordet/elementet ØKO som registrerbart  

 i sig selv, jf. følgende registreringer:
VR 0574 1981 ØKO - Klasse 16 VR 3951 1987 ØKOLET - Klasse 16 VR 4343 1981 ØKOLYS - Klasse 9, herunder specielt lysindikatorer.
 Vi vedlægger kopier af disse registreringer.
 Mærket ØKOlinie er således ikke beskrivende, højst suggestivt.
VR 4303 1988 Pharma Line: Vi henviser til vore bemærkninger ovenfor under  

 VA 2567 1987 BLUE LINE vedrørende betydningerne af det engelske ord  

 »line«.
Også her må vi hævde, at det registrerede mærke alene er  

 suggestivt, ikke blot beskrivende.
 Hvad sluttelig angår VR 1229 1989 GREEN LABEL, skal vi blot bemærke, at  

 indehaverne af denne registrering jo ikke har fået nogen eneret til at bruge  

 deres mærke hverken for etiketter eller emballage, endsige for grønne  

 etiketter, men alene til at kalde deres produkter - beklædningsgenstande -  

 GREEN LABEL; en brug af dette udtryk, der nok må sige at ligge så langt fra  

 den almindelige betydning, at udtrykket her opfylder lovens krav om, at et  

 varemærke, for at kunne registreres, skal være egnet til at adskille den ene  

 erhvervsdrivendes varer fra den andens.
Vi er ikke enige med klageren i dennes vurdering af, hvad der er  

 »direktoratets fastlagte rammer for særpræg«.
For os at se er det  

 helt på linie med tidligere praksis at afslå fra registrering sådanne  

 betegnelser, der indeholder ordet SERIE, men som ikke derudover indeholder et  

 registrerbart element, der kan »bære« registreringen, jf. at man  

 tidligere har afslået fra registrering.
Familie Serie (kl. 3, 25, 29, 30 og 31) KH-Modulserie (kl. 19 og 37)».
 I anledning af klagen har direktoratet ved skrivelse af 7. september 1990  

 afgivet følgende udtalelse:
 »Som det fremgår af sagen, har direktoratet bl.a. forespurgt i to  

 brancheforeninger, om det er almindeligt inden for branchen at anvende ordet  

 serie som betegnelse for forskellige udgaver af sammenhørende fødevarer, der  

 markedsføres fx i gul eller rød emballage alt efter deres kvalitet eller  

 smag.
Direktoratet er enig med ansøger i, at der ikke ved disse høringer er  

 fremkommet oplysninger om, at betegnelserne Den gule Serie og Den røde Serie  

 eller ordet Serie alene er almindeligt kendt i branchen.
Men selv om en  

 betegnelse ikke bruges i branchen og således er ny, betyder dette ikke i sig  

 selv, at den har fornødent særpræg, hvis den må betragtes som en naturlig  

 orddannelse for de pågældende varearter.
Ved registrering af et varemærke opnår indehaveren eneret til at benytte  

 mærket og kan således forbyde andre at bruge dette.
Direktoratet finder ikke  

 i nærværende tilfælde, at mærkerne bør reserveres en enkelt producent, idet  

 det er naturligt inden for visse brancher at anvende ordet serie ledsaget af  

 fx en farve.
Sådanne benævnelser vil virke beskrivende og ikke blive opfattet  

 som varemærker, der adskiller den ene producents varer fra den andens.
 Direktoratet anser ikke de varemærker, der er nævnt i ansøgers skrivelse  

 af 17. november 1989 under pkt. 6, for analoge med nærværende tilfælde.
 I ingen af eksemplerne er der tale om ordet serie, og for så vidt angår de  

 tre betegnelser DiskLine for klasse 16, ØKOlinie for klasse 31 og Pharma Line  

 for emballage i klasserne 16 og 20 finder direktoratet, at disse ord udfra en  

 helhedsbetragtning har tilstrækkeligt særpræg.
Hvad angår de to førstnævnte mærker BLUE LINE for klasserne 5 og 30 og  

 GULE LINIE for tjenesteydelser er direktoratet enig i indsigers bemærkninger  

 under punkt 6 i skrivelse af 29. april 1990. Man kan ikke sidestille ordene  

 Serie og Linie eller Line, da ordet Linie og det tilsvarende engelske ord  

 Line har flere betydninger.
Direktoratet har registreret talrige ordmærker  

 med slutstavelsen -line fx Worldline, og også mærker i 2 ord med bindestreg,  

 fx Colorline for klasserne 6 og 20.
 Hvad angår mærket Green Label mener direktoratet ikke, at dette ord  

 mangler særpræg for beklædningsgenstande, og det har stedse været  

 direktoratets praksis at registrere Label og en farve, fx White and Black  

 Label i klasse 25.
Visse af de betragtninger ansøger fremfører i sin skrivelse af 17.  

 november 1989, er imødegået af indsiger i skrivelse af 24. april 1990. For så  

 vidt angår punkterne 1-5 er direktoratet enig med indsiger.
Specielt skal  

 fremhæves indsigers bemærkning i punkt 3 om, at ordet serie er beskrivende,  

 uanset om det anvendes inden for levnedsmiddelområdet eller inden for andre  

 produktområder«.
 Ankenævnet har behandlet sagen i sit møde den 21. marts 1991.
 Ingen gav møde.
 Ankenævnet skal udtale:
 I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat.
 bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
