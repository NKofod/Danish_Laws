Cirkulære om  

 ordination af afhængighedsskabende lægemidler (Til landets læger m.fl.) Indledning Af Sundhedsministeriets lovbekendtgørelse nr. 272  

 af 19. april 2001 om udøvelse af lægegerning, § 6,  

 stk. 1, fremgår, at en læge under udøvelsen af sin  

 virksomhed er forpligtet til at udvise omhu og samvittighedsfuldhed.
Det  

 nærmere indhold af denne forpligtelse for så vidt angår  

 ordination af afhængighedsskabende lægemidler uddybes  

 løbende af Sundhedsstyrelsen.
I henhold til ovennævnte lovs § 5a,  

 stk. 3, afgør Sundhedsstyrelsen, hvad der skal forstås ved  

 afhængighedsskabende stoffer.
I dette cirkulære beskrives  

 reglerne for ordination af afhængighedsskabende lægemidler, og i  

 den tilknyttede vejledning uddybes de særlige forhold, der gør  

 sig gældende for de forskellige stofgrupper.
Behandlingen af patienter  

 med stofmisbrugsproblemer er særskilt omtalt i afsnit 6 i vejledningen,  

 da der i medfør af Lægelovens § 5f, gælder  

 særlige begrænsninger i retten til at ordinere euforiserende  

 stoffer som led i behandlingen af personer for stofmisbrug.
Kapitel 1 Generelle regler § 1. Ved afhængighedsskabende  

 lægemider forstås:
Morfin og morfinlignende midler (opioide analgetika) Benzodiazepiner og stoffer der virker på  

 benzodiazepinreceptorerne Lægemidler med centralstimulerende virkning og snævert  

 anvendelsesområde Visse andre lægemidler med afhængigheds -/  

 misbrugspotentiale Stk. 2. Reglerne for ordination af de enkelte grupper  

 af afhængighedsskabende lægemidler uddybes i bilag 1, afsnit 2 -  

 5.
 Stk. 3. De særlige forhold, der gør sig  

 gældende ved behandling af stofmisbrugere, uddybes i bilag 1, afsnit  

 6.
 § 2. Læger skal ved ordination af  

 afhængighedsskabende lægemidler være særlig  

 opmærksomme på, at der ved brug af de ordinerede midler kan  

 fremkaldes eller vedligeholdes lægemiddelafhængighed.
 § 3. Det vil som hovedregel være  

 uacceptabelt, at en læge behandler sig selv gennem længere tid  

 med afhængighedsskabende lægemidler.
 Stk. 2. Såfremt en læge har behov for behandling  

 med afhængighedsskabende lægemidler, bør behandlingen  

 varetages af en anden læge.
 Stk. 3. Skulle en læge undtagelsesvis have behov for at  

 ordinere lægemidler, indeholdende afhængighedsskabende stoffer  

 til sig selv, indskærpes det, at lægen ved ordinationen udviser  

 samme omhu og samvittighedsfuldhed, som han skal udvise ved tilsvarende  

 ordinationer til patienter.
 § 4. En læge bør som hovedregel ikke  

 ordinere afhængighedsskabende lægemidler gennem længere tid  

 til nærtstående.
Kapitel 2 Ordination til lægens  

 sædvanlige patienter § 5. Behandling af patienter med  

 afhængighedsskabende lægemidler bør som hovedregel  

 varetages / koordineres af patientens sædvanlige læge.
 Stk. 2. Har lægen patienter, der med regelmæssige  

 mellemrum behandles med afhængighedsskabende lægemidler,  

 bør lægen i tilfælde af ferie eller lignende træffe  

 aftale med patient og apotek om udlevering eller eventuelt med en anden  

 læge om ordination i den pågældende periode, således  

 at patienten ikke selv er henvist til at søge andre læger,  

 herunder vagtlæger.
 § 6. Såfremt lægen får kendskab  

 til, at en af hans patienter hyppigt behandles af lægevagten med  

 afhængighedsskabende lægemidler, bør lægen orientere  

 lægevagten om hans behandling af patienten, efter indhentet samtykke  

 fra patienten.
 Stk. 2. Nægter patienten at give sit samtykke hertil,  

 skal lægen overveje at ophøre med at behandle med  

 afhængighedsskabende lægemidler.
 § 7. Lægen bør i de tilfælde,  

 hvor der er tvivl om indikationsstillingen ved længerevarende  

 behandling med afhængighedsskabende lægemidler, lade patienten  

 vurdere af en speciallæge, evt. sygehusafdeling /smerteklinik og lade  

 denne vurdering indgå i sin bedømmelse.
Kapitel 3 Ordination til andre end lægens sædvanlige  

 patienter  

 (herunder vagtlægers ordinationer) § 8. De lægemidler, der er omfattet af dette  

 cirkulære, bør som udgangspunkt ikke ordineres til andre end  

 lægens sædvanlige patienter.
 § 9. Såfremt omstændighederne  

 nødvendiggør udstedelse af recept, bør der alene  

 ordineres en sådan mængde af det pågældende  

 lægemiddel, at behandlingen er tilstrækkelig til egen læge  

 kan kontaktes.
 Stk. 2. Lægen bør sikre sig patientens identitet  

 ved forevisning af sygesikringskort eller eventuel anden legitimation med  

 navn, cpr.nr. og adresse.
 § 10. Lægen bør underrette patientens  

 sædvanlige læge om den givne behandling / ordination.
 Stk. 2. Nægter patienten at give sit samtykke hertil,  

 skal lægen overveje at afstå fra at behandle med  

 afhængighedsskabende lægemidler.
Kapitel 4 Særligt vedrørende personer i behandling  

 for stofmisbrug § 11. I medfør af Lægelovens  

 § 5f, kan ordination af afhængighedsskabende lægemidler som  

 led i behandling af personer for stofmisbrug foretages af læger ansat i  

 amtskommunale lægestillinger samt i lægestillinger ved  

 Hovedstadens Sygehusfællesskab og Kriminalforsorgen.
Dog kan  

 enkeltstående ordinationer som led i abstinensbehandling af kort  

 varighed foretages af andre læger.
 § 12. Retten til at ordinere  

 afhængighedsskabende lægemidler som led i stofmisbrugsbehandling  

 kan efter aftale i nærmere bestemte tilfælde overlades til en  

 anden læge, herunder en alment praktiserende læge eller en  

 praktiserende speciallæge.
Stk. 2. Såfremt delegation finder sted, skal  

 embedslægeinstitutionen underrettes herom af den læge, der har  

 delegeret behandlingen.
Embedslægeinstitutionen underrettes  

 ligeledes, når behandlingen ikke længere er delegeret.
 § 13. Ordination af afhængighedsskabende  

 lægemidler, til personer der er i behandling for stofmisbrug, skal ske  

 i samråd, med den der er ansvarlig for stofmisbrugsbehandlingen,  

 medmindre ordinationen finder sted under indlæggelse på et  

 sygehus, eller som led i akut behandling.
§ 14. Under henvisning til Lægelovens  

 § 11, skal de læger, der forestår opioid  

 substitutionsbehandling af personer for stofmisbrug afgive månedlige  

 indberetninger herom til Sundhedsstyrelsen.
Indberetningerne skal også  

 omfatte de personer, hvis behandling er delegeret til andre læger.
 Stk. 2. Indberetningen afgives først i en måned  

 og omfatter oplysning af cpr.nr. på de personer, som har fået  

 ordineret opioider i den foregående måned som led i behandling af  

 deres stofmisbrug.
 § 15. For så vidt angår de faglige  

 overvejelser og hensyn der skal tages i betragtning ved behandling af  

 personer for stofmisbrug, henvises til bilag 1, afsnit 6.
Kapitel 5 Rekvirering og opbevaring af afhængighedsskabende  

 lægemidler § 16. De nærmere regler for rekvirering og  

 udfærdigelse af recepter vedrørende afhængighedsskabende  

 lægemidler fremgår af receptbekendtgørelsen.
 § 17. Afhængighedsskabende lægemidler  

 samt receptblanketter til brug ved ordination heraf skal opbevares  

 forsvarligt og utilgængeligt for uvedkommende personer, såvel  

 når beholdningen forefindes i konsultationslokale m.v. samt ved  

 medtagelse under besøg.
 Stk. 2. Beholdningen af afhængighedsskabende  

 lægemidler bør indskrænkes til det mindst mulige.
 Stk. 3. Med hensyn til de nærmere regler for udlevering  

 og opbevaring m.v. af afhængighedsskabende lægemidler henvises  

 til Sundhedsministeriets bekendtgørelse om euforiserende stoffer.
Kapitel 6 Journalføring § 18. Lægen skal føre  

 nøjagtige optegnelser i forbindelse med ordination af de  

 lægemidler, der er omhandlet i dette cirkulære.
 Stk. 2. Optegnelserne skal være udarbejdet i  

 overensstemmelse med Sundhedsstyrelsens cirkulære og vejledning om  

 lægers pligt til at føre ordnede optegnelser  

 (journalføring).
Sanktioner § 19. Følger en læge ikke reglerne  

 for ordination af afhængighedsskabende lægemidler, kan  

 Sundhedsstyrelsen i medfør af lægelovens § 5 a  

 pålægge lægen af føre nøjagtige optegnelser  

 over disse ordinationer (listepligt). Listerne skal indsendes til  

 embedslægeinstitutionen efter nærmere af Sundhedsstyrelsen  

 fastsatte bestemmelser.
 Stk. 2. Begår en læge væsentlige  

 overtrædelser af pålægget om at føre optegnelser (  

 lister ) eller fremgår det af optegnelserne, at  

 afhængighedsskabende lægemidler ordineres på uforsvarlig  

 måde, kan Sundhedsstyrelsen i henhold til Lægelovens § 5 b,  

 stk. 1, fratage lægen retten til at ordinere alle eller enkelte  

 grupper af disse stoffer for en tid af fra 1 til 5 år eller indtil  

 videre.
 § 20. Sundhedsstyrelsen kan til  

 Sundhedsvæsenets Patientklagenævn indbringe sager, som styrelsen  

 finder, vil kunne give grundlag for kritik eller anden sanktion.
Stk. 2. Såfremt en læge i forbindelse med  

 ordination af afhængighedsskabende lægemidler findes skyldig i  

 grovere eller gentagen forsømmelse eller skødesløshed,  

 kan der rejses tiltale herfor, jfr.
Lægelovens § 18.
Stk. 3. Såfremt en sundhedsperson har udvist alvorlig  

 eller gentagen kritisabel faglig virksomhed, kan Sundhedsstyrelsen  

 påbyde vedkommende at ændre denne.
Endvidere kan en autoriseret  

 sundhedspersons virksomhedsområde indskrænkes i medfør af  

 Lov om sundhedsvæsenets centralstyrelse.
Kapitel 8 Ikrafttræden m.v.
 § 21. Cirkulæret træder i kraft den 1.  

 marts 2003.
 Stk. 2. Samtidig ophæves Sundhedsstyrelsens  

 cirkulære nr. 184 af 12. december 1995 om ordination af  

 afhængighedsskabende lægemidler.
Sundhedsstyrelsen, den 13. januar  

 2003 Jens Kristian Gøtrik /Michael von Magnus Bilag 1 Vejledning om lægers ordination af  

 afhængighedsskabende lægemidler.
Indledning I dette bilag uddybes Sundhedsstyrelsens cirkulære  

 om ordination af afhængighedsskabende lægemidler.
Formålet  

 med vejledningen er, nærmere at præcisere den omhu og  

 samvittighedsfuldhed lægen skal udvise i håndteringen af de  

 vanskelige problemstillinger, der knytter sig til vurderingen af patienters  

 behov for disse lægemidler.
 Mange patienter er gennem årerne blevet  

 afhængige ved ukritisk behandling med opioider, benzodiazepiner m.v.  

 For at undgå afhængighed bør lægen, inden behandling  

 med afhængighedsskabende lægemidler indledes, sammen med  

 patienten lægge en behandlingsplan, hvoraf det bl.a. fremgår,  

 hvilken effekt, hvilke bivirkninger m.v. der forventes af behandlingen, og i  

 hvor lang tid behandlingen forventes at vare.
 Endelig gælder det for de afhængighedsskabende  

 lægemidler, at lægen skal dels rådgive om og tilråde  

 forsigtighed vedrørende bilkørsel og maskinbetjening, samt  

 oplyse om faren ved samtidig indtagelse af alkohol.
 I denne  

 vejledning beskrives de særlige forhold, der gør sig  

 gældende ved ordination af afhængighedsskabende lægemidler.  

 Vejledningen er opdelt således:
Afsnit 1: Generelt om afhængighedsskabende lægemidler Afsnit 2: Ordination af smertestillende lægemidler i form af  

 opioide analgetika Afsnit 3: Ordination af benzodiazepiner og stoffer der virker  

 på benzodiazepinreceptorerne Afsnit 4: Ordination af afhængighedsskabende lægemidler  

 med centralstimulerende virkning og snævert anvendelsesområde Afsnit 5: Ordination af visse andre afhængighedsskabende  

 lægemidler Afsnit 6: Behandling af patienter for stofmisbrug Afsnit 1. Generelt om  

 afhængighedsskabende lægemidler.
a.
Definitioner Afhængighed Afhængighed defineres efter WHO ICD-10 som et  

 syndrom bestående af en række adfærdsmæssige,  

 kognitive og fysiologiske fænomener, som udvikler sig (hos nogle  

 individer) ved gentagen brug af et eller flere afhængighedsskabende  

 lægemidler eller stoffer.
Diagnosen kræver at mindst tre af  

 følgende symptomer er tilstede i mindst en måned eller gentagne  

 gange inden for 1 år:
 Trang ("Craving").
 Svækket evne til at styre indtagelsen, standse eller  

 nedsætte brugen.
 Abstinenssymptomer eller stofindtagelse for at ophæve eller  

 undgå disse.
 Toleransudvikling.
 Dominerende rolle med hensyn til prioritering eller tidsforbrug.
 Vedblivende brug trods erkendt skadevirkning.
 Afhængighed karakteriseres af et vedvarende eller  

 periodisk behov for stof manifesterende sig ved en tvangsmæssig  

 adfærd, hvor fremskaffelse og brug af stoffet er dominerende i  

 personens tilværelse.
Misbrug Misbrug defineres efter ICD-10 som skadeligt brug.
For at  

 diagnosen kan stilles, kræves følgende kriterier  

 opfyldt:
 Fysisk og/eller psykisk skade (herunder skadet dømmekraft og  

 adfærd).
 Skaden klart påviselig.
 Varighed mindst en måned eller gentagne gange inden for et  

 år.
 Misbrug kan således opfattes som en form for social  

 og psykisk afvigelse præget af en destruktiv adfærd, der  

 først og fremmest er selvdestruktiv, men også omgivelserne  

 (familie, venner) og samfundet kan skades.
Det vil ofte dreje sig om et blandingsmisbrug hvor  

 udbuddet af illegale stoffer og lægemidler er afgørende.
Typisk  

 foretrækkes imidlertid stoffer og indtagelsesmåder, der  

 medfører en kraftig og hurtig indsættende rusvirkning.
Fysisk afhængighed og abstinenssymptomer Fysisk afhængighed er en forudsigelig farmakologisk  

 virkning som udtryk for adaptation til stoffet.
Fysisk afhængighed er  

 karakteriseret ved abstinenssymptomer i forbindelse med  

 behandlingsophør eller dosisreduktion.
Som ledsagesymptom til fysisk  

 afhængighed ses ofte varierende grader af toleransudvikling.
b.
Information og samtykke Før og under behandlingen skal patienten jfr. lov  

 om patienters retsstilling informeres om bl.a. den forventede virkning af  

 behandlingen, bivirkninger og komplikationer.
Med hensyn til muligheden for at videregive oplysninger om  

 patienten og dennes behandling henvises ligeledes til lov om patienters  

 retsstilling.
Som udgangspunkt skal patienten give samtykke til enhver form  

 for videregivelse af oplysninger.
Også videregivelse af oplysninger om  

 patientens behandling til andre sundhedspersoner forudsætter samtykke.  

 Dog kan videregivelse ske uden patientens samtykke til patientens alment  

 praktiserende læge fra en anden læge, der virker som  

 stedfortræder for denne, fx vagtlæger.
I andre situationer skal  

 en læge, fx en speciallæge indhente patientens samtykke til  

 videregivelse af oplysninger til egen læge om lejlighedsvis ordination  

 af afhængighedsskabende lægemidler, idet sådan behandling  

 ikke bør ske løsrevet fra behandlingen af patienten i  

 øvrigt.
Hvis patienten afslår at give det nødvendige  

 samtykke til videregivelse af oplysninger om ordination af  

 afhængighedsskabende lægemidler, bør dette medinddrages i  

 vurderingen af indikationen for behandlingen.
 Der kræves ikke samtykke til de indberetninger og  

 anmeldelser, som lægen i henhold til Lægelovens § 11 eller  

 den øvrige lovgivning er forpligtet til at afgive, fx anmeldelserne  

 til embedslægeinstitutionen af delegationer af behandlingskompetence  

 til egen læge.
 Hvis en læge i øvrigt i sin virksomhed bliver  

 bekendt med, at en person lider af sådanne sygdomme ( fx misbrug) eller  

 mangler i legemlig eller sjælelig henseende, at patienten, i  

 betragtning af de forhold hvorunder denne lever eller arbejder, er til  

 nærliggende fare for andre, er lægen i medfør af  

 Lægelovens § 12 forpligtet til at søge faren afbødet  

 ved henvendelse til vedkommende selv, om fornødent ved anmeldelse til  

 pågældende embedslægeinstitution eller Sundhedsstyrelsen.  

 Sådan anmeldelse kræver heller ikke samtykke.
c.
Tilsyn I medfør af lovbekendtgørelse nr. 790 af 10.  

 september 2002 af Lov om sundhedsvæsenets centralstyrelse mv., er  

 sundhedspersoner underlagt Sundhedsstyrelsens tilsyn.
Dette tilsyn  

 udføres lokalt af embedslægeinstitutionerne på  

 Sundhedsstyrelsens vegne og indebærer bl.a., at man i institutionerne  

 via edb overvåger udskrivningen af kopieringspligtige lægemidler,  

 samt på baggrund af konkret mistanke foretager stikprøvekontrol  

 af ordinationer af andre afhængighedsskabende lægemidler på  

 baggrund af oplysninger fra apotekerne.
 Afsnit 2. Ordination af smertestillende lægemidler i form af  

 opioider.
a.
Generelt om opioider Opioider er samlebetegnelsen for morfin og morfinlignende  

 præparater, overfor hvilke naloxon er den specifikke antagonist.  

 Hovedparten af forbruget anvendes i behandlingen af patienter med  

 langvarige/kroniske non-maligne smertetilstande.
Den resterende del anvendes  

 primært til behandling af smertetilstande af malign oprindelse og i den  

 akutte terapi.
b.
Dosisindstilling I praksis øges opioiddosis gradvist indtil  

 smertefrihed, eller indtil patienten får vedvarende bivirkninger af  

 central art (sedation, svimmelhed, eufori, hallucinationer, kvalme etc.). I  

 sidste tilfælde reduceres dosis herefter til nærmeste lavere  

 bivirkningsfri niveau.
Langtidsbehandling med opioider, gennemført  

 efter dette princip, bør ikke være kompliceret af  

 væsentlige bivirkninger af ovennævnte art.
Langtidsbehandling med  

 opioider er en vedligeholdelsesbehandling, hvor det blandt andet ved  

 præparatvalg bør tilstræbes, at patienten ikke direkte vil  

 kunne registrere den enkelte dosisindgift.
c.
Akutte/postoperative smertetilstande Moderne behandlingsprincipper, herunder nyere  

 administrationsformer og kombinationsregimer har gjort det muligt at  

 opnå effektiv analgesi ved langt de fleste akutte/postoperative  

 smertetilstande.
d.
Langvarige smertetilstande I behandlingen af smerter af malign oprindelse er opioider  

 et af hovedbehandlingsmidlerne, medens der ved opioidanvendelse ved  

 non-maligne smertetilstande bør udvises stor tilbageholdenhed.  

 Komplicerende forhold af psykologisk/psykiatrisk og socioøkonomisk  

 karakter vil hyppigt være en integreret del af den langvarige/kroniske  

 smertetilstand.
Cancersmertetilstande Hovedprincippet i en palliativ behandling af patienter med  

 cancer er, at de for patienten generende symptomer - herunder smerter - skal  

 søges behandlet.
Behandling af patienter med cancer bør desuden  

 altid indeholde en psykosocial indsats tilpasset patientens behov.
 Opioider er de vigtigste grundpræparater i  

 behandlingen af smerter ved cancerlidelser.
 Behandlingen bør være  

 døgndækkende og skal primært søges  

 gennemført ved en peroral administration med et langtidsvirkende  

 præparat.
Indikationen for supplerende behandling med non-opioidt  

 analgetikum (NSAID, inkl. acetylsalicylsyre og paracetamol), foruden  

 sekundære analgetika i form af antikonvulsiva, antidepressiva o.m.a.  

 skal løbende vurderes.
Ca. 1/3 af patienter med cancer har helt eller  

 delvist opioid-ufølsomme smerter, hyppigst af neuropatisk karakter.  

 Behovet for hjælpepræparater (f.eks. antiemetika) skal  

 løbende vurderes, og der vil ofte være indikation for en  

 effektiv lakserende behandling.
 Hvis acceptabel smertelindring ikke kan opnås uden  

 betydende, intraktable bivirkninger ved en iøvrigt regelret peroral  

 opioidbehandling, kan andre administrationsformer være indiceret  

 transkutan, kontinuerlig subkutan, epidural (i kombination med  

 lokalanalgetikum) eller spinal (intermitterende eller kontinuerligt) og  

 intravenøs.
Langvarige/kroniske non-maligne smertetilstande Smertetilstande af denne type bør vurderes som et  

 kompleks, der i individuelt varierende grad involverer ikke blot fysiske, men  

 også psykiske og socioøkonomiske faktorer.
Behandlingen  

 bør således bero på en vurdering af såvel de(n)  

 biologiske smertemekanisme(r) som af de i tilstanden eventuelt  

 indgående behandlingskrævende psykologiske og sociale  

 faktorer.
Som hovedregel bør man være tilbageholdende  

 med opioider til denne patientkategori.
Hos enkelte patienter med svære  

 kroniske/langvarige smertetilstande kan opioider imidlertid være et  

 relevant middel til opnåelse af smertelindring.
Kroniske/langvarige smertetilstande vil ofte ikke, eller  

 kun delvist, kunne behandles med opioider, og det vil næsten aldrig  

 være muligt bivirkningsfrit at opnå en total smertefrihed.
Effekt  

 kan forventes ved smerter af nociceptiv karakter, hvorimod sædvanligvis  

 kun begrænset virkning vil kunne opnås ved non-nociceptive  

 smertetilstande.
 Bivirkninger af central art, som f.eks. sedation eller  

 eufori, skal betragtes som overdoserings-fænomener og bør ikke  

 forekomme i en langtidsterapi.
Indikationen for opioidbehandling skal være  

 gennemtænkt.
Patienten skal på anden måde være  

 ubehandlelig og have stærke smerter af opioidfølsom type.
For at undgå abstinensproblemer og minimere risikoen  

 for toleransudvikling er en stabil, døgndækkende terapi med  

 langtidsvirkende præparater afgørende.
Behandlingen bør  

 altid være profylaktisk, peroral og døgndækkende med  

 stabile og identiske enkeltdoser indtaget med faste og identiske  

 tidsintervaller.
Der er yderst sjældent/aldrig indikation for  

 behandling med korttidsvirkende opioider oven i behandlingen med de  

 langtidsvirkende præparater.
I en langtidsbehandling af smerter vil  

 anvendelse af kortvarigt virkende præparater resultere i en vekslen  

 mellem præparatpåvirkning og lette til svære  

 abstinenssymptomer (gennembrudsabstinenser) - et forhold der kan resultere i  

 et gradvist øget forbrug af de pågældende  

 præparater.
Patienten bør gøres medansvarlig for sin  

 behandling, og inddrages i beslutninger herom.
Der bør etableres en  

 aftale mellem patient og behandler, hvoraf det fremgår, at kun  

 èn læge er behandlingsansvarlig og ansvarlig for udstedelse af  

 recepter.
Dosisændringer bør kun ske efter aftale med den  

 behandlingsansvarlige læge.
 Kontinuerlig parenteral behandling i en langtidsterapi er  

 som hovedregel kontraindiceret.
e.
Recidiverende (akutte) smertetilstande Behandlingsmæssigt skal man skelne mellem egentlige  

 akutte smertetilstande og smertetilstande af et mere kronisk tilsnit visende  

 sig ved exacerbationer i forløbet af en kronisk smertetilstand eller  

 hyppigt recidiverende smertetilstande som f.eks. menstruationssmerter,  

 kroniske rygsmerter, migræne, kronisk pancreatitis o.lign.. Ved  

 sådanne tilstande er risikoen for etablering af et  

 afhængighedsforløb stort, og man bør være yderst  

 tilbageholdende med ordination af opioider.
Ved parenteral administration  

 skal der udvises stor tilbageholdenhed.
 Afsnit 3.  

 Ordination af benzodiazepiner og stoffer der virker på  

 benzodiazepinreceptorerne.
a.
Indledning Alle benzodiazepiner er afhængighedsskabende.
Lægemidlerne vil alle kunne føre til  

 toleransudvikling og udvikling af abstinenssymptomer ved seponering, specielt  

 efter længere tids brug af store doser.
Det bør bemærkes,  

 at abstinenssymptomer også kan forekomme ved hurtig seponering efter  

 få ugers behandling med mindre doser.
Det vil i vid udstrækning  

 være samme stoffer, der anvendes som sovemidler og som  

 angstdæmpende midler.
Valg af præparat bør ske ud fra  

 viden om det enkelte præparats omsætning i organismen, herunder  

 absorbtionshastighed, lipofili, forekomst af aktive metabolitter og  

 halveringstiden.
 Benzodiazepiner indgår ofte i et blandingsmisbrug  

 med alkohol og andre afhængighedsskabende lægemidler og stoffer.  

 Risikoen for at udvikle afhængighed af benzodiazepiner tiltager med  

 indtagelsen / behandlingens varighed og dosis størrelse, og der  

 er en øget risiko hos personer med en anden aktuel eller tidligere  

 afhængighed.
b.
Anvendelsesområde Indledning af en behandling med benzodiazepiner, fx mod  

 søvnløshed, bør som hovedregel kun ske i tilfælde,  

 som belaster patienten alvorligt, og hvor tilstanden ikke er  

 tilgængelig for anden form for behandling.
Sovemidlerne bør kun  

 bruges i 1-2 uger, og lægen bør kun ordinere en mængde  

 svarende hertil, hvorefter situationen og den medicinske behandling  

 bør vurderes på ny.
 Skift mellem benzodiazepiner inden for samme  

 præparattype løser ikke de problemer, der kan opstå ved  

 udvikling af tolerans og forekomst af reboundfænomener, dvs.  

 forstærkede symptomer efter seponering.
Udover den sedative effekt har benzodiazepiner også  

 en sikker anxiolytisk virkning, men de bør kun ordineres, hvor den  

 sygelige tilstand kan betragtes som belastende, alvorlig og af en vis  

 varighed, samt ikke tilgængelig for anden, evt. non-medicamentel  

 behandling.
Det må dreje sig om velbeskrevne angstsyndromer eller  

 beslægtede tilstande, hvis forløb bør følges  

 løbende og konsekvent under behandlingen.
Det er vigtigt, at  

 benzodiazepiner ikke bruges kritikløst mod stress, kriser eller  

 bekymring over almenmenneskelige problemer.
For så vidt angår  

 benzodiazepiner som anxiolytisk behandling, bør man stræbe efter  

 en behandlingsperiode på ikke over 4 uger.
Herefter bør  

 tilstanden vurderes på ny.
Virkningen af benzodiazepiner på angst og  

 søvnproblemer er aftagende over uger til måneder.
Det er vigtigt  

 at følge effekten nøje, og man bør tage sin  

 indikationsstilling op til overvejelser, hvis de centrale symptomer   angst,  

 anspændthed og søvnforstyrrelser   ikke er påvirket  

 væsentligt i løbet af få måneder, idet man  

 næppe kan forvente væsentlige nye behandlingsgevinster  

 herefter.
Ved forskellige somatiske sygdomme kan der være  

 indikation for en kortvarig anvendelse af benzodiazepiner, men man bør  

 være opmærksom på risikoen for maskering af somatiske  

 symptomer.
Benzodiazepiner kan benyttes i akut behandling af visse  

 epileptiske anfald, men ikke forebyggende, dog undtaget Rivotril (Clonazepam)  

 og Frisium (Clobazam).
Særligt ved iværksættelse af nye  

 behandlingsforløb for yngre patienter skal lægen nøje  

 gøre sig den forventede behandlingseffekt klar.
Ved langvarig  

 behandling med benzodiazepiner skal lægen holde sig for øje, at  

 der skabes et afhængighedsforhold, og skal, evt. støttet af en  

 specialistvurdering, nøje afveje gevinsten ved behandlingen overfor de  

 ulemper, den vil medføre.
 Der bør ved start af enhver behandling med  

 benzodiazepiner udfærdiges en behandlingsplan / behandlingsaftale af  

 ordinerende læge i samråd med patienten vedrørende  

 formålet med behandlingen, behandlingsvarighed, seponering, dosis,  

 kontrol og tilbagemelding om bivirkninger.
 Behandlingen bør på grund af  

 abstinenssymptomer gradvist aftrappes over flere uger, og støttende  

 psykoterapi kan anvendes for at lære patienterne at klare eventuelle  

 abstinenssymptomer på en rationel måde.
 Der skal i forbindelse med ordination af disse midler  

 gøres opmærksom på, at der skal udvises forsigtighed ved  

 bilkørsel og maskinbetjening, specielt skal man være  

 opmærksom på, at lægemidlerne øger virkningen af  

 alkohol.
c.
Særligt vedrørende ordination  

 til ældre patienter Et længerevarende eller periodisk forbrug af  

 benzodiazepiner i lav dosering som hypnoticum eller anxiolyticum er blevet en  

 del af livsmønsteret for en gruppe af især ældre  

 patienter.
 Lægen skal ved sin ordination til ældre  

 patienter være opmærksom på, at eliminationen er  

 langsommere, og virkningen derfor ofte stærkere.
Det er ikke hensigten med denne vejledning at sætte  

 spørgsmålstegn ved en igangværende konstant  

 fortløbende behandling med beroligende medicin i anbefalede doser til  

 lægens sædvanlige patienter, der har fundet sted gennem  

 længere tid.
Men ved iværksættelse af et nyt  

 behandlingsforløb skal lægen nøje gøre sig den  

 forventede behandlingseffekt klar.
d.
Valg af præparat Den ordinerende læge bør overveje alternative  

 midler til benzodiazepiner.
Specielt ved kronisk forløbende  

 angsttilstande bør det overvejes om nyere antidepressiva, bør  

 være førstevalgspræparat.
 Benzodiazepinernes farmakokinetik er af betydning for  

 udviklingen af afhængighed, og Benzodiazepiner med langsom absorption  

 og lang halveringstid bør sædvanligvis foretrækkes.
 Afsnit 4. Ordination af  

 afhængighedsskabende lægemidler med centralstimulerende virkning  

 og snævert anvendelsesområde.
a.
Centralt stimulerende midler som Amfetamin,  

 Ritalin (R) Bør kun anvendes til behandling af narkolepsi og  

 hyperkinetisk syndrom.
Behandling af børn med centralstimulerende midler  

 er nærmere omtalt i en vejledning fra Sundhedsstyrelsen af december  

 2000. Vejledningen tilsigter, at udredning og behandling af børn med  

 centralstimulerende midler foregår på specialistniveau.
I  

 vejledningen anføres speciallæge i  

 børnepsykiatri/psykiatri, men udredning og behandling kan også  

 varetages af speciallæger indenfor andre relevante specialer, herunder  

 først og fremmest pædiatri og neurologi.
b.
Appetithæmmende midler med  

 centralstimulerende virkning Behandlingen med appetithæmmende midler med  

 centralstimulerende virkning bør kun ordineres ved væsentlig  

 overvægt med væsentlige medicinske gener, og når andre  

 foranstaltninger findes ineffektive.
Behandlingen bør følges  

 tæt sammen med kostvejledning og kontrol af vægttab.
 Afsnit 5. Ordination af visse andre  

 afhængighedsskabende lægemidler.
Erfaringer viser, at visse hostestillende midler,  

 antiparkinsonmidler, antihistaminer, præparater med  

 centralnervøs virkning og obstiperende midler kan være  

 afhængighedsskabende og indgå i et misbrug.
Som eksempler kan  

 nævnes biperiden, codein, og andre morfinlignende hostemidler.  

 Lægen skal ved ordination af disse stoffer være opmærksom  

 på, at der foreligger risiko for at fremkalde eller vedligeholde  

 afhængighed.
 Afsnit 6. Behandling af  

 personer for stofmisbrug.
a.
De grundlæggende  

 principper i stofmisbrugsbehandlingen Amternes  

 ansvar for den samlede stofmisbrugsbehandling Det har siden 1. Januar 1996 påhvilet amterne samt  

 København og Frederiksberg kommuner at varetage den samlede behandling  

 af stofmisbrugere.
Rammer for tilrettelæggelsen af behandlingen  

 følger af lov nr. 435 af 14. Juni 1995 om ændring af lov om  

 sygehusvæsenet og lov om udøvelse af lægegerning, samt  

 lovbekendtgørelse nr. 944 af 16. oktober 2000 om social service  

 (Serviceloven) og lovbekendtgørelse nr. 267 af 12. april 2000 om  

 retssikkerhed og administration på det sociale område  

 (Retssikkerhedsloven), hvoraf det følger, at ansvaret for  

 iværksættelse af dag- og døgnbehandling påhviler  

 amtet, og at det som udgangspunkt alene er læger ansat i kommunale  

 lægestillinger samt i lægestillinger ved Hovedstadens  

 Sygehusfællesskab og i Kriminalforsorgen, der kan ordinere  

 euforiserende stoffer som led i behandling af personer for stofmisbrug.
 Hvad der i den følgende fremstilling af  

 nemhedshensyn bliver beskrevet om amtslige opgaver og amtsligt personel  

 dækker ovennævnte personkreds.
Formålet med lovændringerne var at sikre  

 stofmisbrugerne den mest hensigtsmæssige behandling ved at  

 fastlægge et entydigt ansvar for sammenhængen mellem de sociale  

 og de lægelige behandlingstiltag.
Det er herefter amterne samt  

 Københavns og Frederiksberg Kommuner, der har ansvaret for den samlede  

 behandling af den enkelte stofmisbruger, også i situationer hvor  

 behandlingen er delegeret til alment praktiserende læge, privat  

 behandlingsinstitution eller speciallæge.
Bestemmelsen i Retssikkerhedslovens § 42, stk. 3  

 vedrørende aftale om, at forpligtelser, der efter den sociale  

 lovgivning påhviler den ene part, kan overlades til den anden,  

 indebærer bl.a., at en amtskommune kan delegere visitationskompetencen  

 til en kommune i de tilfælde, hvor der er enighed om, at  

 behandlingsindsatsen bedst varetages af kommunen.
Der kan være tale om  

 hel eller delvis delegation.
Det er fortsat amtskommunen, der har ansvaret  

 for en forsvarlig indsats på hele stofmisbrugsområdet i  

 amtskommunen, og den kan således opsige delegationsaftalen.
Sociale  

 handleplaner Udarbejdelse af en social handleplan for hver enkelt  

 stofmisbruger er nødvendig for at sikre sammenhæng mellem den  

 medikamentelle og psykosociale behandling og de sociale problemstillinger  

 stofmisbrugeren i øvrigt frembyder.
 I forhold til den enkelte bruger danner en handleplan  

 rammen for en samarbejdsproces med brugeren.
Amtskommunen har ansvaret for visitation af stofmisbrugere  

 til behandling, og det er derfor amtskommunens ansvar, at der udarbejdes en  

 plan for det nærmere behandlingsforløb m.v.
Den amtskommunale  

 behandlingsplan skal kombineres med den kommunale handleplan efter  

 servicelovens § 111, ligesom kommunen skal inddrages i den amtskommunale  

 behandlingsplan med hensyn til fortsatte kommunale (kontant)ydelser,  

 kommunale forberedelser vedrørende udslusning og efterbehandling  

 m.v.
Den sociale handleplan danner udgangspunkt for den  

 opfølgning af behandlingstilbuddet som amtskommunen og kommunen efter  

 servicelovens § 113 skal foretage for det enkelte tilbud.
Der er ikke i  

 serviceloven fastsat nærmere krav til revision af den sociale  

 handleplan, men det følger af lovens § 111 og § 113, at en  

 udarbejdet social handleplan løbende skal revideres og  

 ajourføres efter behov for at kunne danne udgangspunkt for en  

 realistisk beskrivelse af rammerne for og formålet med indsatsen.
Den lægelige behandlingsplan indgår som en del  

 af den sociale handleplan.
Behandlingsplanen skal også jævnligt  

 vurderes og justeres, hvis det er nødvendigt.
Det gælder  

 også i de tilfælde, hvor en del af behandlingen udføres  

 udenfor behandlingscentret, fx på private behandlingsinstitutioner  

 eller hos alment praktiserende læger / speciallæger.
Det er  

 amtet, der har ansvaret for den samlede behandling.
Sammenhæng mellem stofmisbrugsbehandlingen og  

 samfundet i øvrigt Misbrugsbehandlingen skal tilrettelægges  

 således, at stofmisbrugeren ikke hindres i fx at påtage sig et  

 arbejde, flytte til et andet amt, holde ferie, etc.
Behandlingen skal  

 også kunne fungere i situationer, hvor stofmisbrugeren fx  

 indsættes i kriminalforsorgens institutioner, ligesom  

 misbrugsbehandling påbegyndt i kriminalforsorgens institutioner skal  

 kunne videreføres i amtsligt regi.
Det skal derfor tilstræbes,  

 at der etableres en kommunikation i god tid inden evt. kendt  

 indsættelse eller løsladelse med henblik på at sikre  

 kontinuitet i behandlingen Påbegyndes behandling for stofmisbrug i  

 sygehusvæsenets regi, skal der med stofmisbrugerenns samtykke ligeledes  

 etableres forbindelse til det amtslige misbrugscenter med henblik på  

 evt. videreførelse af behandlingen.
Ved anden behandling med  

 afhængighedsskabende lægemidler, fx psykiatrisk behandling, skal  

 der også etableres kontakt til det amtslige behandlingscenter, der  

 forestår misbrugsbehandlingen.
Frivillighed, åbenhed og samarbejde i  

 stofmisbrugsbehandlingen Stofmisbrugeren har samme ret som andre patienter til at  

 modtage ydelser fra sundhedsvæsenet, uanset om han / hun i  

 øvrigt er i behandling for stofmisbrug.
Søger en person behandling i amtet for stofmisbrug,  

 skal behandlingen koordineres med stofmisbrugerens læge.
Der skal  

 derfor indhentes samtykke fra stofmisbrugeren til videregivelse af  

 helbredsmæssige oplysninger.
Uden samtykke kan der ikke udveksles  

 oplysninger mellem behandlerne.
Samtykket skal journalføres.
 Det bemærkes, at samtykke efter en konkret vurdering  

 kan være en forudsætning for, at det vil være forsvarligt  

 at iværksætte eller videreføre behandling.
Stofmisbrugere bør ved behandlingens start  

 orienteres om behandlingens indhold og forløb.
Stofmisbrugere, der  

 optræder truende eller voldelige overfor personalet eller andre  

 på behandlingscentret, kan bortvises fra behandling.
Dette bør  

 dog benyttes med varsomhed, og stofmisbrugeren bør i videst muligt  

 omfang gives andre tilbud, herunder tilbud der sikrer den fortsatte  

 medikamentelle behandling.
b.
Lægens ansvar  

 i den samlede behandling af stofmisbrugeren Udredning og visitation De amtslige behandlingsinstitutioners tilbud retter sig  

 mod flere forskelligartede tilstande omfattende enkeltmisbrug og  

 blandingsmisbrug af illegale og legale stoffer.
Det kliniske billede er ofte  

 komplekst, og valget af relevante behandlingstilbud forudsætter en  

 tværfaglig vurdering.
Lægen bør altid deltage i visitationen og den  

 forudgående udredning, der ligger til grund for valg eller fravalg af  

 behandling.
Den nødvendige, og ofte også tilstrækkelige,  

 indikation for substitutionsbehandling med et opioid er  

 opioidafhængighed.
Afhængighed og misbrug er overvejende  

 lægelige diagnoser, og da det er disse, der udløser en evt.  

 substitutionsbehandling, forudsætter beslutning om, eller fravalg af  

 substitutionsbehandling lægelig medvirken.
 Lægen bør under sin udredning  

 undersøge den enkelte stofmisbruger, optage en grundig stofanamnese og  

 afdække evt. ledsagende somatiske og psykiatriske sygdomme, herunder  

 med stofmisbrugerens samtykke indhente oplysninger fra tidligere  

 hospitalsindlæggelser samt fra de læger, som stofmisbrugeren har  

 konsulteret og fået behandling af.
Behandlingsplaner For hvert enkelt behandlingsforløb skal der  

 udarbejdes en lægelig behandlingsplan.
Behandlingsplanen er et led i  

 den sociale handleplan, og skal være tilpasset den enkelte  

 stofmisbruger.
Af behandlingsplanen skal fremgå, hvad sigtet med den  

 sundhedsfaglige behandling aktuelt er, og hvilke aftaler der er indgået  

 omkring forløbet.
Er der foretaget eller planlagt delegation af  

 behandlingen til fx læger ved private institutioner, alment  

 praktiserende læge eller anden speciallæge, skal dette  

 nærmere beskrives i behandlingsplanen.
Evt. samarbejde og koordinering  

 vedr. stofmisbrugerens sideløbende behandling ved speciallæge  

 skal også beskrives.
 Det er amtets læge, der har det overordnede ansvar  

 for de lægefaglige elementer vedrørende stofmisbrugsbehandlingen  

 i den samlede sociale handleplan, også hvis behandlingen delvist  

 udføres på private behandlingsinstitutioner eller af alment  

 praktiserende læge.
Lægelige optegnelser Det er lægen, der har ansvaret for, at der  

 journalføres de fornødne oplysninger vedrørende  

 stofmisbrugerens tilstand, undersøgelser, observationer, behandling,  

 indikation for medikamentering m.v. (ordnede optegnelser).
 Endvidere skal journalføres stofmisbrugerens  

 samtykke til videregivelse af helbredsoplysninger.
Lægejournalen vil ofte være tilgængelig  

 for andet personale, og stofmisbrugeren skal orienteres om, hvem der har  

 adgang hertil.
Om de lægelige optegnelser samles i en særskilt  

 del af journalen eller integreres i en samlet journal er underordnet.
Det  

 afgørende er, at de lægelige oplysninger kan identificeres som  

 sådanne, og at kvaliteten af oplysningerne sikrer at misbrugeren  

 får en relevant behandling.
Misbrugeren har adgang til at se de samlede  

 optegnelser, herunder de lægelige i medfør af de generelle  

 regler om aktindsigt.
Journaloptegnelserne skal leve op til de generelle  

 bestemmelser om lægers journalføring.
I det omfang at lægen benytter medhjælp, som  

 omtalt nedenfor, skal medhjælperens observationer, handlinger mv. af  

 betydning for behandlingen ligeledes tilføres journalen.
Lægen  

 har et selvstændigt ansvar for at dette sker.
Kontakt mellem stofmisbrugeren og  

 behandlingsstedet For at kunne varetage den nødvendige  

 diagnosticering og behandling må lægen have en  

 tilstrækkelig hyppig kontakt med stofmisbrugeren.
Det er ikke muligt at  

 angive meget håndfaste normer herfor.
Men i den indledende fase af  

 behandlingen, hvor der evt. skal tages stilling til en dosisindstilling af  

 substitutionsbehandlingen, skal stofmisbrugeren ses hyppigt, og mindst en  

 gang ugentligt af lægen eller dennes medhjælp og herefter ca. en  

 gang månedligt, men med variationer afhængig af stofmisbrugerens  

 tilstand og behandlingsforløb.
Samarbejdet med den alment praktiserende  

 læge Kontakten mellem behandlingscentret og stofmisbrugerens  

 alment praktiserende læge har til formål at koordinere  

 stofmisbrugerens samlede medicinske behandling således, at der hos de  

 involverede behandlere er klarhed over, hvilke ordinationer der foretages, og  

 på hvilke indikationer.
Stofmisbrugerens alment praktiserende  

 læge bør altid informeres, når stofmisbrugeren indskrives  

 til og udskrives af misbrugsbehandling, ligesom der bør være et  

 stående tilbud om faglig rådgivning til alment praktiserende  

 læger om misbrugsbehandling.
 Ved sygdomsforhold, inklusive misbrugsrelaterede lidelser,  

 bør amtets læge medvirke til at stofmisbrugeren henvises til  

 relevant diagnostik og behandling i det almindelige sundhedsvæsen.  

 Herfra skal man i videst muligt omfang koordinere evt. behandling med  

 afhængighedsskabende lægemidler med den læge, der på  

 amtets vegne forestår stofmisbrugsbehandlingen af patienten.
Delegation af behandlingskompetencen I henhold til lovbekendtgørelse nr. 272 af 19.  

 april 2001 om udøvelse af lægegerning, § 5 f, stk. 2,  

 kan ordinationsretten, efter aftale i nærmere bestemte tilfælde,  

 overlades fra læger ansat i kommunale lægestillinger til andre  

 læger, herunder alment praktiserende læger eller praktiserende  

 speciallæger.
Det er amtets læge, der afgør om  

 substitutionsbehandlingen kan varetages af andre, herunder om behandlingen i  

 større eller mindre udstrækning kan foregå på  

 private (døgn)institutioner.
Det skal i denne sammenhæng  

 præciseres, at stofmisbrugeren ikke har krav på, at behandlingen  

 delegeres.
Delegation af substitutionsbehandlingen til alment  

 praktiserende læge forudsætter først og fremmest, at  

 stofmisbrugeren ønsker at behandlingen delegeres, og at den alment  

 praktiserende læge er indstillet på at forestå  

 behandlingen.
Herudover skal stofmisbrugeren kunne honorere de krav, som en  

 behandling hos en alment praktiserende læge stiller.
Dette  

 indebærer først og fremmest, at stofmisbrugeren er socialt,  

 psykisk og farmakologisk stabiliseret og har opnået en  

 tilfredsstillende social funktion i forhold til bolig,  

 forsørgelsesgrundlag og et rimeligt netværk, samt at  

 stofmisbrugeren kan håndtere apoteksadministreret udlevering af  

 lægemidlet.
Det forhold, at det er amtskommunen, der har ansvaret for  

 den samlede misbrugsbehandling, indebærer, at amtskommunen, herunder  

 dets læge, har et ansvar for at følge stofmisbrugeren,  

 også efter at den medicinske misbrugsbehandling er delegeret til alment  

 praktiserende læge, fx i form af aftalte, regelmæssige  

 tilbagemeldinger fra den alment praktiserende læge til amtets  

 læge.
Det indebærer endvidere, at den medicinske  

 misbrugsbehandling skal kunne tilbageføres til amtskommunen uden  

 ventetid, hvis der på grund af ændringer i stofmisbrugerens  

 tilstand er behov for det, og/eller lægen eller stofmisbrugeren  

 ønsker det.
De private behandlingsinstitutioner har ofte tilknyttet  

 sundhedsfagligt personale til varetagelse af bl.a. abstinensbehandling.
Der  

 bør altid, med stofmisbrugerens samtykke, fremsendes  

 fyldestgørende lægelige oplysninger fra det henvisende amt eller  

 den henvisende kommune, herunder behandlingsplan til brug for det  

 sundhedsfaglige personale ved behandlingsinstitutionen.
Enkeltstående  

 ordinationer af afhængighedsskabende lægemidler som led i  

 abstinensbehandling af ca. en uge varighed kan foretages af andre læger  

 end amtets læger.
Den delegerende læge har fortsat det overordnede  

 lægelige ansvar for det samlede behandlingsforløb, også i  

 den periode hvor misbrugeren fx befinder sig på en privat  

 behandlingsinstitution.
Den delegerende læge skal holde sig orienteret  

 om forløbet og resultatet af et delegeret behandlingsforløb,  

 herunder evt. interkurrente (konkurrerende og komplicerede) sygdomme samt  

 medicinstatus.
Den amtslige læge har dog intet ansvar for  

 stofmisbrugere, der varetægtsfængsles eller afsoner i  

 Kriminalforsorgens institutioner uanset frihedsberøvelsens varighed.
I  

 disse tilfælde har Kriminalforsorgens egne læger det fulde ansvar  

 for den medicinske behandling, inkl. en evt. substitutionsbehandling.
Amtets  

 læge skal ikke føre tilsyn med den medicinske misbrugsbehandling  

 i Kriminalforsorgens institutioner, selvom amtets læge  

 sædvanligvis vil blive kontaktet af Kriminalforsorgen læge i  

 forbindelse med tilrettelæggelsen af behandlingen af den indsatte.
Der  

 bør dog være størst mulig gensidig information mellem  

 amtets læge og Kriminalforsorgens læge om stofmisbrugerens  

 helbredsmæssige forhold, selvsagt med pågældendes  

 samtykke.
Lægens benyttelse af medhjælp Kun læger med ret til selvstændigt virke kan  

 benytte medhjælp.
Som lægens medhjælp, betragtes alle  

 personer, der ikke har autorisation til selvstændig virke som  

 læge, det vil sige også sygeplejersker, social- og  

 sundhedsassistenter, plejere, socialpædagoger, socialrådgivere,  

 fængselsfunktionærer m.m.
En læges forpligtelse til, i medfør af  

 lægeloven, at udvise omhu og samvittighedsfuldhed under  

 udøvelsen af sin gerning, gælder også i relation til  

 lægens brug af medhjælp.
Ved brug af medhjælp er  

 lægen ansvarlig for instruktion og supervision af medhjælpen, og  

 så længe medhjælpen holder sig inden for lægens  

 bemyndigelse, er lægen i henhold til lægeloven ansvarlig for det  

 arbejde, medhjælpen udfører.
Retten til at ordinere  

 receptpligtige lægemidler kan ikke overlades til medhjælp.  

 Lægen er i givet fald stillet, som om lægen selv effektuerede  

 behandlingen.
Lægen skal afpasse instruktionen efter medhjælpens  

 individuelle behov, hvilket bl.a. vil afhænge af  

 pågældendes uddannelsesmæssige baggrund og kliniske  

 erfaring.
 Om en person i en konkret situation kan betragtes som  

 lægens medhjælp vil afhænge af de konkrete forhold,  

 herunder omfanget og karakteren af lægens instruktion og tilsyn med  

 medhjælpen.
Med hensyn til behandling med lægemidler er det den  

 ordinerende læge, der har ansvaret, men lægen kan, efter konkret  

 vurdering af stofmisbrugeren, opstille nogle rammer indenfor hvilke andre  

 medarbejdere, i egenskab af lægens medhjælpere, kan disponere  

 selvstændigt, forudsat at disse har modtaget den fornødne  

 instruktion.
Rammerne for delegation af udlevering af lægemidler i  

 henhold til lægelig ordination skal journalføres, eller  

 være beskrevet i generelle skriftlige instrukser, hvortil der henvises  

 i journalen.
c.
Faglige anvisninger vedr.  

 substitutionsbehandling ved opioidmisbrug Formålet med metadon- og anden  

 substitutionsbehandling er at stabilisere stofmisbrugeren farmakologisk,  

 socialt og psykisk.
Det kan som regel opnås ved en lægeligt  

 styret behandling med peroral indgift af en tilstrækkelig og konstant  

 dosis af metadon eller buprenorphin.
Den medikamentelle behandling skal  

 ledsages af en psykosocial behandling, der retter sig mod stofmisbrugerens  

 psykiske symptomer og de sociale problemstillinger, stofmisbrugeren  

 frembyder, inklusive bolig-, uddannelses-, forsørgelses- og  

 beskæftigelsesmæssige problemer.
For de fleste  

 stofafhængige vil en substitutionsbehandling i kortere eller  

 længere perioder være en forudsætning for, at de kan  

 indgå i den psykosociale behandling.
Stofmisbrugere, der er i metadonbehandling, har mindre  

 dødelighed end ubehandlede stofmisbrugere.
Endvidere udøver de  

 mindre berigelseskriminalitet, ligesom de i nogen grad har øget  

 beskæftigelse.
Endelig udviser de reduceret risikoadfærd i  

 relation til blodoverførte sygdomme.
 Udbyttet af behandlingen afhænger både af  

 korrekt dosering og af omfanget og kvaliteten af den ledsagende psykosociale  

 behandling.
Indikationer Substitutionsbehandling indgår som en del af den  

 sociale handleplan.
Beslutningen om at tilbyde substitutionsbehandling skal  

 således vurderes i lyset af, hvorvidt substitutionsbehandling er  

 relevant i forhold til at realisere de mål, der indgår i disse  

 planer.
Supplerende til disse generelle overvejelser skal følgende  

 betingelser være opfyldt:
 -	Der skal foreligge afhængighed af opioider (F11.2), som  

 defineret i WHO ICD-10: Psykiske lidelser og adfærdsmæssige  

 forstyrrelser.
-	Stofmisbrugeren skal ønske behandlingen.
Dette indebærer  

 for det første, at behandlingen er frivillig, og for det andet, at  

 ønsket om denne behandlingsform (substitutions-behandling) skal  

 tillægges betydelig vægt.
 -	Andre relevante behandlingsalternativer skal være overvejet.  

 Substitutionsbehandling er en krævende behandlingsform, hvor den  

 stofafhængige og behandlingsinstitutionen binder sig i et forpligtende  

 samarbejde over en ukendt, men oftest meget lang tidsperiode.
 -	Gravide stofmisbrugere, der ønsker at gennemføre  

 graviditeten, bør tilbydes substitutionsbehandling, hvis afgiftning  

 ikke er realistisk.
Metadon og buprenorphin er de præparater, der  

 anvendes i substitutionsbehandlingen.
Ved valg af præparat hos nye,  

 primært opioidafhængige stofmisbrugere, bør det overvejes  

 at tilbyde buprenorphin som førstevalgspræparat pga. den lave  

 toksicitet og den formentlig ringere udvikling af afhængighed.
Metadon Metadon har været anvendt i  

 substitutionsbehandlingen siden 1960´erne og er det bedst undersøgte  

 og dokumenterede præparat til substitutionsbehandling af  

 opioidafhængighed.
Metadon kan blokere abstinenssymptomer i mere end 24  

 timer.
Hos flertallet af stofmisbrugere, kan metadon reducere eller eliminere  

 stoftrang.
Forudsat metadon er korrekt doseret, kan metadon blokere for den  

 euforiserende virkning af normalt anvendte heroinmængder uden at  

 påvirke de psykomotoriske funktioner.
 Princippet ved dosering af metadon er at give så  

 meget, at stoftrangen reduceres mest muligt, og abstinenssymptomer blokeres i  

 24 timer, og så lidt at de normale psykomotoriske funktioner ikke  

 påvirkes nævneværdigt.
Når en behandling påbegyndes, har man normalt  

 ikke kendskab til den behandledes tolerans overfor opioider (som kan  

 være nul), og behandlingen skal derfor altid indledes med en lav  

 dosering, 20   30 mg pr. døgn.
Dødeligt forløbende  

 forgiftning er beskrevet ved indgift af doser på 40 mg pr døgn.  

 Pga. risikoen for akkumulation skal dosisøgning foretages gradvist,  

 det vil sige med passende interval med beskeden dosisøgning indtil  

 tilstanden er stabil således, at der hverken er abstinenssymptomer  

 eller symptomer på overdosering.
Dosisindstillingsperioden er 2   3  

 uger eller længere.
Vedligeholdelsesdosis vil normalt ikke overskride  

 120 mg.
Metadon administreres normalt en gang dagligt.
Under  

 afgiftning ved reduktion til doser under 40 mg pr. døgn, kan det  

 være nødvendigt at administrere 2 gange dagligt for at  

 opnå en tilstrækkelig døgndækkende virkning.
Administrationsformen kan være mixtur eller  

 tabletter.
Normalt bør metadon administreres som mixtur eller i  

 opløst form.
Ved valget mellem mixtur og tabletter bør man  

 være opmærksom på risikoen for videresalg, idet medicinen  

 skal administreres i en sådan form, at dette begrænses mest  

 muligt.
Afhængig af stofmisbrugerens stabilitet og funktionsniveau kan  

 indtagelse ske overvåget og dagligt (i praksis 5 dage/uge), eller der  

 kan udleveres flere døgndoser til selvadministration.
 Metadon parenteralt (intramuskulært eller  

 intravenøst) som injektionsopløsning er ikke standardbehandling  

 og bør efter Sundhedsstyrelsens opfattelse indtil videre kun gives i  

 de formelle rammer af et forsøg.
Ved korrekt dosering er der ingen nævneværdig  

 påvirkning af de psykomotoriske eller kognitive funktioner, inklusive  

 reaktionstid og hukommelse.
Stofmisbrugerne kan fungere normalt og opretholde  

 et arbejde på lige fod med andre.
Bivirkningerne er relativt få og beskedne.
Specielt  

 i behandlingens første fase, men evt. også senere, kan der  

 være klager over træthed, sløvhed og påvirkethed som  

 symptom på overdosering, men det bør ikke forekomme og er et  

 udtryk for en dårlig regulering af behandlingen.
Forstoppelse er en  

 almindelig bivirkning, der normalt aftager over tid, men som kan og skal  

 behandles.
Nogle klager over nedsat libido, men oftest normaliseres de  

 reproduktive og seksuelle funktioner efter nogle måneders behandling.  

 Den hyppigste bivirkning er øget svedtendens, som kan være meget  

 generende.
Allergiske reaktioner er uhyre sjældent.
Mange stofmisbrugere som ophører, eller  

 forsøger at ophøre, med metadonbehandling, klager over udtalte  

 og langvarige abstinenssymptomer.
Der er næppe tvivl om, at det er  

 reelt og hænger sammen med dels metadons lange virkningstid, dels at  

 stofmisbrugere i metadonbehandling får større opioiddoser, end  

 det normalt er muligt regelmæssigt at erhverve sig og indtage som  

 illegal misbruger.
Det er imidlertid ikke vanskeligere for stofmisbrugere i  

 metadonbehandling at blive stoffri end for misbrugere på heroin.
Buprenorphin Buprenorphin er et velkendt analgetikum og benyttes  

 på samme indikationen som metadon.
Buprenorphin er en partiel m  

 -agonist.
Buprenorphin er mindre respirationsdeprimerende og sederende end  

 fulde agonister som morfin og metadon.
Risikoen for dødelige  

 forgiftninger er minimal, selv hos utilvænnede.
Buprenorphin  

 fortrænger andre agonister fra receptorerne, og indtagelse af  

 buprenorphin udløser derfor abstinenssymptomer hos stofmisbrugere i  

 behandling med metadon og morfin samt hos heroinmisbrugere.
Hos  

 stofmisbrugere i buprenorphinbehandling vil buprenorphin således  

 blokere for virkningen af andre agonister, og det beskytter derfor i vid  

 udstrækning mod forgiftning med disse stoffer.
Indgift af naltrexon og  

 naloxon udløser abstinenssymptomer, men de doser, der kræves  

 hertil, er ca. 10 gange større end hos stofmisbrugere i behandling med  

 metadon eller morfin.
Ved stigende doser ses stigende plasmakoncentration, men  

 der er et plateau for effekt ved doser mellem 8 - 16 mg, hvor  

 dosisforøgelse ikke fører til øget virkning, men kun til  

 længere virkningstid.
Ved fordobling af dosis i intervallet 8 - 16 mg  

 kan buprenorphin derfor doseres hver andet døgn, dvs. 16   32 mg hvert  

 andet døgn.
Normal begyndelsesdosis er 2 - 4 mg, som øges med 2  

 mg hver eller hver anden dag indtil der ikke er klager over  

 abstinenssymptomer / stoftrang.
Normal vedligeholdelsesdosis er mellem 4 og  

 16 mg. pr døgn.
Afgiftning kan enten ske ved seponering eller  

 reduktion af dosis med 2 mg med passende og med stofmisbrugeren aftalte  

 intervaller.
 Som andre opioider har buprenorphin en additiv eller  

 synergistisk effekt med hypnotika, sedativa, alkohol og visse  

 antidepressiva.
 Bivirkningerne er som for andre opioider, men i mindre  

 udtalt grad, og respirationsdepression er sjældent et problem.
Til afgiftning fra et misbrug af korttidsvirkende opioider  

 er buprenorphin et hensigtsmæssigt præparat.
Abstinenssymptomerne  

 under afgiftning er beskedne, uanset om man seponerer buprenorphin brat eller  

 nedtrapper dosis over dage eller uger.
Ved afgiftningen af personer i  

 metadonbehandling bør metadondosis reduceres til 20 - 40 mg, og  

 buprenorphin først påbegyndes tidligst 24 timer efter seneste  

 metadondosis for at undgå at provokere abstinenssymptomer.
Supplerende medikamentel behandling Både metadon og buprenorphin har en additiv eller  

 synergistisk effekt med hypnotika og sedativa.
Hos den velindstillede,  

 opioidtolerante stofmisbruger har dette dog ingen praktisk betydning, og de  

 nævnte præparater kan anvendes efter sædvanlige  

 retningslinier.
Ved behandling med metadon er der mulighed for interaktioner  

 med en række andre lægemidler, som omsættes i leveren.  

 Klinisk betydende interaktioner er sjældne, og forekommer hyppigst ved  

 brug af antiepileptika (carbamazepin og phenytoin) og rifampicin, som  

 øger omsætningen af metadon, og hvor det kan være  

 nødvendigt at øge metadondosis.
Antipsykotika og antidepressiva  

 kan anvendes på sædvanlige indikationer og i sædvanlig  

 dosering.
d.
Behandlingen af særlige grupper Der er grupper af stofmisbruger, hvor det er  

 nødvendigt at tage særlige sikkerhedsforanstaltninger, og/eller  

 hvor substitutionsbehandlingen nødvendiggør særlige  

 organisatoriske / administrative rammer.
Gravide Substitutionsbehandling af gravide er en specialistopgave  

 på grund af risikoen for fosterskader og bør varetages i  

 samarbejde med obstetrisk afdeling.
Evt. afgiftning bør normalt  

 foretages i 2. trimester, for ikke at fremprovokere spontan abort/for tidlig  

 fødsel.
Metadondosisreduktion bør være beskeden  

 svarende til 5 mg metadon per uge.
Da der ikke foreligger  

 tilstrækkelige erfaringer med brug af buprenorphin i graviditeten,  

 bør gravide i substitutionsbehandling med dette præparat normalt  

 skiftes til metadon.
Hensynet til komplians med den obstetriske behandling  

 kan dog tale for, at gravide i stabil buprenorphinbehandling kan  

 fortsætte denne.
Blandingsmisbrugere Blandingsmisbrugere bør kun tilbydes  

 substitutionsbehandling med opioider, når der foreligger  

 opioidafhængighed, og ikke kun et mere eller mindre sporadisk misbrug  

 af heroin i tillæg til misbrug af en række andre stoffer  

 (alkohol, amfetamin, kokain, hash, benzodiazepiner).
Psykotiske stofmisbrugere Behandlingen af psykotiske stofmisbrugere er en  

 specialistopgave.
Psykotiske stofmisbrugere bør tilbydes  

 substitutionsbehandling efter samme retningslinier som ikke-psykotiske.
De  

 profiterer sædvanligvis af behandlingen, og denne vil oftest være  

 nødvendig for at sikre komplians til den anti-psykotiske behandling.  

 Behandlingen bør normalt foregå i psykiatrisk regi.
Hvor dette  

 ikke er tilfældet, skal der ske underretning herom til den læge,  

 der forestår misbrugsbehandlingen af patienten, såfremt der  

 ordineres afhængighedsskabende lægemidler.
Smertebehandling Stofmisbrugere i substitutionsbehandling har normal eller  

 nedsat smertetolerans, og de skal derfor behandles lige så intensivt  

 som andre patienter med smerter.
Misbrugere med akutte, svære smerter  

 behandles med opioider og ikke opioide analgetika, samt ændret dosering  

 af metadon.
Der skal lægges en plan for smertebehandlingen ved  

 indledningen.
Substitutionsbehandlingen i øvrigt ændres  

 primært ved at fordele stofmisbrugerens døgn-metadondosis  

 på 3   4 doser.
e.
Ordination af benzodiazepiner til patienter i  

 stofmisbrugsbehandling Det er ikke ualmindeligt, at patienter, der er i  

 behandling for opioidmisbrug, har et lægeordineret forbug af  

 benzodiazepiner.
Hertil kommer, at benzodiazepiner er et ofte benyttet  

 misbrugsstof.
Det skønnes, at over halvdelen af alle misbrugere har et  

 årelangt forbrug af benzodiazepiner, som enten er ordineret legalt  

 eller erhvervet på det illegale marked.
Sædvanligvis indtages  

 benzodiazepiner af misbrugere i meget større doser end normalt  

 rekommanderet.
Det er en udbredt klinisk erfaring, at  

 benzodiazepinafhængige udøver et solidt pres for at få  

 lægen til at ordinere benzodiazepiner.
Dette har i en række  

 tilfælde resulteret i betænkeligt høje doser og  

 polyfarmaci og medført, at et én gang etableret forbrug nemt  

 stiger på grund af benzodiazepinernes udtalte toleransudvikling.
Udtrapningen af et benzodiazepinmisbrug eller indstilling  

 på korrekt dosering har tidligere næsten udelukkende fundet sted  

 på psykiatriske afdelinger.
Gennem de senere år har enkelte  

 amters misbrugsbehandlingsinstitutioner valgt helt eller delvis at  

 påtage sig ordinationen af benzodiazepiner til stofmisbrugere i  

 erkendelse af, at brugen af benzodiazepinpræparaterne ikke har  

 været indiceret på grund af angst eller søvnløshed,  

 men som følge af afhængighed.
Dette er en kontroversiel praksis, som motiveres af  

 principperne for skadesreduktion, men som reelt mangler evidens.
Der  

 eksisterer ingen dokumentation for effekten af substitutionsbehandling med  

 benzodiazepiner.
Benzodiazepiner har som udgangspunkt ingen plads i  

 behandlingen af stofmisbrugere på grund af  

 afhængighedspotentialet og den negative påvirkning af de  

 kognitive funktioner, som svækker udbyttet af den psykosociale  

 behandling.
Ordineres benzodiazepiner undtagelsesvis til stofmisbrugere, skal  

 ordinationen overvejes kritisk i hvert enkelt tilfælde, og  

 præparatvalget skal forenkles.
Ordinationen skal være  

 tidsbegrænset fra to til max. fire uger.
 Det er vigtigt, at den læge, der behandler patienten  

 for stofmisbrug, tillige tager stilling til patientens forbrug af  

 benzodiazepiner således, at disse ordinationer ikke sker ved patientens  

 egen læge eller evt. speciallæge uafhængigt af  

 misbrugsbehandlingen.
De anbefalede doser for korttidsbehandling bør ikke  

 væsentligt overskrides.
Det ideelle ved benzodiazepin til behandling af  

 stofmisbrugere er karakteriseret ved langsom absorption, lav lipofilitet og  

 uden ophobning af farmakologiske aktive metabolitter.
Oxazepam udmærker  

 sig ved at opfylde ovenstående kriterier og bør derfor  

 vælges, hvis behandling med benzodiazepiner er uomgængelig.
 Til misbrugere, der ikke er benzodiazepin-afhængige,  

 evt. kun har et sporadisk misbrug, er det kun yderst sjældent  

 indiceret, at der indledes behandling med benzodiazepiner.
Benzodiazepinafhængighed diagnosticeres efter ICD  

 10-kriterierne.
Diagnosen er klinisk og baserer sig på observation og  

 grundig stofanamnese, evt. suppleret med urinprøver samt oplysninger  

 om andre lægers ordinationer.
 Abstinensbehandling kan ske med oxazepam maksimalt 60 mg i  

 døgnet, hvilket effektivt forebygger abstinenskramper.  

 Døgndosis reduceres med 10  20 % med 1   2 ugers interval.  

 Kontrolleret indgift bør tilstræbes.
Generaliseret angst, panikangst og angsttilstande  

 relateret til posttraumatisk stresssyndrom, (PTSD) behandles primært  

 med antidepressiva.
Først ved manglende effekt heraf bør  

 behandling med benzodiazepiner overvejes, fx oxazepam, jfr. ovennævnte  

 principper.
Benzodiazepiner bør helt undgås i  

 behandlingen af søvnproblemer hos stofmisbrugere.
Alternativt kan  

 vælges højdosis-antipsykotikym til natten, eventuelt  

 benzodiazepin-analog ( zolpidem, zopiclon, zaleplon) i 1  2 uger.
Til brug for ambulant behandling af  

 alkohol-abstinenssymptomer er chlordiazepoxid velegnet i overvåget og  

 lægestyret behandling efter almindelige principper, der benyttes til  

 ikke stofmisbrugende personer.
Chlordiazepoxid har lavt potentiale for  

 udvikling af misbrug på grund af langsom absorption og lav lipofilitet.  

 Ved kortvarig behandling er der ikke risiko for ophobning af metabolitter.  

 Døgndosis afpasses efter kliniske observationer.
Startdosis fx 5-10  

 mg.
f.
Kontrol af behandlingen Al medicinsk behandling forudsætter kontrol af, om  

 behandlingen virker efter hensigten.
Ved substitutionsbehandling af  

 stofmisbrugere er det overordnede mål at sikre, at  

 substitutionsbehandlingen understøtter indfrielsen af målene for  

 den enkelte stofmisbrugers behandlingsforløb.
Formålet med  

 kontrollen er således primært at sikre behandlingens kvalitet, og  

 er ikke rettet mod stofmisbrugeren.
Dog bør administrationen af den  

 medikamentelle behandling tilrettelægges på en sådan  

 måde, at risikoen for videresalg af det ordinerede begrænses mest  

 muligt.
Nye behandlingsforløb Ved alle nye behandlingsforløb skal det  

 ordinerede substitutionspræparat som udgangspunkt indtages dagligt og  

 under opsyn, indtil stofmisbrugeren er indstillet på en passende dosis,  

 og stofmisbrugerens samarbejde om behandlingen er sikret.
Stabile behandlingsforløb Når behandlingsforløbet er stabiliseret, kan  

 der udleveres medicin til selvadministration.
Der bør som hovedregel  

 ikke udleveres medicin til mere en 1 uge ad gangen, og en sådan  

 administration skal nøje vurderes i forhold til stofmisbrugerens  

 aktuelle muligheder for selv at administrere medicinen.
Undtagelser herfra  

 kan dog forekomme, f.eks. i forbindelse med ferier.
 Overvåget indtagelse bør genoptages på  

 ethvert tidspunkt i behandlingsforløbet, hvis det er  

 hensigtsmæssigt for at opnå det aftalte mål for  

 behandlingen.
Kontrolforanstaltninger Urinkontrol og klinisk vurdering kan indgå i den  

 løbende vurdering af, om behandlingsmålet opnås.  

 Substitutionsbehandling og kontrol må aldrig stå alene, men skal  

 være et led i en samlet behandlingsplan.
Arten og omfanget af kontrollen varierer og afhænger  

 af målet for det konkrete behandlingsforløb.
Det  

 afgørende er, at der kun stilles de kontrolkrav, der er  

 nødvendige for at opnå indfrielse af de individuelle  

 behandlingsmål.
Kontrolforanstaltningerne skal afpasses efter den  

 enkelte stofmisbrugers ressourcer og færdigheder, og der skal tages  

 hensyn til stofmisbrugerens muligheder for at leve en så normal  

 tilværelse som muligt.
Afbrydelse af substitutionsbehandlingen En beslutning om at afbryde en substitutionsbehandling i  

 utide mod stofmisbrugerens ønske skal overvejes nøje.
En  

 beslutning om at afslutte en substitutionsbehandling fordi den er  

 nytteløs, er en lægefaglig vurdering.
Behandlingen bør  

 altid genoptages, når stofmisbrugeren er motiveret, og der kan  

 opnås enighed om en behandlingsplan.
