1. Indledning I det følgende omtales lov om tjenestemandspension (TPL), jf.  

 lovbekendtgørelse nr. 724 af 9. september 1993, som ændret ved lov nr. 316 af  

 14. maj 1997, og lov nr. 82 af 12. marts 1970 om pensionering af civilt  

 personel mv. i forsvaret, som ændret ved lov nr. 138 af 26. april 1972  

 (»civilarbejderloven«, CAL). TPL og CAL er optrykt som bilag 1 og 2  

 til KFF B.5-3.
 Udtrykket »civilarbejder« benyttes som betegnelse for ansatte,  

 der er omfattet af CAL.
2. Lovenes område TPL omfatter tjenestemænd i staten, folkeskolen og folkekirken samt disses  

 efterlevende ægtefæller og børn (TPL § 1, stk. 1).
 CAL omfatter civile funktionærer, håndværkere og arbejdere i det militære  

 forsvar samt disses efterlevende ægtefæller og børn (CAL § 1, stk. 1).
 CAL omfatter endvidere ikke-tjenestemandsansatte befalingsmænd og militære  

 mekanikere samt disses efterlevende ægtefæller og børn, når der ved  

 ansættelsen er truffet bestemmelser herom (CAL § 1, stk. 3).
 CAL omfatter ikke personer, der i henhold til overenskomst eller aftale er  

 berettiget til pension mv., hvortil staten har ydet tilskud som bidrag til  

 pensionskasse, forsikring, opsparing eller lignende (CAL § 1, stk. 2).
 Personer, der er omfattet af CAL, er med de i CAL § 3 fastsatte  

 afvigelser, berettigede til pension og efterindtægt efter tilsvarende regler,  

 som gælder for tjenestemænd efter TPL kap. 2-8.
 Bestemmelser, der omhandler en tjenestemands/civilarbejders efterlevende  

 ægtefæller, omfatter også registrerede partnere (TPL § 1, stk. 3).
3. Pensionsalder En tjenestemands/civilarbejders pensionsalder er det antal år, omregnet  

 til fuld tid, den pågældende efter sit fyldte 25. år har været  

 tjenestemand/civilarbejder (TPL § 4, stk. 1).
 For tjenestemænd/civilarbejdere med nedsat arbejdstid medregnes  

 ansættelsesperioden efter det 25. år omregnet til fuldtidsbeskæftigelse efter  

 forholdet mellem den for den pågældende fastsatte arbejdstid og den til  

 enhver tid gældende tjenestetidsnorm.
 Den højeste egenpension opnås ved 37 års pensionsalder (TPL § 6, stk. 1).
4. Egenpension En tjenestemand er berettiget til egenpension, når afskedigelse sker på  

 grund af såfremt den pågældende har været fuldtidsansat i 10 år i  

 pensionsberettigende stilling (TPL § 2, stk. 1).
 En civilarbejder er berettiget til egenpension, når afsked er begrundet i  

 a) eller b).
 I to tilfælde gælder særlige regler for tjenestemænd/civilarbejdere:
 1. Når der tilkendes mellemste eller højeste social  

 førtidspension, fordi erhvervsevnen er nedsat til 1/3 eller derunder, opnås  

 pensionsret uden hensyn til alder og ansættelsestidens længde.
Pensionen beregnes i dette tilfælde på grundlag af den pensionsalder, som  

 den pågældende ville have opnået, hvis han var forblevet ansat, til han  

 skulle gå på grund af alder.
Dette gælder kun, hvor den pågældende ved  

 afskedigelsen ikke er fyldt 60 år (TPL § 2, stk. 2 og § 7, stk. 1).
Reglen finder ikke anvendelse, hvis tjenestemanden/civilarbejderen inden  

 for en periode af 10 år fra ansættelsen afskediges på grund af en lidelse,  

 der var lægeligt konstateret ved ansættelsen.
Det samme er tilfældet, hvis  

 afskedigelsen er begrundet i en følgesygdom af en på ansættelsestidspunktet  

 lægeligt konstateret risikofaktor (TPL § 7, stk. 3).
 2. Når utjenstdygtigheden skyldes tilskadekomst i  

 tjenesten, der begrunder krav på erstatning for tab af erhvervsevne i henhold  

 til lov om arbejdsskadeforsikring, anses pensionsretten for opnået uden  

 hensyn til alder og ansættelsestidens længde  

 (»tilskadekomstpension«). Pensionsalderen regnes som 37 år (TPL §  

 2, stk. 2 og § 8, stk. 1).
 Ifølge TPL kap. 5 er fastsat følgende særregler:
a.
Når en tjenestemand/civilarbejder, for hvem der er aftalt en lavere  

 pligtig afgangsalder end 70 år og på mindst 60 år, afskediges på grund af  

 alder, regnes pensionsalderen frem til det 70. år (TPL § 17).
b.
Når militære tjenestemænd med en lavere pligtig afgangsalder end 60 år  

 afskediges på grund af alder, indgår hvert af de sidste 5 tjenesteår i  

 pensionsalderen med 2 år (TPL § 18, stk. 1).
 Der er i TPL §§ 4, 4a og 4b fastsat specielle regler om tillæggelse af  

 forhøjet pensionsalder, hvoraf hovedparten også gælder for civilarbejdere.
5. Udbetaling af egenpension Egenpension kommer til udbetaling fra afskedigelsen.
En civilarbejder, der  

 afskediges på grund af arbejdsmangel o.l., får først udbetalt egenpension fra  

 det 60. år (CAL § 3, stk. 1).
 Hvis civilarbejderen efter afskedigelsen, men inden han fylder 60 år, af  

 helbredsmæssige grunde bliver utjenstdygtig i et sådant omfang, at det ved  

 fortsat ansættelse ville have medført afsked med pension, vil egenpensionen  

 kunne udbetales uanset alderen (CAL § 3, stk. 2).
6. Ægtefællepension Den efterlevende ægtefælle efter en tjenestemand/civilarbejder eller en  

 pensioneret tjenestemand/civilarbejder er efter TPL § 11, stk. 1, berettiget  

 til ægtefællepension, hvis ægteskabet blev indgået, Bestemmelsen om ægteskabets beståen i mindst 3 måneder finder dog ikke  

 anvendelse, hvis dødsfaldet skyldes et ulykkestilfælde eller en akut  

 infektionssygdom indtruffet efter ægteskabets indgåelse (TPL § 11, stk. 2).
 Ægtefællepension beregnes efter den af tjenestemanden optjente  

 pensionsalder, dog mindst efter 15 års pensionsalder.
 Modtog den afdøde pension efter TPL § 7, beregnes ægtefællepension efter  

 den af afdøde optjente pensionsalder med tillæg af perioden, hvori afdøde  

 modtog pension efter TPL § 7.
 Pensionsalderen kan dog ikke i noget tilfælde overstige den pensionsalder,  

 som afdøde kunne have opnået ved den pligtige afgangsalder (TPL § 12, stk.  

 3).
Er den afdøde ægtefælle afgået ved døden som følge af tilskadekomst i  

 tjenesten, og begrunder dødsfaldet krav på erstatning for tab af forsørger  

 mv. i henhold til lov om forsikring mod følger af arbejdsskade, udgør  

 pensionen det beløb, der gælder for en pensionsalder på 37 år.
Det samme  

 gælder, såfremt den afdøde ægtefælle var pensioneret med ret til pension  

 efter TPL § 8 (TPL § 12, stk. 4).
7. Udbetaling af ægtefællepension Ægtefællepension udbetales fra udløbet af efterindtægtsperioden (TPL kap.  

 6). Efterindtægt af pension er reguleret i TPL.
Tilsvarende gælder  

 efterindtægt af løn for tjenestemænd, mens evt. efterindtægt af løn for  

 civilarbejdere må fremgå af overenskomsten.
 En ægtefællepension bortfalder ikke som følge af indgåelse af nyt  

 ægteskab.
 Såfremt en efterlevende ægtefælle er berettiget til mere end en  

 ægtefællepension, sker der kun udbetaling af den ægtefællepension, der er  

 størst (TPL § 13).
8. Børnepension Når en tjenestemand/civilarbejder pensioneres med egenpension, bliver den  

 pågældendes børn berettiget til børnepensionstillæg (TPL § 14, stk. 1).
 Afgår en tjenestemand/civilarbejder eller en med egenpension pensioneret  

 tjenestemand/civilarbejder ved døden, er den pågældendes børn berettiget til  

 børnepension (TPL § 14, stk. 2).
 Retten til børnepensionstillæg/børnepension vedvarer indtil barnets fyldte  

 21. år, (TPL § 16).
 Der er ikke mulighed for forlængelse af børnepensionstillæg/børnepension  

 ud over det 21. år.
 9. Opsat pension mv.
 En tjenestemand/civilarbejder, der fratræder tjenesten uden at være  

 berettiget til egenpension, har ret til opsat pension, når han omregnet til  

 fuld tid har opnået en pensionsalder på 3 år (TPL 24, stk. 1).
 Den opsatte pension beregnes på grundlag af pensionsalder og  

 pensionsgivende lønindtægt ved fratræden, jf. pkt. 12.
10. Udbetaling af opsat pension Opsat pension reguleres med samme beløb som en tilsvarende aktuel  

 tjenestemandspension.
Opsat pension kommer til udbetaling til den berettigede a. den 1. i måneden efter det fyldte 67. år eller b. den 1. i måneden efter udtræden af arbejdsmarkedet efter det fyldte 60.  

 år (pensionen nedsættes med førtidsfradrag), eller c. hvis den pågældende får tilkendt social førtidspension som følge af  

 nedsat erhvervsevne på grund af helbredsmæssige forhold fra samme tidspunkt,  

 som førtidspensionen udbetales (TPL § 24, stk. 3 og 5).
Hvis udbetalingen af opsat pension iværksættes på grund af udtræden af  

 arbejdsmarkedet, jf. pkt. b, vil pensionen blive reduceret med et  

 førtidsfradrag på 1/2% for hvert år eller dele af år, der står tilbage, til  

 den pågældende fylder 67 år.
Fradraget, der højst kan udgøre 31/2%, vedvarer,  

 så længe pensionen kommer til udbetaling.
 Når en tjenestemand/civilarbejder med ret til opsat pension afgår ved  

 døden, kommer fra den 1. i måneden efter dødsfaldet en pensionsydelse til  

 udbetaling til en eventuel ægtefælle og børn til det fyldte 18. år (TPL § 24,  

 stk. 4).
En ægtefælle har ret til at få udbetalt pensionsydelse, selv om ægteskabet  

 er indgået efter tjenestemandens/civilarbejderens afsked med opsat pension,  

 men ikke hvis ægteskab er indgået efter den afdøde ægtefælle var fyldt 65 år,  

 eller efter at den opsatte pension var påbegyndt udbetalt, eller hvis  

 ægteskabet er indgået mindre end 3 måneder før dødsfaldet.
Betingelsen om  

 ægteskabets beståen i 3 måneder før dødsfaldet finder dog ikke anvendelse,  

 hvis dødsfaldet skyldes et ulykkestilfælde eller en akut infektionssygdom  

 indtruffet efter ægteskabets indgåelse (TPL § 24, stk. 4).
 Ægtefællens pensionsydelse beregnes som 2/3 af den pension, afdøde var  

 berettiget til (TPL § 24, stk. 6).
 Børnepensionsydelsen udgør for hvert barn 10% eller, såfremt der ikke  

 udbetales ægtefællepensionsydelse, 20% af den pension, afdøde var berettiget  

 til (TPL § 24, stk. 7).
11. Fratrædelsesgodtgørelse I stedet for en opsat pension kan en fratrædende  

 tjenestemand/civilarbejder vælge at få overført en fratrædelsesgodtgørelse  

 til en ny pensionsordning (TPL § 25).
Dette er kun muligt under visse nærmere betingelser, og kun hvis nogle  

 snævre tidsfrister overholdes.
Herunder skal fremhæves, at  

 tjenestemanden/civilarbejderen inden 1 år efter sin afsked skal være overgået  

 til en anden ansættelse i privat eller offentlig stilling, hvor en  

 pensionsordning er et led i ansættelsesforholdet, samt at den pågældende ikke  

 må være fyldt 60 år, inden fratrædelsesgodtgørelsen overføres til den nye  

 pensionsordning.
Et valg vil ikke senere kunne ændres.
Der henvises til  

 Finansministeriets bekendtgørelse nr. 23 af 14. januar 1994 om  

 fratrædelsesgodtgørelse (bilag 1).
12. Den pensionsgivende lønningsindtægt Den pensionsgivende lønningsindtægt er for en tjenestemand/civilarbejder  

 ansat med tjenestemandslignende løn, lønnen på det opnåede løntrin (TPL § 5,  

 stk. 1 og CAL § 2, stk. 4).
 For en civilarbejder, der ikke aflønnes med en tjenestemandslignende løn,  

 fastsættes pensionslønrammen af Finansministeren efter indhentet udtalelse  

 fra Lønningsrådet (CAL § 2, stk. 5).
13. Tillæg til pensionister under 67 år Til pensionerede tjenestemænd/civilarbejdere under 67 år ydes et  

 pensionstillæg (»U/67-års tillæg«). Tillægget afhænger af den  

 optjente pensionsalder, og det falder bort, når pensionisten fylder 67 år.
14. Enkepension Bestemmelser om en fraskilt hustrus ret til enkepension efter en  

 tjenestemand/civilarbejder er indeholdt i lov nr. 102 af 14. marts 1941 med  

 senere ændringer om bevarelse af enkepensionsret ved separation og  

 skilsmisse.
Retten er betinget af, at ægteskabet har bestået i mindst 5 år,  

 og at der påhviler manden underholdspligt overfor hustruen.
Såfremt mandens  

 underholdspligt er tidsbegrænset, er den fraskilte hustru kun berettiget til  

 at oppebære enkepension i samme tidsrum.
Har manden indgået nyt ægteskab, og  

 er såvel den fraskilte hustru som enken berettiget til enkepension, deles  

 denne imellem dem i forhold til det antal påbegyndte år, hvori hver især har  

 været gift med ham, dog således at den enkeltes andel mindst udgør 1/3.
En fraskilt hustrus ret til enkepension skal anmeldes over for  

 Forsvarsministeriet, Regnskabssekretariatet.
Den fraskilte hustrus ret til  

 enkepension bortfalder, hvis hun indgår nyt ægteskab.
 P.M.V.
 E.B.
H.
Lange Bilag 1 Bekendtgørelse nr. 23 af 14. januar 1994 om fratrædelsesgodtgørelse m.v.
 I henhold til § 25, stk. 1 og 3, i lov om tjenestemandspension, jf.  

 lovbekendtgørelse nr. 724 af 9. september 1993 fastsættes:
Anvendelsesområdet for fratrædelsesgodtgørelse § 1.  En tjenestemand under 60 år, som fratræder med  

 ret til opsat pension, og som overgår til anden ansættelse med tilknyttet  

 pensionsordning, kan efter reglerne i §§ 2-9 vælge at få en  

 fratrædelsesgodtgørelse overført til det pensionsinstitut, hvor  

 pensionsordningen i det nye ansættelsesforhold er oprettet.
Pensionsordningens indhold § 2.  Fratrædelsesgodtgørelsen kan overføres til en  

 pensionsordning, der i lighed med tjenestemandspensionsordningen sikrer ret  

 til løbende, livsvarig ydelse af alderspension og invalidepension og ved død  

 løbende, livsvarig pension til efterlevende ægtefælle samt løbende pension  

 til efterlevende børn længst til deres 24. år.
En pensionsordning med en  

 mindre sumudbetaling ved pensionsbegivenhedens indtræden svarende til den,  

 der gælder for tværgående pensionskasser, vil kunne godkendes.
Stk. 2.  Det er en forudsætning for overførsel af  

 fratrædelsesgodtgørelsen til det nye pensionsinstitut, at den  

 pensionsordning, der er knyttet til det nye ansættelsesforhold, sikrer  

 løbende, livsvarig ydelse af alderspension og invalidepension og ved død  

 løbende pension til børn længst til deres 24. år.
Overførsel vil kunne  

 tiltrædes uanset, om pensionsordningen indeholder en mindre sumudbetaling ved  

 pensionsbegivenhedens indtræden svarende til den, der gælder for tværgående  

 pensionskasser.
Det er en forudsætning, at der til pensionsordningen indbetales et  

 pensionsbidrag på mindst 10 pct. af lønnen i det nye ansættelsesforhold,  

 medmindre der er tale om en kollektiv arbejdsmarkedspensionsordning, der er  

 godkendt eller godkendes af Finansministeriet.
Spørgsmål om godkendelse af  

 pensionsordninger, hvor pensionsbidraget i den nye ordning er mindre end 10  

 pct., kan forelægges for Finansministeriet.
 § 3.  Ved eventuel senere udtræden af det  

 pensionsinstitut, hvortil fratrædelsesgodtgørelsen er overført, kan den del  

 af pensionsordningens tilbagekøbsværdi/udtrædelsesgodtgørelse, der hidrører  

 fra den indbetalte fratrædelsesgodtgørelse, ikke tilbagekøbes eller overføres  

 til anden pensionsordning uden Finansministeriets godkendelse.
 Stk. 2.  Tilbagekøb vil kun blive tilladt i tilfælde,  

 hvor den forsikrede tager varigt ophold i udlandet.
 § 4.  Hvis den pågældende igen ansættes i en stilling  

 med tjenestemandspensionsrettigheder, der medregnes i den pågældendes  

 pensionsalder i henhold til tjenestemandspensionslovens § 4 eller tilsvarende  

 regler, skal den del (inkl.bonus) af  

 tilbagekøbsværdien/udtrædelsesgodtgørelsen, der hidrører fra den overførte  

 fratrædelsesgodtgørelse, indbetales til den myndighed, der til sin tid skal  

 udbetale pensionen.
Stk. 2.  I tilfælde, hvor den pågældende i medfør af §  

 3, stk. 2, har fået udbetalt tilbagekøbsværdi/udtrædelsesgodtgørelse, skal  

 beløbet inkl. statsafgift indbetales til den myndighed, der til sin tid skal  

 udbetale pensionen, med tillæg af renter.
Finansministeriet fastsætter  

 forrentningen, og indtil andet bestemmes beregnes rente en gang om året,  

 svarende til diskontoen.
 § 5.  Betingelserne i § 3 og § 4 skal noteres og  

 knyttes til den enkeltes rettigheder i den pensionsordning, hvortil  

 fratrædelsesgodtgørelsen er overført.
Beregning af fratrædelsesgodtgørelsen § 6.  Fratrædelsesgodtgørelsen beregnes på grundlag af  

 den opsatte pension og på grundlag af det tillæg, der ydes til  

 egenpensionister indtil det 67. år med de satser, der gælder på  

 beløbsoverførselstidspunktet.
Stk. 2.  Fremgangsmåden ved beregningen fremgår af bilag  

 1 til denne bekendtgørelse.
Beregningen foretages ved anvendelse af de  

 faktorer til beregning af fratrædelsesgodtgørelse, der er anført i bilag 2 og  

 3 til denne bekendtgørelse.
Tidsfrister for fremsættelse af krav om overførsel af  

 fratrædelsesgodtgørelse § 7.  Ved en tjenestemands fratræden beregner den  

 pensionsberettigende myndighed et opsat pension.
Stk. 2.  Inden 1 år efter fratræden fra  

 tjenestemandsstillingen kan den pågældende over for den pensionsberegnende  

 myndighed anmode om beregning af en fratrædelsesgodtgørelse.
Anmodningen skal  

 være vedlagt dokumentation for, at fratrædelsesgodtgørelsen overføres til en  

 pensionsordning, der opfylder betingelserne i § 2, stk. 1, § 3 og § 4, og  

 for, at den pågældende er overgået til ansættelse i en stilling, hvortil der  

 er knyttet en pensionsordning, der opfylder betingelserne i § 2, stk. 2.
 Stk. 3.  Hvis betingelserne i stk. 2 er opfyldt,  

 beregner den pensionsberegnende myndighed fratrædelsesgodtgørelsen med  

 henblik på, at den fratrådte tjenestemand kan undersøge den mulige  

 pensionsdækning i den nye pensionsordning.
 Stk. 4.  Hvis den pågældende ønsker  

 fratrædelsesgodtgørelsen overført, skal dette skriftligt meddeles den  

 pensionsberegnende myndighed senest 3 måneder efter, at beregningen er  

 modtaget.
 Stk. 5.  Overførsel kan ikke finde sted efter den  

 pågældendes fyldte 60. år uanset bestemmelserne i stk. 2-4. Finansministeriet  

 kan dog i ganske særlige tilfælde tillade overførsel.
Stk. 6.  Proceduren i stk. 2-4 skal følges, uanset om  

 der i pensionsordningen knyttet til det nye ansættelsesforhold er en  

 karenstid for optagelse.
Fratrædelsesgodtgørelsen overføres dog ikke, før den  

 fratrådte tjenestemand er optaget i denne nye pensionsordning.
§ 8.  En fratrådt tjenestemand kan ikke efter udløbet  

 af de frister, der fremgår af § 7, vælge en fratrædelsesgodtgørelse.
Efter  

 udløbet af disse frister består alene ret til opsat pension.
 Stk. 2.  Når fratrædelsesgodtgørelsen er overført, kan  

 valget ikke omgøres, og godtgørelsen kan ikke tilbagebetales til statskassen  

 for i stedet at få ret til opsat pension.
Ikrafttrædelses- og overgangsbestemmelser § 9.  Bekendtgørelsen har virkning for tjenestemænd,  

 der fratræder den 1. januar 1994 eller senere.
 Stk. 2.  Tjenestemænd, der er fratrådt i tiden 1. april  

 1986 til 31. december 1993, og som ville kunne have fået overført  

 fratrædelsesgodtgørelse til et andet pensionsinstitut, hvis betingelserne i  

 §§ 1-4 havde været gældende på det tidspunkt, da de efter bekendtgørelse nr.  

 238 af 14. april 1989 skulle fremsætte ønske om overførsel, kan efter  

 forelæggelse for Finansministeriet få overført fratrædelsesgodtgørelse, hvis  

 de nævnte betingelser var opfyldt inden 1 år efter fratræden fra  

 tjenestemandsstillingen.
 Stk. 3.  Anmodning om vurdering af, om betingelserne i  

 §§ 1-4 var opfyldt på det nævnte tidspunkt, skal, vedlagt fornøden  

 dokumentation herfor, jf. § 7, stk. 2, fremsættes senest 31. december 1994.  

 Når beregningen er modtaget, gælder reglerne i § 7, stk. 4 og 5.
Pensionsbidrag vedrørende ansættelse før 1. juli 1969 § 10.  Pensionsbidrag, der er udbetalt i medfør af lov  

 om tjenestemandspension for ansættelsestid forud for 1. juli 1969, skal ved  

 genansættelse som tjenestemand indbetales til den myndighed, der til sin tid  

 skal udbetale pensionen, efter reglerne i lønnings- og penisonsloven af 1958,  

 § 50, stk. 3.
Finansministeriet, den 14. januar 1994 Mogens Lykketoft / Lene Larsen Bilag 2 Fremgangsmåden ved beregning af fratrædelsesgodtgørelse Beregning af fratrædelsesgodtgørelsen foregår i 2 led:
 1. led Følgende beløb beregnes:
Opsat pensionxfaktor I1) + Tillæg indtil 67 årxfaktor II1) Fratrædelsesgodtgørelse Eksempel En 42-årig mandlig tjenestemand ønsker den 1. februar 1994  

 fratrædelsesgodtgørelse overført til en ny pensionsordning:
 Han har været aflønnet på skalatrin 27 og har optjent en pensionsalder på  

 11 år:
