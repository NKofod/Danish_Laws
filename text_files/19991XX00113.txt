Skriftlig fremsættelse (23. november 1999) Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 EU's udsætningsdirektiv.
(Beslutningsforslag nr.
B 44).
 Forslag til folketingsbeslutning om et  

 gensplejsningsfrit landbrug.
(Beslutningsforslag nr.
B 45).
 Hvis vi bare lader stå til, vil kommerciel dyrkning  

 af gensplejsede afgrøder vokse fra ingen til en betydelig del af  

 landbrugsarealet i Danmark i løbet af ganske få år.
 Der er tale om genmodificerede afgrøder, som  

 Danmark i næsten alle tilfælde har stemt imod.
Samtidig vil det selv med de nye regler for  

 komitéprocedurer i Kommissionens ændringsforslag til  

 udsætningsdirektiv 90/220 stadig være muligt for et mindretal at  

 give godkendelser til markedsføring af genmodificerede afgrøder  

 på trods af modstand fra et flertal.
Sådanne komitéregler  

 tages naturligvis i anvendelse for at sørge for en stadig hastigere  

 udvikling i de fælles beslutninger.
Når det gælder et  

 område som godkendelse af genmodificerede afgrøder, er  

 udviklingen ekstremt hurtig, mængden af ikke-viden er meget stor, og  

 samtidig er befolkningen langt fra enig i behovet for genmodificerede  

 fødevarer.
Ifølge ny nordisk forskning har man intet overblik  

 over mulighederne for pollenspredning af gener fra genmodificerede  

 afgrøder til andre afgrøder af samme art og til nære  

 slægtninge i naturen.
Man ved kun, at det vil ske.
De forsøg,  

 der har været udført for at undersøge spredning, har  

 været for små i skala og har samtidig været designet til at  

 forhindre spredning - ikke til at vise, hvordan dyrkningen vil foregå  

 under almindelige kommercielle forhold.
 Det står derfor klart, at dyrkning af  

 genmodificerede afgrøder ikke vil give mulighed for, at der samtidig  

 dyrkes afgrøder, som med garanti ikke er genmodificerede.
 Det er ikke mindst et problem for de store og konkrete  

 planer, vi i Danmark har for at fremme økologisk dyrkning.
 Det står klart, at genmodificerede gener kan brede  

 sig til vilde planter.
 Der er altså alle gode grunde til, at Folketinget  

 indstiller sin medvirken til denne uhæmmede udbredelse af  

 genmodificerede afgrøder.
 Jeg henviser i øvrigt til de bemærkninger,  

 der ledsager beslutningsforslagene, og anbefaler dem til Tingets velvillige  

 behandling.
