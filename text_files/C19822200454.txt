(Til rektorerne for samtlige  

 gymnasieskoler og studenterkursus) På given foranledning skal direktoratet præcisere, at eleverne i 1. og 2.g  

 henholdsvis I. kursusklasse skal være rimeligt beskæftiget i perioden fra  

 sidste normale undervisningsdag til sommerferien.
 Ifølge undervisningsministeriets bekendtgørelse af 12. marts 1973 om  

 eksamensordningen og karaktergivningen m.v. ved studentereksamen og gymnasiet  

 § 22, stk. 5 (som ændret ved bekendtgørelse af 16. juni 1981) afholdes ved  

 skoleårets slutning i 1. og 2. gymnasieklasse skriftlige prøver i alle de af  

 en klasses fag, hvori sådanne afholdes ved studentereksamen efter  

 bekendtgørelse af 12. juni 1981. Der kan endvidere afholdes mundtlige prøver.  

 Ifølge cirkulære om evaluering og meddelelser til hjemmene af 1. februar  

 1980, afsnit D samt bekendtgørelserne om lærerråd, lærerforsamlinger og  

 fællesudvalg af 18. oktober 1978 og 26. november 1979 fastsætter lærerrådet  

 ordning og omfang af eventuelle mundtlige årsprøver og efter cirkulæret  

 fastsætter lærerrådet desuden klassernes arbejde i tiden efter at  

 undervisningen efter normalt skema er ophørt og indtil sommerferien.
Det er direktoratets opfattelse, at eleverne bør tilbydes mulighed for at  

 opnå en vis eksamenstræning gennem afholdelse af traditionelle mundtlige  

 årsprøver efter eksamensreglerne inden de afsluttende prøver efter 3.g.  

 Såfremt lærerrådet vælger at tilbyde eleverne mere traditionelle årsprøver  

 anses 3 mundtlige prøver (incl. eventuelle officielle mundtlige eksaminer) at  

 være rimelig beskæftigelse for eleverne.
Dermed bliver elevernes arbejdsbyrde  

 af stort set samme omfang som i forbindelse med mundtlig eksamen ved udgangen  

 af 3. gymnasieklasse.
Direktoratet anbefaler lærere og elever også at ydnytte mulighederne for  

 at afprøve andre evalueringsformer ved årsprøverne efter 1. 2.g, for eksempel  

 gruppeeksaminer eller tværfaglig evaluering.
Endvidere kan perioden benyttes  

 til at inddrage udadvendte aktiviteter, der hensigtsmæssigt kan placeres i  

 denne periode, hvor der ikke læses efter normalt skema.
Årsprøverne skal betragtes som en evaluering af årets arbejde og som et  

 supplement til lærerforsamlingens behandling af elevernes oprykning.
Det bør  

 tilstræbes, at lærere og elever træffer afgørelse om evalueringsformen på et  

 tidligt tidspunkt af skoleåret og senest den 1. marts.
 Ved den praktiske tilrettelæggelse af årsprøverne skal skolerne påse, at  

 den samlede arbejdsbyrde fordeles jævnt på skolens lærere under hensyntagen  

 til disses arbejde med eksamination og censur ved de officielle mundtlige  

 eksaminer.
 P.d.v.
