(Centralstyrelsesloven) Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, GØRE VITTERLIGT: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Centralstyrelsen for Landets Sundhedsvæsen benævnes SUNDHEDSSTYRELSEN.
 Virksomhedsomraade.
§ 2 Stk. 1.  Sundhedsstyrelsen fører Overtilsynet med  

 Sundheds- og Sygeplejen - herunder indbefattet Tandlæge-, Jordemoder- og  

 Apotekervæsenet - og er øverste Raadgiver for det offentlige i alle Forhold,  

 der kræver lægekyndighed eller apotekerkyndig Indsigt.
I denne Egenskab skal  

 Styrelsen høres af Centraladministrationens forskellige Afdelinger i alle  

 Sager, hvis Afgørelse af vedkommende Ministerium skønnes at kræve saadan  

 Indsigt - Budgetsager af denne Art derunder indbefattet.
Ligeledes skal  

 Sundhedsstyrelsen paa begæring af de nævnte Myndigheder afgive Betænkninger i  

 Sager af den anførte Art.
 Stk. 2.  Sundhedsstyrelsens Virksomhed omfatter, for saa  

 vidt angaar Sundheds- og Sygepleje også de Hæren og Flaaden vedrørende  

 Forhold og Rigshospitalet samt Grønland.
§ 3 Stk. 1.  Sundhedsstyrelsen har nøje at følge  

 Sundhedsforholdene i Landet og vaage over Sundhedslovgivningens Efterlevelse,  

 at henlede de paagældende Myndigheders Opmærksomhed paa stedfindende  

 Overtrædelser og Mangler samt at modtage de Henvendelser, der med Hensyn til  

 Sundhedsforholdene rettes til den fra Myndigheder eller Organisationer, og,  

 naar det findes fornødent, at fremkomme med de til Sundhedsforholdenes  

 Forbedring egnede Forslag.
Fremdeles har Sundhedsstyrelsen, for saa vidt  

 foreliggende Forhold findes at give Anledning dertil, at foranstalte udbredt  

 - ved Skrifter eller Foredrag - Vejledninger med Hensyn til særlige  

 Sundhedsforanstaltninger eller særlige Sygdomsforhold.
Stk. 2.  Sundhedsstyrelsen fører, for saa vidt Sundheds-  

 og Sygeplejen angaar, efter Indenrigsministerens nærmere Bestemmelse det  

 overordnede Tilsyn med alle offentlige Anstalter, hvor flere Mennesker -  

 voksne eller Børn - holdes samlede, alle statslige og kommunale  

 Helbredelsesanstalter og Forplejningsanstalter og private Anstalter af  

 lignende Art, der modtager offentlig Støtte, eller paa hvilke Patienter  

 indlægges eller behandles for offentlig Regning.
Lignende Tilsyn udøver  

 Sundhedsstyrelsen med alle private Anstalter, hvor erhvervsmæssig Pleje  

 finder Sted, og endvidere med private Hjem, hvor syge, abnorme eller Børn  

 haves til Huse paa erhvervsmæssig Maade.
For saa vidt Sundhedsstyrelsens  

 Tilsyn vedrærer Anstalter og Hjem, der henhører under Socialministeriet,  

 udfærdiger Indenrigsministeren Bestemmelser om Tilsynet efter Forhandling med  

 Socialministeren.
Sundhedsstyrelsens Leder eller den, som han dertil  

 bemyndiger, har i Tilsynets Interesse naar som helst Adgang til enhver af de  

 anførte Lokaliteter i Landet samt til enhver anden Lokalitet, der med Hensyn  

 til sin Indretning eller den deri stedfindende Virksomhed er undergivet  

 særlige sundhedsmæssige Forskrifter.
Over Planer til Opførelse eller  

 væsentlige Ombygninger af fornævnte Anstater indhentes Sundhedsstyrelsens  

 Erklæring.
Indenrigsministerens Tilladelse skal indhentes til Oprettelse og  

 Udvidelse af private Sygehuse af den i dette Stykkes 1ste Punktum nævnte Art.
 Stk. 3.  Naar Forholdene kræver det, kan  

 Sundhedsstyrelsen indkalde Embedslæger til Møder; ligeledes kan den indbyde  

 Repræsentanter for kommunale Raad og for Organisationer samt tekniske Fagmænd  

 til Deltagelse i Møder.
§ 4 Stk. 1.  Alle Læger, Tandlæger, Jordemødre, Sygeplejere,  

 Massører o.lign. samt alle Apotekere og deres Medhjælpere staar under  

 Sundhedsstyrelsen, for saa vidt angaar deres Embede, Bestillinger,  

 Forretninger og Pligter som saadanne.
Sundhedsstyrelsen fører Tilsyn med, at  

 de saavel som alle Ledere af Helbredelsesanstalter, hvortil ingen særlig Læge  

 er knyttet, opfylder de dem som saadanne ifølge de gældende Bestemmelser  

 paahvilende Pligter, og foretager de ved deres mulige Pligtovertrædelser  

 foranledigede Skridt.
 Stk. 2.  Sundhedsstyrelsen skal endvidere paase, at de  

 paagældende Personer afgiver saadanne Anmeldelser og Indberetninger, som  

 afkræves dem til Fremme af den offentlige Sundhedspleje, i hvilken Henseende  

 de har at rette sig efter de af Sundhedsstyrelsen givne Forskrifter.
 Stk. 3.  Undladelse af at efterkomme en saadan  

 Forpligtelse kan efter Sundhedsstyrelsens Begæring straffes med Bøde, og  

 Forpligtelsens Efterlevelse kan, saafremt ikke andet er bestemt, af  

 Sundhedsstyrelsen fremtvinges ved Dagbøder af indtil 50 Kr. til Statskassen.
§ 5 Stk. 1.  Maa det antages, at en Læge, Tandlæge,  

 Jordemoder, Sygeplejer, Massør el.lign. er farlig for sine Medmennesker under  

 Udøvelse af sin Kaldsvirksomhed enten paa Grund af legemlige Mangler eller  

 varig eller med Mellemrum indtrædende mangelfuld Sjælstilstand, hvad enten  

 denne skyldes Sygdom eller Misbrug af Alkohol, Morfin, Kokain og deslige,  

 eller paa Grund af udvist grov Uduelighed, afgiver Sundhedsstyrelsen til  

 Indenrigsministeren Indstilling om, at der træffes Foranstaltninger til, at  

 Kaldsvirksomhedens Udøvelse forbydes vedkommende.
Forinden Sundhedsstyrelsen  

 afgiver sin Indstilling, skal Sagen forelægges Retslægeraadet.
Endvidere skal  

 der gives vedkommende Lejlighed til at erklære sig skriftlig eller, hvis han  

 ønsker det, at afgive mundtlig Forklaring for Sundhedsstyrelsen i et i den  

 Anledning afholdt Møde, i hvilket ogsaa Retslægeraadet deltager.  

 Retslægeraadet afgiver altid skriftlig Erklæring i Sagen.
Endvidere skal  

 paagældende opfordres til - skriftlig eller i det nævnte Møde - at erklære,  

 om han ønsker Sagen afgjort ved Dom eller underkaster sig  

 Indenrigsministerens Afgørelse.
Afgives saadan Erklæring ikke inden en Frist  

 af 14 Dage, vil Sagen være at indbringe for Domstolene.
 Stk. 2.  Under den i nærværende Paragrafs 1ste Stk.  

 ommeldte Sagsbehandling i Sundhedsstyrelsen har den paagældende Ret til  

 overfor Styrelsen at optræde ved eller i Forening med en af ham valgt  

 Tillidsmand, ligesom han og Tillidsmanden paa hans Vegne har Ret til at gøre  

 sig bekendt med samtlige Sagens Akter, saaledes som disse foreligger for  

 Sundhedsstyrelsen.
 Stk. 3.  I paatrængende Tilfælde, hvor den fortsatte  

 Virksomhed skønnes at frembyde overhængende Fare, kan Sundhedsstyrelsen  

 midlertidig fratage den paagældende Retten til at udøve Virksomhed.  

 Sundhedsstyrelsen skal da straks give Indberetning til Indenrigsministeren,  

 der stadfæster eller ophæver Sundhedsstyrelsens Beslutning.
Stk. 4.  Skal Spørgsmålet om endeligt at fratage en af  

 de paagældende Personer Retten til at udøve Virksomhed afgøres ved Dom,  

 foranlediger Indenrigsministeren Retssag anlagt mod paagældende i den  

 borgerlige Retsplejes Former.
Dersom Retten frakendes paagældende, kan det  

 ved Dommen bestemmes, at Anke ikke har opsættende Virkning, idet den  

 paagældende dog, saafremt vedkommende er i fast Stilling, ikke som Følge af  

 Dommen kan afskediges af denne Stilling, forinden endelig Domstolsafgørelse  

 foreligger.
Stk. 5.  Dersom Indenrigsministeren, forinden han tager  

 Stilling til, om Retten til at udøve Kaldsvirksomhed bør søges frataget den  

 paagældende, anser det for nødvendigt, at denne underkastes Lægeundersøgelse,  

 eventuelt ved Indlæggelse paa et Sygehus eller et Sindsygehospital, opfordrer  

 han den paagældende til at underkaste sig saadan Undersøgelse.
Vægrer den  

 paagældende sig herved, forelægger Indenrigsministeren Spørgsmaalet for den  

 Ret, ved hvilken en eventuel Retssag vil være at anlægge.
Retten afgør  

 Spørgsmaalet ved Kendelse.
Saadan Afgørelse kan ogsaa af Retten træffes,  

 efter at Retssag er anlagt.
Saafremt den paagældende undlader at efterkomme  

 en Kendelse, der gaar ham imod, fratager Indenrigsministeren ham Retten til  

 at udøve Kaldsvirksomhed, og hvis Retssag er rejst, bortfalder denne.  

 Udgifterne ved Lægeundersøgelsen afholdes af Statskassen.
Stk. 6.  Indenrigsministeren kan efter Ansøgning meddele  

 en Person, hvem Retten til at udøve Kaldsvirksomhed er frataget, Tilladelse  

 til paa ny at udøve saadan Gerning, saafremt de Fratagelsen begrundende  

 Omstændigheder ikke længere findes at være til Stede.
Indenrigsministerens  

 Nægtelse af at tage Ansøgningen til Følge kan ikke indbringes for Domstolene,  

 før der er forløbet et Aar efter den Afgørelse, ved hvilken Retten endeligt  

 blev paagældende frataget, eller efter den Dom, ved hvilken der nægtedes ham  

 Tilladelse til paa ny at udøve Kaldsvirksomhed.
Stk. 7.  Naar en af de ovennævnte Personer - midlertidig  

 eller endeligt - fortaber Retten til at udøve Kaldsvirksomhed, udsteder  

 Sundhedsstyrelsen offentlig Bekendtgørelse derom.
Paatalemyndigheden skal,  

 naar de borgerlige Rettigheder frakendes den paagældende, eller Retten til at  

 udøve Kaldsvirksomhed frakendes ham ved Dom, afgive Meddelelse herom til  

 Sundhedsstyrelsen, som, naar den finder Anledning dertil, kan lade Dommen  

 offentliggøre.
 Stk. 8.  Saafremt en af de ovennævnte Personer, der har  

 mistet Retten til Udøvelse af Kaldsvirksomhed, vedblivende udøver saadan  

 Virksomhed, straffes han med Bøde eller Hæfte i indtil 3 Maaneder.
§ 6 Sundhedsstyrelsen forestaar og leder Indsamlingen og Bearbejdelsen af det  

 medicinalstatistiske Materiale, hvis Resultater offentliggøres ved dens  

 Foranstaltning; den fører Fortegnelse over alle til Udøvelse af Læge- og  

 Tandlægepraksis berettigede Personer, ligesom samme Forpligtelse kan  

 paalægges den med Hensyn til andre under dens Tilsyn staaende autoriserede  

 Personer; den udgiver aarlig en Fortegnelse over disse - samt over Dyrlæger  

 paa Grundlag af Veterinærdirektoratets Indberetning -, hvorhos den udgiver  

 Samlingen af den civile Medicinallovgivning.
Om Sundhedsstyrelsens Virksomhed  

 gives aarlig Beretning til Indenrigsministeren.
Beretningen offentliggøres.
 Organisation og Forretningsgang.
§ 7 Stk. 1.  MEDICINALDIREKTØREN, der skal være Læge, men  

 ikke maa drive erhvervsmæssig Lægepraksis, er Chef for Sundhedsstyrelsen.
 Stk. 2.  Sundhedsstyrelsen bestaar af en  

 HYGIEJNISK-LÆGELIG Afdeling og en APOTEKERAFDELING samt et til disse knyttet  

 SEKRETARIAT, der tillige varetager Ekspeditionen af saadanne Sager, som ikke  

 henhører under nogen bestemt Afdeling.
§ 8 Stk. 1.  Ved den hygiejnisk-lægelige Afdelinger fungerer  

 et Antal Læger med speciel Fagkundskab som Konsulenter; Medicinaldirektøren  

 udgør sammen med disse Konsulenter SUNDHEDSSTYRELSENS LÆGERAAD, for hvilket  

 han er Formand.
Funktionstiden for Konsulenterne er normalt 6 Aar, og hvert  

 andet Aar afgaar en Trediedel; Genvalg kan finde Sted.
Konsulenterne antages  

 af Indenrigsministeren efter Opslag af Stillingerne og efter indhentet  

 Erklæring af den Del af Lægeraadet, hvis Funktionstid ikke er udløbet.
 Stk. 2.  Som Konsulenter under samme Afdeling antages  

 derhos paa tilsvarende Maade en praktiserende Læge og en Tandlæge, der er  

 Medlemmer af Lægeraadet, for saa vidt angaar deres særlige Omraader.
 Stk. 3.  De under den hygiejnisk-lægelige Afdeling  

 henhørende Sager behandles og afgøres af Medicinaldirektøren, der bærer  

 Ansvaret for Behandlingen og Afgørelsen, derunder for, at den efter  

 vedkommende Sags Art fornødne Bistand er indhentet hos den i  

 Sundhedsstyrelsen forhaandenværende eller i øvrigt til Raadighed for  

 Styrelsen staaende Sagkundskab.
 Stk. 4.  Den praktiserende Læges Konsulentvirksomhed  

 vedrører Forhandlinger om Lovforslag og Bestemmelser angaaende de  

 praktiserende Læger samt Sager, i hvilke hans specielle Sagkundskab i øvrigt  

 kan være til Nytte for Sundhedsstyrelsen.
 Stk. 5.  Tandlægen er Konsulent i alle Tandlægesager.
Stk. 6.  Saafremt Medicinaldirektøren efter i en Sag af  

 mere principiel Betydning at have raadspurgt en af de i nærværende Paragrafs  

 1ste og 2det Stk. omhandlede Konsulenter indtager et Standpunkt i Sagen, som  

 i væsentlig Grad afviger fra Konsulentens, kan denne, forinden Afgørelse  

 træffes, forlange tilkaldt et Medlem af Lægeraadet efter Konsulentens Valg  

 til Drøftelse af Sagen.
Opnaas der ikke Enighed, skal Sagen, naar mindst to  

 af de paagældende kræver det, henvises til Behandling i Lægeraadet.
Kommer  

 det ej heller her til Enighed, skal Medicinaldirektøren, saafremt Sagen af et  

 Ministerium er tilstillet Sundhedsstyrelsen til Erklæring, eller af  

 Sundhedsstyrelsen forelægges et Ministerium, overfor dette nærmere redegøre  

 for de under Drøftelsen i Lægeraadet fremsatte Synspunkt.
Stk. 7.  Lægeraadet afholder ordinære Møder to Gange  

 aarlig samt ekstraordinære Møder i det Omfang, Forholdene kræver det.
Møderne  

 sammenkaldes og ledes af Medicinaldirektøren, der forelægger en Oversigt over  

 Sundhedsstyrelsens Virksomhed til Drøftelse.
Medlemmerne kan kræve, at  

 Spørgsmaal af principiel Betydning for Landets Sundhedsvæsen eller  

 Sundhedsstyrelsens Virksomhed drøftes paa de ordinære Møder, og kan vedtage,  

 at Indenrigsministeriet skal underrettes om Resultatet af Forhandlingerne.
 Stk. 8.  Indenrigsministeren udnævner for 6 Aar ad  

 Gangen 2 Repræsentanter for de kommunale Raad til at deltage i Lægeraadets  

 Behandling af Spørgsmaal, der har almindelig Interesse for Landets  

 Sundhedsvæsen, og hvor Behandlingen ikke skal afsluttes med en faglig  

 lægevidenskabelig Erklæring.
Stk. 9.  Sundhedsstyrelsens Erklæring indhentes i Sager  

 vedrørende Besættelse af Embedslægestillinger; saadanne Sager behandles i  

 Lægeraadet.
Naar Sundhedsstyrelsens Erklæring indhentes i Spørgsmaal  

 angaaende Udnævnelse til andre Lægestillinger, behandles ogsaa disse Sager i  

 Lægeraadet.
Stk. 10.  De i § 5 i nærværende Lov omhandlede Sager  

 behandles i Sundhedsstyrelsen af Medicinaldirektøren i Forening med den  

 praktiserende Læge og yderligere mindst 1 Medlem af Lægeraadet.
Drejer Sagen  

 sig om Fratagelse af Retten til at udøve Tandlægegerning, indtræder Tandlægen  

 i Stedet for den praktiserende Læge.
Disse Sager afgøres efter Stemmeflerhed,  

 idet i Tilfælde af Stemmelighed Medicinaldirektørens Stemme gør Udslaget.
§ 9 Stk. 1.  Som Afdelingsleder i Apotekerafdelingen  

 udnævner Indenrigsministeren for 6 Aar ad Gangen en Apoteker.  

 Indenrigsministeren antager derhos for samme Aaremaal efter indhentet  

 Erklæring fra Medicinaldirektøren som Konsulent under Afdelingen en  

 farmaceutisk Kandidat, som skal have Ansættelse paa et Apotek, men ikke selv  

 maa drive et saadant.
Stk. 2.  De Apotekerafdelingen vedrørende Sager  

 behandles af Medicinaldirektøren i Forening med Afdelingslederen og  

 Konsulenten.
Mindre vigtige Sager kan behandles af Medicinaldirektøren i  

 Forening med Afdelingslederen.
Stk. 3.  Indenfor Apotekerafdelingen afgøres Sagerne ved  

 Stemmeflerhed.
Afdelingen er ansvarlig for, at den efter vedkommende Sags Art  

 fornødne særlige Bistand er indhentet hos den i Sundhedsstyrelsen  

 forhaandenværende eller i øvrigt til Raadighed for Styrelsen staaende  

 Sagkundskab.
Sk. 4. Ved Behandlingen af de i § 38 i Lov af 31. Marts 1932 om  

 Apotekervæsenet omhandlede Sager kan Apotekerafdelingen tilkalde en eller  

 flere af den hygiejnisk-lægelige Afdelings Konsulenter til at deltage i  

 Afgørelsen.
I Tilfælde af Stemmelighed gør Medicinaldirektørens Stemme  

 Udslaget.
§ 10 Stk. 1.  Et Medlem af Farmakopeekommissionen er knyttet  

 til Sundhedsstyrelsen som Konsulent i Spørgsmaal vedrørende Farmakologi og  

 Toksikologi.
Den paagældende, der skal være Læge, beskikkes af  

 Indenrigsministeren efter Sundhedsstyrelsens Indstilling.
 Stk. 2.  Til Sundhedsstyrelsen kan derhos knyttes  

 juridiske og tekniske Raadgivere, ligesom Statens Laboratorium for  

 Vitaminundersøgelser m.v. og andre Laboratorier med sundhedsmæssige Opgaver  

 efter Indenrigsministerens nærmere Bestemmelse kan stilles til Raadighed for  

 Styrelsen.
 Stk. 3.  I Spørgsmaal, som ligger udenfor den i  

 Sundhedsstyrelsen forhaandenværende Sagkundskab eller vedrører ganske  

 specielle Grene indenfor denne, kan Sundhedsstyrelsen raadspørge saavel andre  

 Personer end de foran nævnte som Foreninger og Institutioner, der af  

 Indenrigsministeren efter Sundhedsstyrelsens Indstilling kan anerkendes til  

 at yde saadan Bistand.
§ 11 Stk. 1.  Indenrigsministeren beskikker efter  

 Medicinaldirektørens Indstilling et af de i § 8, 1ste Stk., omhandlede  

 Medlemmer af Lægeraadet eller en til Sekretariatet i overordnet Stilling  

 knyttet Læge, saafremt saadan findes, til at yde Medicinaldirektøren daglig  

 Bistand ved hans Ledelse af Sundhedsstyrelsen.
Saafremt særlig Konstitution  

 ikke finder Sted, forestaar vedkommende Læge under Medicinaldirektørens  

 Forfald paa hans Ansvar Sundhedsstyrelsen, bortset fra Apotekerafdelingen.
I  

 denne sidste Afdeling repræsenteres Medicinaldirektøren i saadanne Tilfælde  

 paa tilsvarende Maade af Afdelingslederen, medens den fornævnte Læge er  

 tilforordnet Afdelingen som tredie Medlem.
 Stk. 2.  Nærmere Bestemmelser om Konsulenternes Omraader  

 m.v. kan af Indenrigsministeren fastsættes i en Instruks, der udfærdiges  

 efter Sundhedsstyrelsens Indstilling.
 Lovens Ikrafttræden.
§ 12 Denne Lov træder i Kraft den 1. Januar 1933. Fra samme Tidspunkt ophæves  

 Lov Nr. 111 af 30. April 1909 om Sundhedsvæsenets Centralstyrelse med  

 Undtagelse af §§ 3, 10, 14, 5te Stk., samt § 15 i det Omfang, denne Paragraf  

 vedrører Retslægeraadet.
 Hvorefter alle vedkommende sig have at rette.
 Givet paa Christiansborg, den 23. Juni  

 1932.
 Under Vor Kongelige Haand og Segl.
 Christian R.
(L.S.) Bertel Dahlgaard.
(* 1) Udfærdiget gennem Indenrigsministeriet.
Se Rigsdagstidenden for  

 1931-32: Folket.Tid.
Sp. 2657, 2831, 4097, 4217, 5311; Landst.
Tid.
Sp. 1539,  

 1841, 1853; Till.
A.
Sp. 5715: Till.
B.
Sp. 1549, 2345, 2375; Till.
C.
Sp.  

 1205, 2001, 2031.
