 Særlige indtægter, der tilgår en daginstitution, og som er bestemt til  

 driften, skal fortsat fuldt ud anvendes til nedsættelse af den betaling, der  

 fastsættes for benyttelse af institutionen.
 MEDDELELSE OM AFGØRELSEN:
 En kommune rejste spørgsmål om forståelsen af bestemmelsen i § 1, stk. 5,  

 sidste punktum, i socialministeriets bekendsgørelse af 15. marts 1979.
 Socialministeriet meddelte, at det ikke har været hensigten med den nye  

 formulering af bestemmelsen i § 1, stk. 5, at ændre reglen om, at særlige  

 indtægter, som tilgår institutionen, f.eks. i form af renteindtægter, legater  

 el.lign., fuldt ud skal anvendes til nedsættelse af den betaling, der  

 fastsættes for benyttelse af institutionen, jfr. den tidligere gældende regel  

 i § 5, stk. 1, i socialministeriets bekendtgørelse af 26. marts 1976.
