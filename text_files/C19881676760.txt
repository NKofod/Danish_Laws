Den nye tilskudsordning for de frie kostskoler, der ved ændring af  

 skolestøtteloven og bekendtgørelse nr. 484 af 8. juli 1987 om statstilskud  

 til visse private skoler er gennemført fra den 1. januar 1988, medfører  

 følgende ændringer i Undervisningsministeriets cirkulære af 21. februar 1980  

 om efg-uddannelser på husholdningsskoler.
Cirkulæret er medtaget som bilag.  

 Ændringerne er drøftet med Direktoratet for Erhvervsuddannelserne.
 1) Punkt 5 om det tilskudsberettigede løntimeforbrug er uden betydning.
 2) Punkt 7-9 skal efter 1. januar 1988 praktiseres således:
 Den del af skolens refusionsberettigede driftsudgifter, jf.  

 tilskudsbekendtgørelsens kapitel 2, som svarer til antallet af efg- elever i  

 forhold til skolens samlede årselevtal, afholdes fuldt ud af staten.  

 Refusionen foretages af Direktoratet for Erhvervsuddannelserne, som derudover  

 refunderer udgifter til afdrag.
 Til de resterende refusionsberettigede udgifter yder Direktoratet for  

 Folkeoplysning, Frie Grundskoler m.v. statstilskud efter reglerne i  

 tilskudsbekendtgørelsen.
 Direktoratet for Folkeoplysning, Frie Grundskoler m.v. yder  rammetilskud  

 , jfr. tilskudsbekendtgørelsens kapitel 3 og 4 til den del af skolens  

 virksomhed, som ikke vedrører efg-undervisningen, på følgende måde:
Der beregnes udgiftsbehov til henholdsvis lærerløn og øvrige udgifter på  

 grundlag af skolens samlede årselevtal.
Disse udgiftsbehov reduceres i  

 forhold til antallet af efg-elever divideret med skolens samlede årselevtal.
Der ydes rammetilskud på grundlag af de reducerede udgiftsbehov.
Disse  

 rammetilskud er sammen med elevbetaling m.v. beregnet til at dække skolens  

 udgifter til skole- og undervisningsvirksomheden bortset fra  

 efg-undervisningen.
Direktoratet for Erhvervsuddannelserne yder skolen et tilskud, som udgør (rammetilskud på grundlag af skolens samlede elevtal minus det reducerede  

 rammetilskud) 100/85 med tillæg af gennemsnittet i finansårene 1985-87 af skolens faktiske  

 udgifter til varme, lys, rengøring, el og vand ud over udgiftsloftet i gruppe  

 3.
 Hertil kommer refusion af skolens udgifter til kost og logi for efg  

 elever, jfr. punkt 14.
3) I punkt 10 er de første 4 linjer uden betydning.
Bestemmelsen begynder  

 således: »Staten kan stille ......« 4) Ad punkt 11 . Der foretages ikke modregning i refusionsgrundlaget eller  

 i rammetilskuddene for den almindelige skolevirksomhed.
 Den del af skolens indtægter, som svarer til efg-elevernes andel af  

 årselevtallet, fratrækkes i statens refusion af udgifterne til efg-  

 uddannelsen.
 4) Ad punkt 15 . Oplysninger til brug ved beregning sf tilskud samt  

 regnskab for skolens samlede virksomhed sendes til Direktoratet for  

 Folkeoplysning, Frie Grundskoler efter reglerne i tilskudsbekendtgørelsen.
 P.d.v.
Hanne Saunte Bilag.
 Bilag er udeladt her.
