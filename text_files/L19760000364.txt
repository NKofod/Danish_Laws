 Den 4. december 1974 undertegnedes i København følgende protokol om  

 økonomisk, industrielt, videnskabeligt og teknisk samarbejde mellem Danmark  

 og Iran:
PROTOKOL om økonomisk, industrielt, videnskabeligt og teknisk samarbejde mellem  

 Danmark og Iran.
Danmarks regering og Irans regering, - som ønsker yderligere at styrke de venskabelige forbindelser mellem de  

 to lande, - som bekræfter deres interesse i at støtte og lette den fortsatte  

 udvikling af det økonomiske, industrielle, videnskabelige og tekniske  

 samarbejde mellem de to lande til gensidig fordel, - som erkender den store betydning af et sådant samarbejde og ønsker at  

 skabe de bedst mulige betingelser for dets udvikling under behørig  

 hensyntagen til den gensidige fordel for begge nationer såvel som til  

 realiteterne i det skiftende mønster for den verdensøkonomiske situation, er blevet enige om følgende:
Artikel 1 De to parter vil fremme og udvikle det økonomiske, industrielle,  

 videnskabelige og tekniske samarbejde mellem de to lande.
Artikel 2 De to parter anerkender, at muligheder for samarbejde bør undersøges og  

 udnyttes, bl. a. inden for følgende områder:
Artikel 3 De vilkår, som finder anvendelse på bestemte projekter inden for det  

 økonomiske, industrielle, videnskabelige og teknologiske samarbejde, aftales  

 mellem de respektive organisationer, virksomheder og firmaer i de to lande i  

 overensstemmelse med de i de to lande gældende love og bestemmelser.
Artikel 4 De to parter nedsætter på afdelingschefniveau en fælleskommission for  

 økonomisk, industrielt, videnskabeligt og teknisk samarbejde, sammensat af  

 repræsentanter for de to lande.
 Fælleskommissionen skal:
- overvåge gennemførelsen af denne protokol, - undersøge de områder, på hvilke de finder en udvidelse af samarbejdet  

 nyttigt, - behandle forslag fremsat af en af parterne med det formål at støtte og  

 udvikle det økonomiske, industrielle, videnskabelige og tekniske samarbejde  

 mellem de to lande, - anbefale dispositioner, der kan træffes med henblik på den heldige  

 gennemførelse af protokollen.
 Efter anmodning fra den ene eller den anden part holder kommissionen møder  

 skiftevis i Danmark og Iran.
Artikel 5 Denne protokol træder i kraft på datoen for undertegnelsen.
Den forbliver  

 i kraft, indtil den opsiges af en af de kontraherende parter med seks  

 måneders varsel.
En sådan opsigelse berører ikke opfyldelsen af kontrakter og  

 aftaler, som er indgået i henhold til bestemmelserne i denne protokol.
 Udfærdiget i København den 4. december 1974 i to originaleksemplarer på  

 engelsk, som begge har samme gyldighed.
For Danmarks regering Poul Nyboe Andersen Økonomi- og handelsminister For Irans regering Hushang Ansary Økonomi- og finansminister Udenrigsministeriet, den 14. januar  

 1976.
 Ivar Nørgaard.
