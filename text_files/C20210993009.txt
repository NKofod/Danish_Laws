Cirkulære om stillingsstruktur ved diplomingeniøruddannelsen og eksportingeniøruddannelsen Generelle bemærkninger Dette cirkulære indeholder reglerne om ansættelsesvilkår under stillings strukturen ved diplomingeniøruddannelsen og eksportingeniøruddannelsen samt vederlæggelse til medlemmer af faglige bedømmelsesudvalg ved diplomingeniøruddannelsen og eksportingeniøruddannelsen.
Bemærkninger til protokollat om stillingsstrukturen Protokollatet fastsætter løn- og ansættelsesvilkår for medarbejdere ved diplomingeniøruddannelsen og eksportingeniøruddannelsen, der indgår i Undervisningsministeriets notat af 6. november 1996 om stillingsstrukturen.
Undervisningsministeriets notat fastsætter kvalifikationskrav og stillingsind hold for stillingerne.
 Protokollatet erstatter protokollat af 20. januar 1997 om stillingsstruktur ved ingeniørhøjskolerne, de danske teknika, under Undervisningsministeriet.
 Protokollatet omfatter stillingerne:
1. Adjunkt/lektor (§ 2-5) 2. Ingeniørdocent (§ 6) 3. Gæsteingeniørdocent og lektor (§ 7) 4. Amanuensis (§ 8) Derudover kan deltidsansatte (timelønsansatte) ansættes til dækning af under visningsbehov, som ikke kan varetages af ansatte i ovennævnte stillinger.
 Deltidsundervisere kan ansættes som:
1. Undervisningsassistenter 2. Eksterne lektorer Undervisningsassistenter på universiteternes område ansættes og aflønnes efter aftale om eksterne lektorer og undervisningsassistenter ved universiteter m.fl. under Uddannelses- og Forskningsministeriet.
Undervisningsassistenter på professionshøjskoler og erhvervsakademier ansættes og aflønnes efter Finansministeriets cirkulære om timelønnet undervisning.
 Eksterne lektorer ansættes og aflønnes efter Finansministeriets cirkulære om eksterne lektorer ved diplomingeniøruddannelsen og eksportingeniøruddannelsen.
 Ændringer i forhold til det tidligere cirkulære er, at adjunkter og lektorer ved fravær på grund af barsels- eller adoptionsorlov får ret til udskydelse fristen for faglig bedømmelse efter ansøgning.
 Endvidere er alle grundbeløb opskrevet til 31. marts 2012-niveau.
 De med * markerede tillæg i protokollatet er pensionsgivende.
Bemærkninger til de enkelte bestemmelser Det særlige tillæg til lektorer og gæstelektorer er pensionsgivende. Øvrige tillæg er ikke pensionsgivende.
Der henvises i øvrigt til AC-overenskomstens pensionsbestemmelser.
Ad § 7 Såfremt en gæsteingeniørdocent eller -lektor kommer fra en underviser/forskerstilling ved en udenlandsk eller en anden dansk institution, vil ansættelsesperioden normalt højst være af et års varighed.
 Såfremt den pågældende kommer fra en ingeniøransættelse, og derved har erhvervet hovedvægten af sine kvalifikationer ved udviklings-, produktions eller forskningsarbejde i erhvervslivet, vil ansættelsen normalt være mellem 1 og 5 år.
Ikrafttræden Cirkulæret træder i kraft den 16. november 2021 Samtidig ophæves Finansministeriets cirkulære af 20. januar 1997 om stillingsstruktur ved diplomingeniøruddannelsen og eksportingeniøruddannelsen.
Skatteministeriet, Medarbejder- og Kompetencestyrelsen, den 16. november 2021 Hanne Tværmose Andersen Bilag Protokollat til overenskomst for akademikere i staten - Stillingsstruktur ved diplomingeniøruddannelsen og eksport ingeniøruddannelsen I tilknytning til overenskomst for akademikere i staten aftales følgende bestemmelser for overenskomstansatte lærere ved diplomingeniøruddannelsen og eksportingeniøruddannelsen ved universiteter, professionshøjskoler og erhvervsakademier, som er ansat efter reglerne i Undervisningsministeriets notat af 6. november 1996 om stillingsstrukturen ved diplomingeniøruddannelsen og eksportingeniøruddannelsen.
 § 1. Overenskomstansættelse i lærerstillinger sker som adjunkt, lektor, ingeniørdocent, gæsteingeniørdocent, gæstelektor eller amanuensis.
I.
Adjunkter/lektorer § 2. Ansættelse som adjunkt eller lektor sker efter opslag i en adjunkt/lektorstilling.
Stillingerne er normalt varige fuldtidsstillinger.
Ansættelse sker som adjunkt, medmindre den pågældende har erhvervet kvalifikationer svarende til lektorkvalifikationer.
Stk. 2. Inden udløbet af det 3. ansættelsesår afgives en skriftlig vurdering af adjunktens kvalifikationer med henblik på overgang til en lektorstilling.
Ved bedømmelsen skal der foretages en helhedsvurdering af de opnåede kvalifikationer, såvel undervisningsmæssigt som i henseende til det faglige niveau.
 Stk. 3. Såfremt vurderingen er positiv, tildeles stillingsbetegnelsen lektor.
Stk. 4. Er bedømmelsen ikke positiv, kan det aftales, at adjunkten fortsætter yderligere en periode på indtil 2 år, og ny bedømmelse skal finde sted.
Er heller ikke denne bedømmelse positiv, skal adjunkten forlade stillingen med overenskomstmæssigt varsel.
Stk. 5. Såfremt en ansøger til en adjunkt-/lektorstilling har erhvervet sig særlige kvalifikationer af betydning for varetagelsen af stillingen, uden dog at være kvalificeret til straks at kunne ansættes som lektor, kan adjunktansættelsen finde sted for kortere tidsrum end normalt, og lektorbedømmelsen ske på et tidligere tidspunkt end efter de almindelige regler.
Som hovedregel må det dog i disse tilfælde kræves, at vedkommende i mindst 1 år virker som adjunkt forud for ansættelsen som lektor.
 Stk. 6. Ved fravær på grund af barsels- eller adoptionsorlov udskydes fristen for faglig bedømmelse efter ansøgning svarende til fraværsperiodens længde.
 § 3. Til adjunkter ydes et særligt tillæg på 43.900 kr.* årligt.
 § 4. Til lektorer ydes et særligt tillæg på 79.800 kr.* årligt.
§ 5. En adjunkt-/lektorstilling, der er midlertidigt vakant, kan besættes med en vikar.
En sådan ansættelse ophører uden særligt varsel ved udløbet af en på forhånd fastsat periode.
Vikaransættelse som lektor forudsætter en positiv bedømmelse som anført i § 2, stk. 2.
II.
Ingeniørdocenter § 6. Til ingeniørdocenter ydes en pensionsgivende løn svarende til lønnen i lønramme 37.
III.
Gæsteingeniørdocenter og -lektorer § 7. Gæsteingeniørdocenter og -lektorer er tidsbegrænsede stillinger på indtil 5 år.
 Stk. 2. Til gæsteingeniørdocenter ydes en pensionsgivende løn svarende til lønnen i lønramme 37.
 Stk. 3. Til gæstelektorer ydes et særligt tillæg på 79.800 kr.* årligt.
IV.
Amanuensis § 8. Amanuensis er en tidsbegrænset stilling.
Ansættelse sker for en periode af indtil 2 år.
Stillingen finder anvendelse, hvis der er tale om et ekstraordinært undervisningsbehov, der ikke kan opfyldes gennem ansatte i adjunkt /lektorstillinger.
Genansættelse kan finde sted, men en amanuensis kan maksimalt være ansat ved samme institution i 2 år.
Ved udløbet af ansættelsesperioden fratræder den pågældende uden yderligere varsel.
 Stk. 2. Til amanuenser ydes et særligt tillæg på 34.100 kr.* årligt.
V.
Ikrafttræden mv.
 § 9. Ingeniørdocenter, der er ansat før 1. januar 1997, opretholder deres hidtidige lønvilkår.
 § 10. Protokollatet har virkning fra den 1. april 2021.
 Stk. 2. Samtidig ophæves protokollat af 20. januar 1997 mellem Finansministeriet og Akademikernes Centralorganisation om stillingsstruktur ved diplomingeniøruddannelsen og eksportingeniøruddannelsen under Undervisningsministeriet.
 Stk. 3. Protokollatet kan af de underskrivende parter opsiges samtidig med overenskomsten efter reglerne i samme.
Bilag 1 NOTAT OM STILLINGSSTRUKTUR FOR LÆRERE VED DIPLOMINGENIØR-UDDANNELSEN OG EKSPORTINGENIØR UDDANNELSEN, 6. november 1996 - Stillingsstrukturen består af følgende stillingsgrupper: adjunkt/lektor, ingeniørdocent, gæstelektor, gæsteingeniørdocent, amanuensis og deltidsundervisere (ekstern lektor og undervisningsassistent).
ADJUNKT/LEKTOR Ansættelse og kvalifikationskrav Kvalifikationskravet til adjunktstillingen er kandidat- eller ingeniøruddannelse samt tre års relevant praktisk erfaring eller erhvervet ph.d.-grad.
Kvalifikationsniveauet for lektorer skal svare til det, der opnås på grundlag af en 3-årig ansættelse som adjunkt, men vil også kunne være opnået på anden måde.
Stillingerne er normalt varige fuldtidsstillinger.
Ansættelse sker som adjunkt med mindre den pågældende har erhvervet kvalifikationer svarende til lektorkvalifikationer.
Inden udløbet af det 3. ansættelsesår afgives en skriftlig vurdering af adjunktens kvalifikationer med henblik på overgang til lektorstilling.
Ved lektorbedømmelsen skal der foretages en helhedsvurdering af de opnåede kvalifikationer såvel undervisningsmæssige som i henseende til erhvervsfaglige/teoretisk faglige kvalifikationer.
Såfremt vurderingen er positiv, tildeles stillingsbetegnelsen lektor.
Er bedømmelsen ikke positiv, kan det aftales at adjunkten fortsætter yderligere en periode på indtil 2 år, og ny bedømmelse skal finde sted.
Er heller ikke denne bedømmelse positiv, skal adjunkten forlade stillingen med overenskomstmæssigt varsel.
Såfremt ansøgeren til en adjunkt/lektorstilling har erhvervet sig de særlige kvalifikationer af betydning for varetagelsen af stillingen, uden dog at være kvalificeret til straks at kunne ansættes som lektor, kan adjunktansættelsen finde sted for kortere tidsrum end normalt, og lektorbedømmelsen ske på et tidligere tidspunkt end efter de almindelige regler.
Som hovedregel må det dog i disse tilfælde kræves, at vedkommende i mindst 1 år virker som adjunkt forud for ansættelsen som lektor.
Stillingsindhold Stillingsindholdet er undervisning, faglig udvikling og tilsvarende opgaver inden for institutionens formål samt deltagelse i udviklingsprojekter efter institutionens nærmere bestemmelse.
I adjunkttiden skal institutionen sikre, at adjunkten får systematisk supervision og vejledning.
Denne opgave varetages på lektor/ingeniørdocentniveau, og institutionen fastsætter det nærmere indhold og omfang heraf.
I lektoransættelsen indgår supervisionsforpligtelse.
INGENIØRDOCENT Ingeniørdocentstillingen er en varig stilling ved diplomingeniøruddannelsen og eksportingeniøruddannelsen til undervisning og udviklingsarbejde.
Fordelingen mellem de forskellige opgaver kan for den enkelte ingeniørdocent i perioder variere efter institutionens bestemmelse.
Ansættelse og kvalifikationskrav Der skal ved besættelsen af stillingen lægges afgørende vægt på, om ansøgeren har dokumenteret undervisningserfaring/formidlingserfaring på højt niveau samt udviklingsarbejde eller videnskabelig produktion på højt niveau, herunder videreudvikling af fagområdet.
Erhvervsmæssig beskæftigelse, der har givet tilsvarende forudsætninger for varetagelse af arbejdsopgaverne knyttet til stillingen, kan indgå i vurderingen.
 Der lægges herudover vægt på en vurdering af vedkommendes varetagelse af projektledelse, undervisningstilrettelæggelse og evt. andre ledelsesfunktioner.
 I særlige tilfælde kan der - afhængig af fagets art - lægges vægt på andre kriterier, f.eks. en original og konstruktiv indsats eller andet publiceret arbejde på højt niveau.
Stillingsindhold Arbejdsopgaverne vil typisk omfatte undervisning og udviklingsarbejde på højt fagligt niveau, faglig og pædagogisk fornyelse, herunder at omsætte ny viden til ajourføring af uddannelserne, udvikling af nye uddannelsestilbud og faglige specialer, udbygning og koordinering indadtil og udadtil af fagligt samarbejde, pædagogisk vejledning/supervision af adjunkter samt bedømmelsesarbejde og andre opgaver inden for institutionens formål.
GÆSTELEKTOR Gæstelektor er en tidsbegrænset stilling på indtil 5 år.
Kvalifikationsniveauet skal svare til lektorniveau.
 Såfremt den pågældende kommer fra en underviser/ forskerstilling fra en udenlandsk eller anden dansk institution vil ansættelsesperioden normalt højst være af et års varighed.
 Såfremt den pågældende kommer fra en ingeniør ansættelse eller tilsvarende, og derved har erhvervet hovedvægt af sine kvalifikationer ved udviklings-, produktions- eller forskningsarbejde i erhvervslivet, vil ansættelsen normalt være mellem 1 og 5 år.
GÆSTEINGENIØRDOCENT Gæsteingeniørdocent er en tidsbegrænset stilling på indtil 5 år.
Kvalifikationsniveauet skal svare til ingeniørdocentniveau.
 Såfremt den pågældende kommer fra en underviser/ forskerstilling fra en udenlandsk eller anden dansk institution vil ansættelsesperioden normalt højst være af et års varighed.
 Såfremt den pågældende kommer fra en ingeniør ansættelse eller tilsvarende, og derved har erhvervet hovedvægt af sine kvalifikationer ved udviklings-, produktions- eller forskningsarbejde i erhvervslivet, vil ansættelsen normalt være mellem 1 og 5 år.
AMANUENSIS Amanuensisstillingen er en tidsbegrænset fuldtidsstilling.
 Stillingen finder anvendelse, hvor der er tale om et ekstraordinært undervisnings-behov, der ikke kan opfyldes gennem ansatte i adjunkt/lektorstillinger.
Ansættelse og kvalifikationskrav Ansættelse sker for en periode af indtil 2 år.
Genansættelse kan finde sted, men en amanuensis kan maksimalt være ansat ved samme institution i 2 år.
Kvalifikations-niveauet er en kandidat- eller ingeniøruddannelse.
Ved udløbet af ansættelses-perioden fratræder den pågældende uden yderligere varsel.
Stillingsindhold Stillingens hovedindhold er undervisning.
En mindre del af arbejdstiden kan anvendes til faglig udvikling samt varetagelse af andre opgaver.
Der bør tilstræbes, at arbejdet får et indhold, der kan være meritgivende ved ansættelse som adjunkt/lektor DELTIDSUNDERVISERE Deltidsansatte lærere kan ansættes til dækning af undervisningsbehov, som ikke varetages af ansatte i ovennævnte stillinger.
 Deltidsunderviserne omfatter:
 Undervisningsassistenter og  Eksterne lektorer UNDERVISNINGSASSISTENT Undervisningsassistentstillingen er en deltidsstilling med henblik på selvstændig varetagelse af undervisningsopgaver normalt af elementær karakter eller undervisning, der supplerer undervisning varetaget på adjunkt-, lektor- eller ingeniørdocentniveau.
Ansættelse og kvalifikationskrav Stillingerne besættes for en periode på indtil 3 år.
Genansættelse kan finde sted.
 Det konkrete timetal mv. aftales for hvert semester inden for de aftalte rammer herfor.
 Kvalifikationsniveauet er normalt en kandidat eller ingeniøruddannelse.
Stillingsindhold Undervisningsassistenten varetager selvstændig undervisning inden for vedkommende fag efter institutionens bestemmelse.
 Undervisningsassistenten skal have særlig tilladelse til at fungere som eksaminator.
EKSTERN LEKTOR En ekstern lektorstilling er en deltidsstilling med henblik på varetagelse af kvalificerede undervisningsopgaver.
Ansættelse og kvalifikationskrav En ekstern lektor ansættes normalt for en periode på tre år.
Der er mulighed for forlængelse med yderligere perioder.
 Det konkrete timetal og eksamensdeltagelse m.v. aftales for hvert semester inden for de aftalte rammer herfor.
Kvalifikationsniveauet er normalt en kandidat eller ingeniøruddannelse samt yderligere kvalifikationer, der kan dreje sig om særlige specialer og kundskaber, særlig praksiserfaring, eller andre særlige kvalifikationer på højt niveau.
Undervisningsmæssige kvalifikationer indgår i bedømmelsesgrundlaget.
Stillingsindhold Den eksterne lektor skal selvstændigt tilrettelægge og gennemføre undervisning og undervisningsforløb efter institutionens bestemmelse, herunder også give forelæsning og tilrettelægge og gennemføre eksaminer og andre evalueringer.
Bilag AFTALE MELLEM FINANSMINISTERIET OG AKADEMIKERNES CENTRALORGANISATION (TJENESTEMANDSUDVALGET) OM VEDERLAG TIL MEDLEMMER AF FAGLIGE BEDØMMELSES UDVALG VED DIPLOMINGENIØRUDDANNELSEN OG EKSPORTINGENIØRUDDANNELSEN - I henhold til § 45, stk. 1, i lov om tjenestemænd i staten, folkeskolen og folkekirken, jf. lovbekendtgørelse nr. 681 af 2. oktober 1986 samt i henhold til § 2, stk. 2, i den mellem Ministeriet for Statens Lønnings- og Pensionsvæsen og tjenestemændenes centralorganisationer indgåede hovedaftale af 27. oktober 1969 aftales følgende:
 § 1. Aftalen finder anvendelse for institutioner, der er omfattet af protokollat om stillingsstruktur ved diplomingeniøruddannelsen og eksportingeniøruddannelsen.
 § 2. Til eksterne medlemmer af faglige bedømmelsesudvalg til besættelse af ingeniørdocentstillinger, lektorstillinger og adjunktstillinger ydes betaling efter sats A i Finansministeriets cirkulære om vederlæggelse af censorvirksomhed med følgende antal censortimer:
 Besættelse af ingeniørdocentstillinger:
6 censortimer plus 2 censortimer pr. ansøger.
Der kan dog højst ydes betaling for i alt 37 censortimer pr. bedømmelse.
 Besættelse af lektorstillinger:
3 censortimer plus 1½ censortime pr. ansøger.
Der kan dog højst ydes betaling for i alt 25 censortimer pr. bedømmelse.
 Besættelse af adjunktstillinger:
3 censortimer plus 1 censortime pr. ansøger.
Der kan dog højst ydes betaling for i alt 20 censortimer pr. bedømmelse.
 § 3. Aftalen har virkning fra 1. januar 1997 og kan opsiges samtidig med overenskomsten efter reglerne i samme.
Bilag CIRKULÆRE OM EKSTERNE LEKTORER VED DIPLOMINGENIØRUDDANNELSEN OG EKSPORTINGENIØRUDDANNELSEN - Herved meddeles det, at Finansministeriet og Akademikernes Centralorganisation har indgået vedlagte aftale om eksterne lektorer ved diplomingeniøruddannelsen og eksportingeniøruddannelsen.
Aftalen, der har virkning fra 1. august 1994, træder i stedet for den hidtidige aftale om eksterne lektorer ved teknika.
 Opmærksomheden henledes på, at der med virkning fra 1. august 1994 er sket en ændring af forberedelsesfaktoren, jf. § 3, stk. 2.
 Finansministeriets cirkulære af 6. december 1991 ophæves med virkning fra 1. august 1994.
Finansministeriet Den 20. januar 1997 P.
M.V.
E.
B.
Marianne Hansen Bilag AFTALE MELLEM FINANSMINISTERIET OG AKADEMIKERNES CENTRALORGANISATION OM EKSTERNE LEKTORERS ANSÆTTELSESFORHOLD VED DIPLOMINGENIØRUDDANNELSEN OG EKSPORTINGENIØRUDDANNELSEN - § 1. Ansættelse Ansættelse som ekstern lektor sker normalt for 3 år ad gangen.
I særlige tilfælde kan ansættelse ske for en kortere periode.
 Stk. 2. Ingen kan være ansat i en hovedstilling som lærer og som ekstern lektor ved samme institution.
 Stk. 3. Et ledigt lektorat skal opslås, medmindre det besættes ved genansættelse af den hidtidige lektor.
 Stk. 4. Ansættelse som ekstern lektor forudsætter, at vedkommende efter fagkyndig bedømmelse i henhold til bestemmelserne herom er erklæret for kvalificeret hertil.
 Stk. 5. Lektoren modtager ved ansættelsen et ansættelsesbrev samt et eksemplar af nærværende aftale.
§ 2. Arbejdsområde Arbejdsområdet for de eksterne lektorer vil hovedsagelig bestå i at give forelæsninger og anden selvstændig undervisning på højt niveau, udarbejde og rette opgaver til den løbende undervisning og til skriftlig eksamen samt eksaminere ved eksaminer og andre prøver.
§ 3. Arbejdsomfang Før hvert semesters begyndelse foretages en opgørelse over det antal arbejdstimer, som vil påhvile lektoren.
I opgørelsen medregnes tidsforbrug til egentlige undervisningstimer, vejledning, udarbejdelse af opgaver, der ikke indgår i den løbende undervisning, opgaveretning i den løbende undervisning og ved skriftlig eksamen, mundtlige eksaminationer, ledelse af seminarer o.l.
Endvidere medregnes den tid, der påregnes at medgå til forberedelse af forelæsninger og anden egentlig undervisning.
 Stk. 2. Til hver forelæsning eller hertil svarende undervisningstime medregnes 2 1/2 time til forberedelse.
Stk. 3. Til mundtlig eksamination fastsættes forberedelsestiden til maksimalt 1 time pr. eksaminationstime.
 Stk. 4. Eventuelt tidsforbrug til deltagelse i møder i kollegiale organer medregnes ikke.
 § 4.
 På grundlag af den i § 3 nævnte opgørelse fastsættes forud for hvert semester det samlede antal arbejdstimer, som det i det pågældende semester vil påhvile vedkommende lektor at varetage.
Stk. 2. Det arbejdstimetal, der er forbundet med en ekstern lektors undervisning kan ikke overstige 500 timer årligt.
Såfremt det af hensyn til undervisningens tilrettelæggelse eller gennemførelse er nødvendigt at overdrage en lektor et højere arbejdstimetal end forannævnt, kan der fastsættes et højere arbejdstimetal, der dog maksimalt kan udgøre 780 timer årligt.
Tillægges en lektor et højere timetal end 500 timer årligt, orienteres vedkommende forhandlingsberettigede organisation herom.
Orienteringen skal indeholde en begrundelse.
 Stk. 3. Det meddeles lektoren på et så tidligt tidspunkt som muligt, hvad antallet af arbejdstimer i det kommende semester vil udgøre.
§ 5. Aflønning Timelønnen pr. arbejdstime udgør 140,51 kr. i grundbeløb (niveau 1. oktober 1984).
 Stk. 2. Den i stk. 1 nævnte timeløn reguleres i overensstemmelse med den for statens tjenestemænd gældende lønjusteringsaftale.
 § 6.
 Det samlede vederlag for det enkelte semester udgør timelønnen multipliceret med antallet af arbejdstimer, jf. § 4.
 Stk. 2. Beløbet udbetales i semesteret normalt månedsvis bagud med 1/5, idet der ikke udbetales vederlag i månederne juli og august.
§ 7. Sygdom For personer, der i ansættelsesperioden er fuldtidsbeskæftiget andetsteds, eller som inkl. den timelønnede beskæftigelse har mere end fuld beskæftigelsesgrad, gælder, at timer, der aflyses på grund af sygdom eller andet lektoren utilregneligt forhold, i videst muligt omfang skal læses senere.
Sygdom kan kræves dokumenteret ved lægeattest.
§ 8. Barsel og adoption Der ydes løn under barsel og adoption efter de for statens tjenestemænd gældende regler.
Denne bestemmelse gælder ikke for personer, der i ansættelsesperioden er fuldtidsbeskæftiget andetsteds.
Til personer, der har deltidsbeskæftigelse andetsteds, ydes ikke løn under barsel og adoption, i det omfang den pågældende inkl. den timelønnede beskæftigelse har mere end fuld beskæftigelsesgrad.
 Stk 2. Løn under barsel og adoption kan dog længst ydes indtil ansættelsesperiodens udløb.
§ 9. Barns første sygedag Styrelsen kan give en ansat hel eller delvis tjenestefrihed uden lønafkortning til pasning af et sygt barn, når 1. det er barnets første sygedag, 2. hensynet til barnets forhold gør dette nødvendigt, 3. forholdene på tjenestestedet tillader det, 4. barnet er under 18 år, og 5. barnet er hjemmeværende.
 Stk. 2. Sygelisten suppleres med oplysning om fravær på grund af barns første sygedag.
 Stk. 3. Ordningen kan for den enkelte inddrages ved misbrug.
 Stk. 4. For personer, der i ansættelsesperioden er fuldtidsbeskæftiget andetsteds, eller som inkl. den timelønnede beskæftigelse har mere end fuld beskæftigelsesgrad, gælder samme regler om læsning af aflyste timer som nævnt i § 7.
§ 10. Feriegodtgørelse Feriegodtgørelse ydes i overensstemmelse med ferielovens bestemmelser med 12 1/2 pct. af den udbetalte løn.
 § 11. Opsigelse mv.
I ansættelsesperioden kan opsigelse finde sted.
Varslet er fra den ansættende myndigheds side 2 måneder til udløbet af et semester og fra den ansattes side 1 måned til den 1. i en måned.
 Stk. 2. Ansættelsesforholdet ophører ved ansættelsesperiodens udløb, med mindre genansættelse har fundet sted.
§ 12. Ikrafttræden Denne aftale har virkning fra 1. august 1994.
 Stk. 2. Samtidig med denne aftales ikrafttræden ophæves aftale af 15. november 1991 om eksterne lektorers ansættelsesforhold ved teknika.
