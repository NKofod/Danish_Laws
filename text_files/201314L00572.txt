Betænkning afgivet af Udvalget for Udlændinge- og Integrationspolitik den 11. marts 2014 Betænkning over Forslag til lov om ændring af repatrieringsloven (Indførelse af permanent ordning med forhøjet etableringshjælp og supplerende reintegrationsbistand, ændret fordeling af udbetaling af etableringshjælp m.v.) [af social-, børne- og integrationsministeren (Annette Vilhelmsen)]:
1. Ændringsforslag Ministeren for børn, ligestilling, integration og sociale forhold har stillet 6 ændringsforslag til lovforslaget, herunder om deling af lovforslaget.
2. Udvalgsarbejdet Lovforslaget blev fremsat den 22. januar 2014 og var til 1. behandling den 28. januar 2014. Lovforslaget blev efter 1. behandling henvist til behandling i Udvalget for Udlændinge- og Integrationspolitik.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og social-, børne- og integrationsministeren sendte den 11. december 2013 dette udkast til udvalget, jf.
UUI alm. del  bilag 26. Den 22. januar 2014 sendte social-, børne- og integrationsministeren de indkomne høringssvar og et notat herom til udvalget.
Spørgsmål Udvalget har stillet 6 spørgsmål til social-, børne- og integrationsministeren til skriftlig besvarelse, som denne har besvaret, og 2 spørgsmål til ministeren for børn, ligestilling, integration og sociale forhold til skriftlig besvarelse, som denne har besvaret.
3. Indstillinger og politiske bemærkninger Udvalget indstiller ændringsforslag nr. 1 om deling af lovforslaget til vedtagelse.
 Et flertal i udvalget (S, RV, SF og EL) indstiller de under A og B nævnte lovforslag til vedtagelse med de stillede ændringsforslag.
 Socialdemokratiets medlemmer af udvalget har noteret sig, at ingen af svarene på de under udvalgsarbejdet stillede spørgsmål indikerer, at der sker misbrug af de ydelser, personerne modtager i forbindelse med repatriering til oprindelseslandene.
Et mindretal i udvalget (V, DF, LA og KF) indstiller det under A nævnte lovforslag til vedtagelse med de stillede ændringsforslag.
Mindretallet indstiller det under B nævnte lovforslag til forkastelse ved 3. behandling.
Mindretallet vil stemme for de stillede ændringsforslag.
Mindretallet er positiv over for en indførelse af en permanent ordning med forhøjet etableringshjælp og supplerende reintegrationsbistand.
Partierne ønsker at give et gunstigt alternativ til en tilværelse i Danmark for de udlændinge, som gerne vil vende tilbage til deres hjemland.
Det mener partierne at en permanentgørelse af ordningen er med til at sikre.
Partierne kan derfor stemme for det under A nævnte lovforslag.
Partierne er desuden åbne for fremadrettet at drøfte mulighederne for at forbedre ordningen, så den fortsætter med at være et godt tilbud til herboende udlændinge.
 Partierne kan derimod ikke støtte det under B nævnte lovforslag, som omhandler en ændring i fordelingen af udbetalingen af etableringshjælpen, en ændring af formuegrænsen, og at det bliver muligt at genoptage en afslået ansøgning om reintegrationsbistand, idet partierne mener, at disse ændringer kan medføre en øget risiko for, at ordningen bliver misbrugt, og partierne mener ikke, at regeringen i sine svar til udvalget har sandsynliggjort, at et sådant misbrug ikke vil finde sted.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af ministeren for børn, ligestilling, integration og sociale forhold, tiltrådt af udvalget:
 1) Lovforslaget deles i to lovforslag med følgende titler og indhold:
 A. »Forslag til lov om ændring af repatrieringsloven (Indførelse af permanent ordning med forhøjet etableringshjælp og supplerende reintegrationsbistand)« omfattende § 1, nr. 1 og 6, og § 2.
 B. »Forslag til lov om ændring af repatrieringsloven (Ændret fordeling af udbetaling af etableringshjælp, ændrede formuegrænser ved vurdering af egne midler, mulighed for i særlige tilfælde at genoptage en ansøgning om reintegrationsbistand og justering af reintegrationsbistanden til visse lande)« omfattende § 1, nr. 2-6, og § 2.
[Deling af lovforslaget] b Ændringsforslag til det under A nævnte lovforslag Til § 1 2) Nr. 6 affattes således:
 »6. § 14, stk. 2, affattes således:
»Stk. 2. De beløb, der er nævnt i § 7, stk. 2, nr. 4, er fastsat i 2014-niveau og reguleres fra og med 2015 en gang årligt den 1. januar med satsreguleringsprocenten efter lov om en satsreguleringsprocent.«« [Redaktionel ændring som følge af ændringsforslag nr. 1 om deling af lovforslaget] Til § 2 3) I stk. 1 ændres »marts« til: »april«.
[Udskydelse af ikrafttrædelsestidspunktet] c Ændringsforslag til det under B nævnte lovforslag Til § 1 4) Efter nr. 4 indsættes som nyt nummer:
»01. I § 10, stk. 5, der bliver stk. 6, ændres »stk. 6« til: »stk. 7«.« [Konsekvens af lovforslagets § 1, nr. 4] 5) Nr. 6 affattes således:
 »6. I § 14 indsættes som stk. 3:
»Stk. 3. De beløb, der er nævnt i § 7, stk. 3, er fastsat i 2014-niveau og reguleres fra og med 2015 en gang årligt den 1. januar med satsreguleringsprocenten efter lov om en satsreguleringsprocent.«« [Redaktionel ændring som følge af ændringsforslag nr. 1 om deling af lovforslaget] Til § 2 6) I stk. 1 ændres »marts« til: »april«.
[Udskydelse af ikrafttrædelsestidspunktet] Bemærkninger Til nr. 1 Under Folketingets behandling af lovforslaget har der vist sig forskellige holdninger til lovforslagets forskellige elementer.
Det foreslås derfor, at lovforslaget deles, således at forslaget om indførelse af en permanent ordning med forhøjet etableringshjælp og supplerende reintegrationsbistand udskilles fra de øvrige dele af lovforslaget om ændret fordeling af udbetaling af etableringshjælp, ændrede formuegrænser ved vurdering af egne midler, mulighed for i særlige tilfælde at genoptage en ansøgning om reintegrationsbistand og justering af reintegrationsbistanden til visse lande.
Lovforslaget foreslås derfor delt op i to selvstændige lovforslag, der kan vedtages hver for sig.
Til nr. 2 og 5 Bestemmelserne er redaktionelle og følger af ændringsforslag nr. 1.
Til nr. 3 og 6 Udvalget har fremsat ønske om længere tid til behandlingen.
Det foreslås derfor, at ikrafttrædelsesdatoen både for det under A nævnte lovforslag og for det under B nævnte lovforslag udskydes til den 1. april 2014.
Til nr. 4 Der er tale om en teknisk konsekvensændring som følge af lovforslagets § 1, nr. 4. Ved lovforslagets § 1, nr. 4 indsættes et nyt stk. 4 i § 10 i repatrieringsloven, således at stk. 4-7 i § 10 herefter bliver stk. 5-8. Det nuværende stk. 6 bliver herefter stk. 7.
Trine Bramsen (S) Troels Ravn (S) fmd.
Karen J.
Klint (S) Lennart Damsbo-Andersen (S) Anne Sina (S) Mette Reissmann (S) Jeppe Bruus (S) Zenia Stampe (RV) Liv Holm Andersen (RV) Marlene Borst Hansen (RV) Karina Lorentzen Dehnhardt (SF) Pernille Vigsø Bagge (SF) Johanne Schmidt-Nielsen (EL) Pernille Skipper (EL) Jørgen Arbo-Bæhr (EL) Jakob Engel-Schmidt (V) Peter Christensen (V) Karen Ellemann (V) Michael Aastrup Jensen (V) Fatma Øktem (V) Karen Jespersen (V) Karsten Lauritzen (V) Inger Støjberg (V) Martin Henriksen (DF) Peter Skaarup (DF) nfmd.
Christian Langballe (DF) Marie Krarup (DF) Merete Riisager (LA) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 117 Bilagsnr.
