Nyt om arbejdsskader - et ildebefindende  

 på arbejdspladsen kan udløse en arbejdsskade Sagerne En medarbejder får det pludseligt dårligt,  

 mens hun er ved at hjælpe en beboer.
Medarbejderen sætter sig ned  

 på toilettet, besvimer og glider ned på gulvet og rammer i faldet  

 en dørkarm.
Tilfældet blev afvist som en arbejdsulykke, idet  

 besvimelsestilfældet og faldet ikke blev fremkaldt af arbejdet eller de  

 forhold, hvorunder arbejdet foregår.
Følgerne efter faldet blev  

 heller ikke forværret af særlige forhold ved arbejdspladsen.  

 Hændelsesforløbet afveg ikke fra, hvad man i forbindelse med en  

 besvimelse kan komme ud for under private forhold.
En medarbejder i et køkken føler sig  

 pludselig sløj og går uden for på gaden for at  

 trække frisk luft.
Hun besvimer og falder om.
Ved faldet knækker  

 hun en tand.
Tilfældet blev afvist som en arbejdsulykke, da  

 arbejdsforholdene ikke forværrede følgerne af et  

 ildebefindende.
En medarbejder deltager i en konference på et  

 kursuscenter.
Om aftenen er der socialt samvær i et lokale i  

 kælderetagen.
Medarbejderen får et ildebefindende og går ud  

 for at få frisk luft.
Han besvimer på gangen uden for lokalet og  

 falder ned af trappen og slår hovedet mod betongulvet.
Han får  

 derved en hjernerystelse.
Dette blev anerkendt som en arbejdsulykke, da  

 arbejdsforholdene forværrede følgerne af et ildebefindende.
 En buschauffør får under buskørsel et  

 ildebefindende og kører galt, hvorved hun bl.a. pådrager sig en  

 hjernerystelse.
 Tilfældet blev anerkendt som en arbejdsulykke, da  

 den pågældende var udsat for en pludselig skadelig  

 påvirkning i form af et ildebefindende og efterfulgt af en  

 påkørsel.
Der blev lagt vægt på indretningen af  

 arbejdspladsen.
Det forhold, at den pågældende kørte bus,  

 var en forudsætning for den indtrufne skade.
Et ildebefindende fik et  

 alvorligt udfald som følge af de forhold, hvorunder arbejdet  

 foregik.
Kommentar Efter arbejdsskadesikringsloven har man ret til erstatning  

 for skader, der skyldes arbejdet eller de forhold, som arbejdet foregår  

 under.
Et ildebefindende på arbejdspladsen kan føre  

 til fald eller andre skader på arbejdspladsen.
Under visse  

 omstændigheder kan sådanne skader som følge af et  

 ildebefindende anerkendes som en arbejdsskade.
 Det gælder, hvis et ildebefindende er  

 forårsaget af forhold i arbejdsmiljøet, fx iltmangel,  

 stærk varme, forgiftninger mv.
Men ofte skyldes et ildebefindende ikke arbejdsforholdene,  

 men derimod forhold hos den pågældende selv.
Når dette er  

 tilfældet, vil et ildebefindende og følgerne deraf ikke kunne  

 anerkendes, medmindre skaderne er blevet alvorligere netop på grund af  

 arbejdsforholdene.
 Yderligere oplysninger kan fås hos konsulent  

 Annemette Thorsteinsson.
 Vi udsender hvert kvartal oplysninger om udviklingen i  

 antallet af anmeldte arbejdsskader og om sagsbehandlingstiden for forskellige  

 typer af sager, der behandles i Arbejdsskadestyrelsen - se vedlagte  

 bilag.
 Yderligere oplysninger kan fås hos budget- og  

 statistikchef Carl Georg Röser.
