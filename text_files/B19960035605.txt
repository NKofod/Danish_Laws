 I medfør af § 2, stk. 2, i lov nr. 1076 af 20. december 1995 om  

 sektorforskningsinstitutioner fastsættes:
 § 1.  Bekendtgørelsen gælder for følgende  

 sektorforskningsinstitutioner:
Statens Byggeforskningsinstitut Bornholms Forskningscenter Center for Sprogteknologi Dansk Rumforskningsinstitut Forskningscenter Risø Center for Freds- og Konfliktforskning Danmarks Fiskeriundersøgelser Statens Husdyrbrugsforsøg Statens Jordbrugs- og Fiskeriøkonomiske Institut Statens Planteavlsforsøg Statens Skadedyrlaboratorium Danmarks og Grønlands Geologiske Undersøgelse ( GEUS) Danmarks Miljøundersøgelser Forskningscentret for Skov & Landskab Socialforskningsinstituttet Dansk Institut for Klinisk Epidemiologi Danmarks Pædagogiske Institut Vedtægtens indhold § 2.  Bestyrelsen udarbejder en vedtægt for  

 institutionen.
En vejledende model til en standardvedtægt er vedhæftet som  

 bilag 1.
 Stk. 2.  Vedtægten indeholder centrale oplysninger om  

 institutionen: Navn, hjemsted, formål, overordnede opgaver og ledelse,  

 herunder bestyrelsens sammensætning og størrelse.
 § 3.  Institutionens vedtægt godkendes af vedkommende  

 minister.
Bestyrelsens konstituering § 4.  Bestyrelsen udpeges af den minister, under hvis  

 område institutionen hører, jf. lovens § 3, stk. 2. Af vedtægten fremgår  

 bestyrelsens størrelse, sammensætning og udpegningsperiode.
Stk. 2.  Formanden og bestyrelsens flertal skal være  

 uafhængige af vedkommende minister, jf. lovens § 3, stk. 2. Den samlede  

 kompetence, der skal være repræsenteret i bestyrelsen, angives.
Herudover  

 angives:
1. Antallet af bestyrelsesmedlemmer, der udpeges på  

 grund af deres videnskabelige kvalifikationer.
Disse udpeges efter  

 indstilling fra forskningsministeren, jf. lovens § 3, stk. 3.
 2. Antallet af medlemmer, der vælges af og blandt  

 medarbejderne på institutionen, jf. lovens § 3, stk. 4.
 3. Om der er begrænsninger i muligheden for at blive  

 genudpeget for alle eller dele af bestyrelsens medlemmer.
 4. At formanden udpeges af vedkommende minister.
Bestyrelsens opgaver § 5.  Bestyrelsen varetager den overordnede ledelse af  

 institutionen, jf. lovens § 3. Af vedtægten skal det fremgå, 1. at bestyrelsen godkender institutionens  

 arbejdsprogrammer og budget inden for de rammer, som vedkommende minister har  

 fastlagt, jf. lovens § 3, stk.1, 2. at bestyrelsen i dette arbejde skal påse, at der  

 tages højde for de forsknings-, udviklings-, udrednings- og  

 rådgivningsopgaver, som vedkommende minister har anmodet institutionen om at  

 løse i planlægningsperioden, jf. lovens § 6.
 § 6.  Institutionen kan mod betaling påtage sig  

 løsning af forsknings-, udviklings-, udrednings- og rådgivningsopgaver, jf.  

 lovens § 6, stk. 2. Det skal fremgå af vedtægten, at det af hensyn til  

 institutionens langsigtede videnopbygning påhviler bestyrelsen at påse, at  

 der er en passende balance mellem institutionens basismidler og øvrige  

 midler, som institutionen får tilført.
Stk. 2.  Det skal endvidere fremgå af vedtægten, 1. at institutionen skal deltage i uddannelsen af  

 forskere inden for sit arbejdsområde, jf. lovens § 7, 2. at institutionen kan deltage i nationale og  

 internationale forskningsprogrammer og modtage midler fra forskningsråd,  

 fonde og lignende, jf. lovens § 8, 3. at bestyrelsen godkender, at institutionens  

 udgifter og indtægter, som de fremgår af regnskabet, er afholdt i henhold til  

 budgettet, 4. at bestyrelsen har pligt til at udarbejde og  

 offentliggøre strategiplaner for institutionens forskning dækkende en  

 passende årrække, 5. at bestyrelsen godkender institutionens  

 årsberetning, 6. at bestyrelsen træffer afgørelse i enkeltsager, der  

 efter institutionens forhold er af usædvanlig karakter eller af vidtrækkende  

 betydning.
§ 7.  Vedtægten skal indeholde regler for bestyrelsens  

 arbejde, herunder 1. hvordan bestyrelsen sekretariatsbetjenes og 2. hvorvidt der kan ydes honorar til  

 bestyrelsesmedlemmer.
Direktion § 8.  Institutionens daglige ledelse, herunder  

 personaleledelsen, varetages af en direktion, jf. lovens § 4, stk. 1. Det  

 skal fremgå af vedtægten, at denne ledelse udøves med ansvar overfor  

 bestyrelsen, og at det omfatter ansvaret for, at institutionen administreres  

 i overensstemmelse med gældende lovgivning, de for institutionen gældende  

 administrative bestemmelser og afgørelser, samt kollektive overenskomster og  

 aftaler.
Udvalg § 9.  Institutionen kan nedsætte særlige udvalg,  

 herunder forskningsudvalg, jf. lovens § 5. Disse udvalg kan ikke tillægges  

 selvstændig kompetence, men arbejder under bestyrelsens eller direktionens  

 ansvar.
Stk.2.  Det angives i vedtægten, at 1. bestyrelsen kan nedsætte faste udvalg og ad hoc  

 udvalg og træffe beslutning om disses størrelse, arbejdsområde og  

 sammensætning og, at 2. direktionen kan nedsætte faste udvalg og ad hoc  

 udvalg og træffe beslutning om disses størrelse, arbejdsområde og  

 sammensætning.
Ændring af vedtægten § 10.  Ændringer af vedtægten udarbejdes af  

 bestyrelsen og godkendes af vedkommende minister.
 Stk. 2.  Grundlæggende ændringer i institutionens formål  

 sker ved ændringer i vedtægten efter en bred høring af alle interesserede  

 parter.
Vedtægtens ikrafttræden § 11.  Vedtægten er gyldig, når den er underskrevet af  

 vedkommende minister og formanden for institutionens bestyrelse.
Det skal af  

 vedtægten fremgå, hvornår den træder i kraft.
 § 12.  Bekendtgørelsen træder i kraft den 20. maj  

 1996.
Forskningsministeriet, den 7. maj 1996 Frank Jensen / Edel Bregnbæk Bilag Vejledende model(* 1) til brug ved udarbejdelse af vedtægter for  

 sektorforskningsinstitutioner, der er omfattet af lov om  

 sektorforskningsinstitutioner Navn, hjemsted og ressortministerium Institutionens Formål Sektorforskningsinstitutionen har som hovedopgave på et fagligt  

 forsvarligt grundlag at medvirke ved udvikling af de områder, der hører under  

 institutionen.
Institutionens arbejdsområde Særlige forskningsopgaver - evt. lovbestemte.
 Oplysninger om hvilke særlige forhold der evt. gør sig gældende for den  

 enkelte institution, myndighedsforpligtelser - kontrol- tilsyn,  

 hemmeligholdelse, sikkerhed mm.
Institutionens opgaver Forskeruddannelse - deltage i uafhængige evalueringer af institutionens  

 forsknings- og formidlingsvirksomhed, offentliggøre forskningsresultater,  

 formidling, evt. standardisering/certificering mm.
Institutionens kompetence Kan deltage i forskningsprogrammer, nationale og internationale, og kan  

 forske for midler fra forskningsråd, fonde og lignende.
Kan mod vederlag  

 påtage sig løsning af forsknings-, udviklings-, og rådgivningsopgaver for  

 offentlige og private rekvirenter.
Bestyrelsen Formanden og bestyrelsens medlemmer udpeges af ressortministeren.
 Formanden og et flertal af bestyrelsesmedlemmerne skal være uafhængige af  

 ressortministeriet.
 Forskningsministeren indstiller - efter udtalelse fra de statslige  

 forskningsråd - de medlemmer, der udpeges på grundlag af deres videnskabelige  

 kvalifikationer.
 Bestyrelsens størrelse og sammensætning:
Antal bestyrelsesmedlemmer - deres særlige opgaver (forskningsområde-  

 institutionstilknytning eller andet) Antal medarbejderrepræsentanter Evt suppleanter Evt. tilforordnede Funktionsperiode Regler for genvalg Regler for udskiftning i utide Ligestillingslovens intentioner skal søges opfyldt.
Bestyrelsens ansvar og kompetence Afgiver indstilling til ressortministeren om ansættelse af direktører.
 Godkender arbejdsprogrammer, strategiplaner og formidlingsplaner.
Godkender samarbejdsaftaler, kontrakter mm. i tilfælde af, at disse  

 engagementer har vidtrækkende betydning for institutionen. (Evt.  

 beløbsgrænse.) Godkender institutionens politik på centrale områder. (F.eks.  

 personalepolitik og sikkerhedspolitik.) Sikrer evaluering af institutionens arbejde.
 Kan nedsætte forskningsudvalg og andre udvalg.
 Skal sikre rimelig balance mellem opgaver finansieret ved basisbevillinger  

 og andre opgaver.
 Godkender budget.
 Godkender udgifternes afholdelse i henhold til budgettet.
 Godkender (årlig) beretning, der afgives til vedkommende minister.
Bestyrelsens møder Antal Dagsorden Protokol Sekretariatsbetjening (* 1) Modellen tjener alene som huskeliste.
Bestyrelsen arbejdsform (forretningsorden) Bestyrelsen fastsætter selv sin forretningsorden Andet Oplysning om hvorvidt der kan ydes honorar til formand og  

 bestyrelsesmedlemmer.
Daglig ledelse Direktionen ansættes af ressortministeren efter indstilling fra  

 bestyrelsen.
 Hvis der er flere direktører, udpeges en af disse til administrerende  

 direktør, som har det øverste ansvar.
 Direktionen varetager den daglige ledelse under ansvar over for  

 bestyrelsen.
 Varetager forskningsledelse.
 Ansætter og afskediger videnskabeligt og ikke-videnskabeligt personale.
 Repræsenterer institutionen udadtil i det daglige.
 Foretager dispositioner indenfor de retningslinier, bestyrelsen har  

 fastsat.
 Orienterer løbende bestyrelsen om opfyldelse af planerne og de økonomiske  

 mål.
 Træffer beslutning om samarbejdsaftaler med eksterne partnere.
 Er ansvarlig for, at administrationen er i overensstemmelse med lovgivning  

 og overenskomster.
 Direktionen kan bemyndige afdelingsledere eller andre ledere til at træffe  

 beslutninger i ansættelses/afskedigelsessager.
 Godkender publikationer, der udgives i institutionens navn (evt.  

 delegation til fagligt ansvarlige).
Regnskabspligt og Revision For statsinstitutioner gælder, at institutionens regnskab aflægges i  

 henhold til lov nr. 131 af 28. marts 1984 om statens regnskabsvæsen m.m. og  

 revideres i henhold til lov om revisionen af statens regnskaber m.m., jf.  

 lbk. nr. 489 af 24. juni 1991.
