 I henhold til § 2, stk. 1, og § 11, stk. 2, i universitetsloven, jf.  

 lovbekendtgørelse nr. 334 af 27. maj 1993, og § 6, stk. 1, i lov om teknika,  

 jf. lovbekendtgørelse nr. 673 af 29. juli 1992, fastsættes:
Bekendtgørelsens område § 1.  Bekendtgørelsen omfatter  

 civilingeniøruddannelsen og diplomingeniøruddannelsen.
Uddannelsernes formål og struktur § 2.  Diplomingeniøruddannelsen har en varighed på  

 31/2 år inkl. 1/2 års integreret praktik, jf. § 18.
 Stk. 2.  Civilingeniøruddannelsen har en varighed på 5  

 år.
§ 3.  De anførte uddannelseslængder angiver det antal  

 årsværk, der skal lægges til grund ved planlægningen af uddannelserne.
Et  

 årsværk er en fuldtidsstuderendes arbejde i et år.
 § 4.  Diplomingeniøruddannelsen skal tilrettelægges  

 således, at de studerende kan fuldføre uddannelsen på 42 måneder (7  

 semestre), hvoraf ingeniørpraktikken udgør 1 semester.
 Stk. 2.  Civilingeniøruddannelsen tilrettelægges  

 således, at de studerende kan fuldføre uddannelsen på 58 måneder, ved  

 studiestart i februar dog 60 måneder.
§ 5.  Diplomingeniøruddannelsen skal have et afrundet  

 uddannelsesforløb, der kvalificerer de studerende til nationalt og  

 internationalt at varetage erhvervsfunktioner, hvor de Stk. 2.  Diplomingeniøruddannelsen skal yderligere kunne  

 danne grundlag for en kandidatuddannelse og skal derfor tilrettelægges med  

 tilvalgsmuligheder, som giver mulighed for at søge optagelse på  

 civilingeniørstudiet og afslutte dette efter 2 års studium.
Optagelsen på  

 civilingeniørstudiet vil bl.a. være betinget af sammensætningen af  

 fagelementer i diplomingeniøruddannelsen.
 § 6.  Diplomingeniøruddannelsen tilrettelægges  

 således, at studerende med en videregående teknikeruddannelse kan opnå 1 års  

 formaliseret merit inkl. den integrerede praktik, jf. § 9.
§ 7.  Civilingeniøruddannelsen skal kvalificere de  

 studerende til selvstændigt og såvel nationalt som internationalt at varetage  

 erhvervsfunktioner, hvor de Stk. 2.  Civilingeniøruddannelsen skal endvidere  

 kvalificere de studerende til at deltage i videnskabeligt udviklingsarbejde.
 § 8.  På institutioner, hvor der udbydes både  

 civilingeniør- og diplomingeniøruddannelser, kan dele af uddannelserne  

 afvikles fælles.
 Stk. 2.  I forbindelse med civilingeniøruddannelsen kan  

 en institution tilbyde afrundede uddannelsesdele af indtil 2 års varighed,  

 der kan indgå i eller supplere andre uddannelser ved de videregående  

 uddannelsesinstitutioner.
 § 9.  Det fastsættes i studieordningen for en  

 diplomingeniøruddannelse, hvilke krav med hensyn til tilvalg og eventuel  

 supplering en studerende med en videregående teknikeruddannelse skal opfylde  

 for at opnå merit efter § 6. Kun beståede fag kan danne grundlag for merit.
 § 10.  Det fastsættes i studieordningen for en  

 civilingeniøruddannelse, hvilke adgangskrav med hensyn til fag og niveau og  

 hvilke eventuelle karakterkrav, den studerende skal have opfyldt på  

 diplomingeniøruddannelsen for at blive optaget på civilingeniøruddannelsen,  

 jf. § 5, stk. 2.
 § 11.  Det fastsættes i studieordningen for en  

 diplomingeniøruddannelse, hvilke faglige krav en studerende på  

 civilingeniøruddannelsen skal opfylde for at overgå til  

 diplomingeniøruddannelsen.
§ 12.  En diplomingeniøruddannelse giver ret til  

 betegnelsen diplomingeniør og til bachelorgraden B.Sc.
Ved oversættelse til  

 engelsk er titlen Bachelor of Science in Engineering.
 § 13.  En civilingeniøruddannelse giver ret til  

 betegnelsen civilingeniør og til betegnelsen cand.polyt.  

 (candidatus/candidata polytechnices). Ved oversættelse til engelsk er titlen  

 Master of Science in Engineering.
Uddannelsernes indhold § 14.  Uddannelsesinstitutionerne samarbejder inden  

 for bekendtgørelsens overordnede rammer, dog således at den enkelte  

 institutions særpræg respekteres med hensyn til uddannelsens  

 tilrettelæggelse, undervisningsformer m.v.
 Stk. 2.  Det er uddannelsesinstitutionernes fælles  

 ansvar at påse, at det faglige niveau for henholdsvis de færdige  

 diplomingeniører og civilingeniører bliver det samme, uanset hvor studierne  

 gennemføres.
§ 15.  Ingeniøruddannelserne er opbygget af et antal  

 studieenheder.
Herved forstås studiemæssige enheder, der har som mål at give  

 de studerende en helhed af faglige kvalifikationer inden for en nærmere  

 fastsat tidsramme.
 § 16.  Diplomingeniøruddannelsens indhold ligger inden  

 for eet eller flere retningsområder eller sektorer, der hver for sig omfatter  

 et antal studieenheder, jf. § 15.
 Stk. 2.  Undervisningsministeriet godkender oprettelse  

 af nye retningsområder/sektorer.
 Stk. 3.  Undervisningsministeriet godkender udbudet af  

 retningsområder/sektorer ved den enkelte institutions  

 diplomingeniøruddannelse.
 § 17.  Diplomingeniøruddannelsen og  

 civilingeniøruddannelsen tilrettelægges således, at de giver mulighed for  

 specialisering inden for forskellige områder.
 Stk. 2.  Institutionerne kan tillade, at en studerende  

 overgår fra en specialisering til en anden, evt. under forudsætning af, at  

 supplerende studieaktiviteter gennemføres.
 § 18.  Diplomingeniøruddannelsen kan indeholde  

 værkstedspraktik og skal indeholde integreret praktik.
 Stk. 2.  Institutionerne kan for studerende uden  

 nødvendige praktiske forudsætninger indlægge kurser med værkstedspraktik af  

 op til i alt 5 ugers varighed i forbindelse med undervisningsfrie perioder.
 Stk. 3.  Den integrerede praktik udføres som lønnet  

 ingeniørpraktik, jf. dog § 38. Den skal have et omfang på et semester og skal  

 være placeret i studiets sidste del.
Stk. 4.  Studerende med en erhvervsuddannelse inden for  

 det pågældende uddannelsesområde fritages for eventuel værkstedspraktik og  

 kan vælge at blive fritaget for integreret praktik.
Nærmere bestemmelser kan  

 fastsættes i studieordningerne, jf. § 32.
 § 19.  Diplomingeniøruddannelsen og  

 civilingeniøruddannelsen skal afsluttes med et afgangsprojekt.
Stk. 2.  Emnet for et afgangsprojekt skal godkendes af  

 institutionen, der samtidig fastsætter en frist for afslutningen af  

 afgangsprojektet.
Institutionen skal påse, at fristen overholdes.
 § 20.  Afgangsprojektet i diplomingeniøruddannelsen  

 skal have et omfang mindst svarende til 1/4 årsværk og omfatter en  

 selvstændig eksperimentel, empirisk og/eller teoretisk behandling af en  

 praktisk problemstilling i tilknytning til uddannelsens centrale emner.  

 Afgangsprojektet skal dokumentere den studerendes evne til at anvende  

 ingeniørmæssige teorier og metoder inden for et fagligt afgrænset emne.  

 Afgangsprojektet dokumenteres gennem en rapport og efter bestemmelse i  

 studieordningen eventuelt en mundtlig fremlæggelse.
 § 21.  Afgangsprojektet i civilingeniøruddannelsen  

 skal have et omfang mindst svarende til 1/2 årsværk og omfatter en  

 selvstændig eksperimentel, empirisk og/eller teoretisk undersøgelse af en  

 eller flere problemstillinger i tilknytning til uddannelsens centrale emner.  

 Afgangsprojektet skal dokumentere den studerendes evne til at anvende  

 videnskabelige teorier og metoder på et tilstrækkeligt højt niveau.  

 Afgangsprojektet dokumenteres gennem en rapport og en mundtlig fremlæggelse.
Bedømmelse § 22.  De studerendes kvalifikationer dokumenteres ved  

 prøver, herunder bedømmelse af afgangsprojektet.
 Stk. 2.  Studieenheder, hvis indhold og arbejdsformer  

 begrunder det, kan helt eller delvis dokumenteres ved deltagelse i  

 undervisningen.
 § 23.  Prøverne er enten interne eller eksterne.
 § 24.  Godkendelsen af studerendes  

 undervisningsdeltagelse efter § 22, stk. 2, foretages af læreren (lærerne)  

 ved den pågældende undervisning.
§ 25.  Mindst 1/3 af en uddannelse skal dokumenteres  

 ved eksterne prøver.
Disse skal dække uddannelsernes væsentlige områder,  

 herunder afgangsprojektet.
 § 26.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.
 Stk. 2.  Bedømmelsen Bestået/Ikke bestået kan højst  

 anvendes ved prøver, der dækker 1/3 af uddannelsen.
 Stk. 3.  Afgangsprojektet bedømmes med karakter efter  

 13-skalaen.
 Stk. 4.  En institution kan fravige reglerne i stk. 2 og  

 3 i de tilfælde, hvor dele af uddannelserne er gennemført ved udenlandske  

 læreanstalter, jf. § 33.
§ 27.  Prøveformerne skal tilgodese uddannelsernes  

 formål og sikre, at der foretages en individuel bedømmelse af de studerende.  

 Prøverne kan tilrettelægges som individuelle prøver eller gruppeprøver.
Det  

 fastsættes i studieordningerne, jf. § 32, hvor mange studerende der kan  

 deltage i en gruppeprøve.
Stk. 2.  Afgangsprojektet kan udarbejdes af flere  

 studerende i fællesskab.
Det fastsættes i studieordningerne, hvor mange  

 studerende der kan deltage i en fælles udarbejdelse af et afgangsprojekt.
Der  

 skal altid foretages en individuel bedømmelse.
 Stk. 3.  I en skriftlig gruppeopgave eller et  

 afgangsprojekt udarbejdet af flere studerende i fællesskab skal den enkelte  

 deltagers bidrag kunne konstateres, sådan at det sikres, at en individuel  

 bedømmelse finder sted.
Stk. 4.  Bedømmelsen sker på grundlag af § 28.  Hver studieenhed bestås for sig.
Stk. 2.  Det kan bestemmes i studieordningerne, at  

 kombinationer af studieenheder bestås samlet.
I så fald skal gennemsnittet af  

 de enkelte karakterer være på mindst 6 uden oprunding, og ingen karakter må  

 være under 5 eller være Ikke bestået.
 § 29.  Senest ved udgangen af 2. semester efter  

 studiestart skal den studerende indstille sig til og bestå en prøve for at  

 kunne fortsætte studierne, jf. bekendtgørelse om en 1. årsprøve.
§ 30.  En studerende kan højst 3 gange indstille sig  

 til samme prøve eller deltage i en studieenhed, der godkendes gennem  

 undervisningsdeltagelse.
Institutionen kan, hvis det findes begrundet i  

 usædvanlige forhold, tillade en fjerde gang.
Antallet af forsøg ved prøven  

 efter § 29 følger reglerne i bekendtgørelse om en 1. årsprøve.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 3.  Studieenheder, hvori der er opnået bedømmelsen  

 6 eller derover i 13-skalaen eller Bestået, kan ikke tages om.
Det samme  

 gælder studieenheder, som er godkendt ved undervisningsdeltagelse.
Stk. 4.  En studerende, der anden gang skal have sin  

 undervisningsdeltagelse bedømt, jf. § 22, stk. 2, kan forlange at aflægge en  

 prøve i stedet.
Tredie og fjerde gang kan den studerende forlange, at der  

 medvirker en ministerielt beskikket censor.
§ 31.  Institutionen udsteder bevis for gennemført  

 uddannelse med angivelse af den betegnelse, uddannelsen giver ret til,  

 herunder eventuel specialiseringsbetegnelse, jf. § 17, samt resultatet af de  

 opnåede bedømmelser.
Beviset skal indeholde en beskrivelse af den konkrete  

 uddannelse med redegørelse for dens faglige sammensætning.
 Stk. 2.  Eksamensbeviset bilægges en fortegnelse over de  

 studieenheder, jf. § 15, der er gennemført under uddannelsen, herunder  

 oplysning om emnet for det udførte afgangsprojekt, jf. §§ 19-21.
 Stk. 3.  I eksamensbeviset for diplomingeniøruddannelsen  

 skal det angives, på hvilket adgangsgrundlag dimittenden er optaget på  

 uddannelsen.
 Stk. 4.  I eksamensbeviset for civilingeniøruddannelsen  

 skal det angives, om dimittenden har gennemført alle 5 år af uddannelsen  

 eller er overgået til uddannelsen på grundlag af en diplomingeniøruddannelse.
 Stk. 5.  Studerende, der forlader en uddannelse uden at  

 have bestået den tilhørende eksamen, har ret til at få attestation for  

 beståede prøver.
 Stk. 6.  Samlet bevis for en diplomingeniøruddannelse  

 eller en civilingeniøruddannelse, der er gennemført ved flere institutioner,  

 udstedes af den institution, hvor den sidste del af uddannelsen afsluttes.
Studieordninger § 32.  Hver institution fastsætter inden for denne  

 bekendtgørelses og eventuelt andre bekendtgørelsers rammer nærmere regler om  

 uddannelserne i en eller flere studieordninger.
 Stk. 2.  Den enkelte studieordning skal indeholde:
 Stk. 3.  Studieordningerne kan indeholde hjemmel for  

 institutionerne til at dispensere fra de regler i studieordningerne, der  

 alene er fastsat af institutionen.
 Stk. 4.  Studieordningerne og væsentlige ændringer heri  

 træder i kraft ved et studieårs begyndelse.
Stk. 5.  Studieordningerne og ændringer heri sendes til  

 orientering til censorer, Undervisningsministeriet og relevante  

 uddannelsesinstitutioner.
Orientering om ændringer afstemmes efter ændringens  

 indhold.
Andre bestemmelser § 33.  En institution kan beslutte, at afsluttede  

 uddannelsesdele, som er bestået efter denne bekendtgørelse ved een  

 institution, ækvivalerer de tilsvarende uddannelsesdele ved andre  

 institutioner.
 Stk. 2.  En institution kan i hvert enkelt tilfælde  

 eller ved almindelige bestemmelser i studieordningen godkende, at  

 dokumenterede prøver efter denne bekendtgørelse, bestået ved en anden  

 institution, ækvivalerer tilsvarende prøver ved institutionen.
 Stk. 3.  Institutionerne kan i hvert enkelt tilfælde  

 eller ved almindelige regler godkende, at gennemførte studieenheder eller  

 dele heraf fra en dansk eller udenlandsk videregående uddannelsesinstitution  

 træder i stedet for studieenheder eller dele heraf, der er omfattet af denne  

 bekendtgørelse.
 Stk. 4.  Afgørelser efter stk. 1-3 træffes på grundlag  

 af en faglig vurdering af ækvivalensen mellem de berørte uddannelsesdele.
 Stk. 5.  Bedømmelser af de i stk. 3 nævnte studieenheder  

 kan overføres som Bestået eller som karakterer efter 13-skalaen.  

 Forudsætningen for overførsel med karakter efter 13-skalaen er, at den  

 pågældende studieenhed bedømmes efter denne skala ved begge  

 uddannelsesinstitutioner, ellers anvendes Bestået.
§ 34.  Institutionerne udgiver og vedligeholder en  

 studievejledning (studiehåndbog) om de enkelte ingeniøruddannelser.
En  

 studievejledning skal indeholde en bredere redegørelse for uddannelserne  

 m.v., en praktisk vejledning for de studerende samt oplysning om andre  

 forhold af betydning for de studerendes planlægning af deres uddannelse.
§ 35.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsformen.
 Stk. 2.  Undervisningsministeriet kan dispensere fra  

 bekendtgørelsen, når det findes begrundet i usædvanlige forhold.
§ 36.  Klager over institutionernes afgørelser i  

 henhold til denne bekendtgørelse indgives til den institution, der har  

 truffet afgørelsen.
Institutionens afgørelse kan, når klagen vedrører retlige  

 spørgsmål, indbringes for Undervisningsministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Stk. 3.  Eksamensklager behandles ved institutioner  

 under universitetsloven efter bekendtgørelse om behandling af eksamensklager  

 ved de højere uddannelsesinstitutioner og ved øvrige institutioner efter  

 bekendtgørelse om behandling af eksamensklager ved visse videregående  

 uddannelsesinstitutioner.
 Ikrafttræden m.v.
 § 37.  Bekendtgørelsen træder i kraft den 10.  

 september 1994 og finder anvendelse på studerende, der optages på  

 ingeniøruddannelserne ved sommeroptagelsen 1994 eller senere.
 Stk. 2.  Følgende bekendtgørelser ophæves:
 Stk. 3.  Institutionen fastsætter nærmere regler for  

 studerende, der er begyndt på uddannelserne efter de hidtidige regler, og  

 afgør, hvornår der sidste gang afholdes prøver efter de hidtidige regler.
 § 38.  I perioden indtil 1. august 1998 kan  

 studerende, hvis ingeniørpraktik, jf. § 18, stk. 3, undtagelsesvis ikke er  

 lønnet, modtage støtte af Statens Uddannelsesstøtte i praktiksemesteret.
 Stk. 2.  I perioden indtil 1. august 1998 kan  

 ingeniørpraktikken ved Aalborg Universitet udføres som projektarbejde i  

 samarbejde med eksterne partnere.
 § 39.  Om adgangen til diplomingeniøruddannelsen og  

 civilingeniøruddannelsen henvises indtil sommeroptagelsen 1995 til  

 bekendtgørelse om optagelse ved ingeniøruddannelserne på Danmarks Tekniske  

 Højskole, Danmarks Ingeniørakademi og teknika, bekendtgørelse om optagelse  

 ved uddannelserne på Roskilde og Aalborg Universitetscentre samt  

 bekendtgørelse om adgangsbetingelser ved visse videregående uddannelser.
 Stk. 2.  Uddannelsesinstitutioner med  

 diplomingeniøruddannelse kan indtil sommeroptagelsen 1995 give adgang til  

 denne uddannelse for ansøgere med en videregående teknikeruddannelse, hvis  

 ansøgeren har kvalifikationer, der kan sidestilles med adgangskravene, og det  

 skønnes, at ansøgeren vil kunne gennemføre uddannelsen.
