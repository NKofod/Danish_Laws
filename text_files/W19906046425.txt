 En 57-årig plejehjemsanbragt mand, der led af svær organisk demens,  

 som kunne henføres under straffelovens § 16, var sigtet for overtrædelse af  

 straffelovens § 224, jf. § 218, stk.
2, over for en senil 90-årig kvinde på plejehjemmet.
Sigtede overført  

 til psykiatrisk hospital.
Tiltalefrafald meddelt trods sigtedes benægtelse,  

 der måtte tilskrives hans udtalte hukommelsessvigt.(* 2) En 57-årig mand var sigtet for under ophold på plejehjem at have opsøgt en senil 90-årig kvinde på hendes værelse, lagt  

 sig oven på hende og foretaget samlejebevægelser.
Herunder var kvinden, som  

 var ude af stand til at modsætte sig overgrebet, iført ble og trusser.  

 Forholdet blev iagttaget af personalet.
Sigtede benægtede forholdet, og det  

 fandtes sandsynligt, at han som følge af en svær organisk demens havde glemt  

 begivenheden allerede efter få timers forløb.
Sigtede blev overført til et  

 psykiatrisk hospital og senere en psykiatrisk sygehusafdeling, der fandt hans  

 tilstand omfattet af straffelovens § 16. Tiltaltefrafald blev meddelt, idet  

 det fandtes utvivlsomt, at sigtede var skyldig i den påsigtede overtrædelse  

 af straffelovens § 224, jf. § 218, stk. 2.
(* 1) Offentliggøres i Anklagemyndighedens Års beretning 1990.
