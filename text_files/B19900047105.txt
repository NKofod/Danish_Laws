I medfør af § 37 i lov om statens fremskaffelse af jord og udlån til jordbrugsmæssige formål m.m., jf. lovbekendtgørelse nr. 470 af 22.
 juni 1990, og § 4, stk. 2, i lov nr. 418 af 13. juni 1990 fastsættes:
Almindelige bestemmelser § 1.  Denne bekendtgørelse gælder for ejendomme, der  

 er oprettet, og lån, der er ydet i henhold til lov nr. 339 af 9. juni 1948,  

 jf. lovbekendtgørelse nr. 117 af 10. april 1967, statshusmandsloven, eller de  

 ældre jordlove jf. bilag 2, og for arealer, der er afhændet på  

 jordrentevilkår i henhold til de nævnte love.
 Stk. 2.  Bekendtgørelsen gælder desuden, hvor dette er  

 anført, for lån, der er ydet i henhold til lov nr. 181 af 28. april 1971 om  

 statens udlån til jordbrugsmæssige formål m.m. med senere ændringer.
 Stk. 3.  Kongeriget Danmarks Hypotekbank og  

 Finansforvaltning (Hypotekbanken) træffer konkrete afgørelser vedrørende den  

 udestående fordringsmasse i henhold til den i stk. 1 og 2 nævnte lovgivning,  

 jf. dog stk. 4 og § 33, stk. 3.
 Stk. 4.  Jordbrugsdirektoratet administrerer de  

 fordringer, som hidrører fra de til kolonihaveforeninger på statsejet jord  

 ydede lån til byggemodning.
§ 2.  Pantebreve for lån i henhold til  

 statshusmandsloven eller de ældre jordlove bevarer deres prioritetsstilling,  

 og de i pantebrevene fastsatte bestemmelser om lånenes forrentning,  

 amortisation og forfald, om renteefterbetaling, jf. § 9, tilbagerykning,  

 udpantning m.m. gælder uændret.
Om indfrielse af lånene ved ejerskifte gælder  

 dog i alle tilfælde bestemmelserne i §§ 6 og 7.
 Stk. 2.  Pantebreve, der er udfærdiget i medfør af  

 statshusmandsloven, og som indeholder bestemmelse om, at de på nærmere vilkår  

 står tilbage for kredit- og hypotekforeningslån samt for sparekasselån, ydet  

 alene mod pant i ejendommen, står på tilsvarende måde tilbage for lån af  

 Dansk Landbrugs Realkreditfond.
 § 3.  Servitutter og andre rådighedsindskrænkninger,  

 der påhviler ejendomme i henhold til statshusmandsloven eller de ældre  

 jordlove, bevarer deres gyldighed.
 Stk. 2.  Ejeren er forpligtet til at give den eller dem,  

 som Hypotekbanken bemyndiger dertil, adgang til at føre tilsyn med, at de i  

 stk. 1 nævnte servitutter og andre rådighedsindskrænkninger overholdes.
 Stk. 3.  Hvis der konstateres væsentlige mangler ved  

 ejendommen eller dennes drift, eller hvis de nævnte servitutter og andre  

 rådighedsindskrænkninger, herunder forpligtelsen til at tegne forsikringer  

 for ejendommen med besætning og inventar m.v., ikke overholdes, er ejeren  

 pligtig til inden en af Hypotekbanken fastsat frist at afhjælpe manglerne  

 eller at overholde servitutterne m.v.
Stk. 4.  Overtræder ejeren nogen af de pålagte  

 servitutter og andre rådighedsindskrænkninger, eller oversiddes en af  

 Hypotekbanken efter stk. 3 fastsat frist, træffer Hypotekbanken afgørelse om,  

 hvorledes der vil være at gå frem mod ejeren.
De i ejendommen indestående  

 statsmidler - bortset fra eventuel jordrente - kan af staten opsiges helt  

 eller delvis med et halvt års varsel til indfrielse i en juni eller december  

 termin eller, for så vidt det er hjemlet i de for lånene tinglyste  

 pantebreve, betragtes som straks forfaldne til betaling.
§ 4.  Indfries de i en ejendom indestående lån,  

 fritages ejendommen for de forpligtelser, der er pålagt i henhold til  

 statshusmandsloven eller de ældre jordlove, bortset fra de af en eventuel  

 jordrenteforpligtelse flydende, jf. §§ 14, 16 og 17, og den herom foretagne  

 notering i matrikel og tingbog slettes ved Hypotekbankens foranstaltning med  

 undtagelse af den eventuelle notering om jordrenteforpligtelse.
Samtidig  

 noteres ejendommen som landbrugsejendom, for så vidt den opfylder  

 betingelserne herfor efter lovgivningen om landbrugsejendomme.
 Stk. 2.  Afløses jordrenten i en ejendom, fritages  

 ejendommen for de af jordrenten flydende forpligtelser, og noteringen om  

 jordrenteforpligtelse slettes ved Hypotekbankens foranstaltning.
 § 5.  For renter og afdrag og andre krav vedrørende de  

 i § 2 omhandlede lån og for de i kapitel 2 omhandlede jordrenteydelser og lån  

 til afløsning af jordrente har staten udpantningsret.
Stk. 2.  For årlige pengeydelser af ældre husmandsbrug  

 til embeder eller bestillinger, offentlige stiftelser eller kirker, som er  

 prioriteret forud for statslånet, haves også udpantningsret.
Ydelserne  

 betales halvårsvis på samme tid og samme sted som ydelserne til staten.
 § 6.  Ved ejerskifte af den pantsatte ejendom  

 forfalder lånenes restgæld til indfrielse.Ved ejerskifte af en ideel anpart i  

 den pantsatte ejendom, forfalder en tilsvarende forholdsmæssig del af lånet,  

 herunder af eventuel renteefterbetaling, til indfrielse.
 Stk. 2.  Opgørelsen af restgælden efter stk. 1 skal ske  

 med tillæg af eventuel renteefterbetaling, jf. § 9.
Stk. 3.  Ved overdragelse kan køberen ikke bindende i  

 forhold til sælgeren overtage tilsvar for statslån, for jordrenteforpligtelse  

 (kapitaliseret til den ved overdragelsen gældende jordrenteværdi) eller for  

 renteefterbetaling, jf. § 9, ud over de beløb, som i overdragelsesdokumentet  

 er angivet herfor af den vedtagne købesum for ejendommen.
Hvad køberen  

 herefter måtte have erlagt for meget, kan han efter eget valg kræve  

 refunderet af sælgeren ved kontant betaling eller ved afskrivning på  

 gældsmellemværende.
 § 7.  Lånene kan overtages på uændrede vilkår ved  

 ejendomsovertagelse i forbindelse med hensidden i uskiftet bo.
 § 8.  Følgende lån rykker tilbage efter bestemmelserne  

 i stk. 2-5:
 Stk. 2.  De i stk. 1 omhandlede lån i ejendomme  

 beliggende helt i landzone rykker ved optagelse af lån ydet af  

 realkreditinstitutterne tilbage, i det omfang restgælden på de foranstående  

 lån og restgælden på statslånet ikke tilsammen overstiger 90 pct. af  

 ejendommens kontantejendomsværdi ved den senest foreliggende offentlige  

 vurdering (almindelige vurdering, årsomvurdering, årsregulering).
Stk. 3.  Ved opgørelsen af restgælden på de foranstående  

 lån lægges kontantværdien af disse låns nominelle restgæld til grund.  

 Pantebrevet skal ved indleveringen til tinglysning ledsages af en opgørelse  

 af kontantværdien fra et realkreditinstitut, en bank eller en sparekasse, og  

 opgørelsen skal omfatte samtlige foranstående lån.
Opgørelsen skal være  

 foretaget på grundlag af de af Realkreditrådet inden for 2 måneder forud for  

 indleveringen til tinglysning udsendte retningslinier herfor, og opgørelsen  

 skal være påført vedkommende realkredit- eller pengeinstituts indeståelse for  

 opgørelsens rigtighed.
Den nævnte opgørelse kan lægges til grund ved  

 tilbagerykning af statslånet.
 Stk. 4.  Ophævelse af bestemmelserne om automatisk  

 tilbagerykning kan stilles som betingelse i tilfælde, hvor Hypotekbanken  

 godkender ændringer af lånevilkårene, herunder pantets udstrækning.
 Stk. 5.  Hvor omstændighederne, herunder låneformålet og  

 vilkårene for de foranstående lån, tilsiger det, kan Hypotekbanken efter  

 ansøgning tillade, at lån efter stk. 1 med en restgæld på mindst 40.000 kr. i  

 ejendomme i landzone rykker tilbage for lån ydet af realkreditinstitutterne i  

 videre omfang end angivet i stk. 2.
 § 9.  Ved renteefterbetaling, jf. § 2, stk. 1, § 6,  

 stk. 3, og § 27, stk. 2, forstås dels betaling af forskellen mellem det  

 rentebeløb, der er betalt af lånet, og det, der ville have været at betale,  

 såfremt lånet skulle have været forrentet fuldt ud, og dels i tilfælde, hvor  

 der er svaret konjunkturbestemt rente, det beløb, hvormed de renter, der  

 skulle have været betalt, såfremt renteomregning efter reglerne i kapitel 3  

 ikke havde fundet sted, overstiger de siden renteomregningen betalte renter.
 § 10.  De ifølge forordning af 13. maj 1769 og senere  

 bestemmelser gældende regler om selvejerbønders testationsret finder også  

 anvendelse med hensyn til testamentariske dispositioner over de heromhandlede  

 selvstændige ejendomme med tilbehør.
 § 11.  Såfremt staten efter foretagen retsforfølgning  

 vil sælge en ejendom, kan denne bortsælges fri for de  

 rådighedsindskrænkninger, der er pålagt i henhold til statshusmandsloven  

 eller de ældre jordlove.
Jordrenteforpligtelsen § 12.  For arealer, hvorpå der hviler jordrente i  

 henhold til statshusmandsloven, gælder reglerne i §§ 13-18.
 Stk. 2.  Om arealer, hvorpå der hviler jordrente i  

 henhold til de ældre jordlove, henvises til § 19.
 § 13.  Jordrenten, der betales hver 11. juni og 11.  

 december termin, er 2 pct. af jordens grundværdi ved seneste almindelige  

 vurdering, herunder årsomvurdering, årsregulering, jf. dog reglerne i kapitel  

 3.
 Stk. 2.  Er der fastsat et mindstebeløb for beregning af  

 jordrenten, beregnes jordrenten af dette beløb, for så vidt loddens  

 grundværdi er eller bliver ansat lavere.
 Stk. 3.  Efter hver vurdering betales jordrenten af den  

 ny grundværdi, første gang i den anden termin efter, at vurderingen er  

 foretaget.
§ 14.  Jordrenten vedbliver at påhvile ejendommen  

 uanset ejerskifte.
Afløsning af jordrenten kan finde sted efter reglerne i §§  

 20-24.
 Stk. 2.  En ejendom, hvortil der henlægges et  

 jordrentepligtigt areal, behandles efter bestemmelsen i § 24 i lov nr. 111 af  

 31. marts 1926 om tinglysning, således at tinglyste hæftelser i  

 hovedparcellen har prioritet efter jordrenten i tillægsparcellen.
 Stk. 3.  Hvis der foretages ekspropriation af nogen del  

 af en jordrentelod, afløses jordrenten på den eksproprierede lod efter  

 reglerne i §§ 20-24.
 § 15.  Når et selvstændigt brug søges overdraget til  

 en person, der ikke er den hidtidige ejers efterlevende ægtefælle eller  

 ejerens livsarving eller adoptivbarn eller den pågældendes ægtefælle, har  

 staten ret til at overtage hele bruget mod fuld erstatning under hensyn til  

 de begrænsninger af ejendomsretten, der er pålagt ejendommen i forbindelse  

 med jordrenteforpligtelsen.
 § 16.  Hvis der på et selvstændigt brugs arealer  

 opstår byggegrundsværdier, eller arealerne af andre grunde får betydeligt  

 større værdi end til landbrugsdrift og havebrugsdrift, har staten ret til at  

 overtage hele bruget mod fuld erstatning under hensyn til de begrænsninger af  

 ejendomsretten, der er pålagt ejendommen i forbindelse med  

 jordrenteforpligtelsen.
Stk. 2.  Når en jordrentelod eller en del af denne ved  

 udlejning, ved udvinding af materialer i jorden til salg eller industriel  

 udnyttelse eller ved bebyggelse eller indretning til særlige formål tages i  

 anvendelse til anden og væsentlig mere udbyttegivende udnyttelse end  

 landbrugsdrift, gartneridrift og havebrugsdrift, kan Hypotekbanken kræve, at  

 ejeren indbetaler en afgift af det herved indvundne merudbytte.
I de i § 17  

 omhandlede tilfælde skal tilladelse til den påtænkte anvendelse af arealerne  

 forud indhentes.
Afgiften skal normalt andrage halvdelen af, hvad den  

 pågældende udnyttelse må forventes at indbringe ejeren netto i årligt  

 udbytte.
Ejeren er forpligtet til at meddele Hypotekbanken alle oplysninger,  

 der er nødvendige for afgiftens fastsættelse.
Afgiften kan enten fastsættes  

 til en fast halvårlig ydelse eller til en vis procent af det årlige  

 bruttoudbytte eller til et bestemt beløb pr. leveret materialeenhed.
I de to  

 sidstnævnte tilfælde kan afgiften kræves indbetalt med et fast halvårligt  

 beløb, som senere reguleres efter behørig regnskabsaflæggelse.
Såfremt der  

 ikke mellem Hypotekbanken og ejeren kan opnås enighed om merudbyttets  

 størrelse, beregningsmåden, regnskabsaflæggelsen og de nødvendige  

 kontrolforanstaltninger, afgøres disse spørgsmål af personer, som udpeges  

 dertil af retten.
Såvel Hypotekbanken som ejeren kan kræve spørgsmålet om  

 afgiftens størrelse taget op til fornyet afgørelse, såfremt de forhold, som  

 ligger til grund for afgiftens fastsættelse, væsentligt ændres.
§ 17.  Ejeren af en jordrentelod er uberettiget til på  

 denne at foretage foranstaltninger, hvorved jordens dyrkningsværdi varigt  

 forringes, såsom destruktion af jordoverfladen, udgravning af ler, kalk, tørv  

 m.v.
Hypotekbanken kan dog meddele tilladelse til foretagelsen af sådanne  

 foranstaltninger og fastsætter da vilkårene herfor.
Stk. 2.  Overtrædelse af bestemmelserne i stk. 1  

 straffes med bøde.
Endvidere kan ejeren idømmes tvangsbøder, regnet fra en i  

 dommen fastsat frist og løbende, indtil det i dommen angivne ulovlige forhold  

 er afhjulpet.
 Stk. 3.  Er den efter bestemmelserne i stk. 1 ulovlige  

 foranstaltning iværksat eller opretholdt af en tidligere ejer, kan også denne  

 straffes med bøde.
§ 18.  Indestår der i et selvstændigt jordrentebrug  

 lån, der er ydet i henhold til statshusmandsloven, og som forrentes og  

 afdrages efter de før 1. april 1960 gældende regler, må bruget ikke uden  

 tilladelse fra Hypotekbanken pantsættes for et større beløb, end hvad der  

 svarer til de ved brugets oprettelse ydede statslån, bortset fra et eventuelt  

 etableringslån.
Forbudet omfatter ejendommens jord, bygninger og tilhørende  

 driftsinventar og driftsmateriel samt besætning, afgrøder og andre  

 frembringelser, som ikke udskilles ifølge en regelmæssig drift af ejendommen.  

 Undtaget fra forbudet er dog pantsætning for aftægt samt pantsætning for lån  

 eller ydelser, som ifølge lovgivningen har fortrinsret efter reglerne i  

 tinglysningslovens § 4 eller i lov om høstpant.
 Stk. 2.  I en sådan ejendom med tilbehør kan der heller  

 ikke uden tilladelse fra Hypotekbanken foretages retsforfølgning for nogen  

 ejeren personligt påhvilende gæld, bortset fra udpantning for forfaldne  

 personlige skatter med respekt af jordrente og tinglyst pantegæld.
 Stk. 3.  Sættes et selvstændigt brug til tvangsauktion,  

 kan hammerslag kun meddeles med respekt af statens forkøbsret, jf. § 15.
§ 19.  Jordrente, der påhviler ejendomme eller  

 parceller i henhold til lov nr. 537 af 4. oktober 1919 med senere ændringer,  

 jf. bilag 2 eller lov nr. 557 af samme dato med senere ændringer, jf. bilag  

 2, svares som hidtil i overensstemmelse med de tinglyste bestemmelser.
Indtil  

 videre vil der ved fremtidige omvurderinger til jordrentesvarelse være at  

 bortse fra den værdiforøgelse, der gennem ejerens arbejde eller  

 kapitalanvendelse er tilført jorden siden første vurdering.
Disse  

 omvurderinger foretages som hidtil i forbindelse med de almindelige  

 ejendomsvurderinger i henhold til lov om vurdering af landets faste  

 ejendomme, men omvurdering kan på begæring tillige finde sted, når  

 ejendommene er undergået arealforandring ved udstykning eller sammenlægning.  

 I tilfælde af ejerskifte foretages de fremtidige omvurderinger efter reglerne  

 i § 13 i denne bekendtgørelse.
 Stk. 2.  Jordrente, der påhviler ejendomme eller arealer  

 i henhold til lov nr. 163 af 14. maj 1934 med senere ændringer, jf. bilag 2  

 eller lov nr. 150 af 29. marts 1943 med senere ændringer, jf. bilag 2, svares  

 efter reglerne i § 13 i denne bekendtgørelse.
 Stk. 3.  For ejendomme og parceller, hvorpå der hviler  

 jordrente i henhold til de ældre jordlove, gælder - udover de i henhold til  

 de nævnte love pålagte servitutter, jf. § 3, stk. 1, - bestemmelserne i § 14,  

 stk. 1 og 3, § 15, § 16, stk. 2, § 17 og § 18, stk. 3. Endvidere finder § 18,  

 stk. 2, anvendelse, så længe der på ejendommen hviler lån, der er ydet i  

 henhold til de ældre jordlove, og som ikke er konverteret.
Afløsning af jordrente § 20.  Ejere af ejendomme og arealer, hvorpå der  

 hviler jordrente, herunder ejendomme og arealer, hvoraf jordrenten tidligere  

 har været svaret til et præsteembede, kan over for Hypotekbanken kræve  

 jordrenten afløst mod en afløsningssum, der fastsættes efter reglerne i §§  

 21-24.
Stk. 2.  Afløses jordrenten, har ejeren ret til med  

 samme prioritetsstilling straks eller senere at tinglyse lån af offentlige  

 eller private midler til et beløb svarende til en afløsningssum beregnet  

 efter reglerne i § 21, stk. 1 og 2, for så vidt angår de i § 21, stk. 2,  

 nævnte tilfælde uden tillægget på 25 pct.
Tinglysning kan ske uden samtykke  

 fra andre rettighedshavere i ejendommen, jf. dog med hensyn til renter  

 tinglysningslovens § 40, stk. 5. Tinglysningslovens § 40, stk. 1, finder  

 tilsvarende anvendelse.
Stk. 3.  Tillæg til jordrenten i henhold til § 7, stk.  

 1, i lov nr. 326 af 5. juli 1949 skal uanset jordrentens overførelse fra  

 præsteembedet til Jordfonden og uanset eventuel afløsning af jordrenten  

 fortsat betales til vedkommende præstelønningskasse.
Afløses jordrenten,  

 beregnes tillægget på grundlag af afløsningssummen.
 § 21.  Afløsningssummen er kontantgrundværdien efter  

 fradrag for forbedringer ved den på tidspunktet for afløsningsbegæringens  

 indgivelse sidst udsendte offentlige ejendomsvurdering (almindelige  

 vurdering, årsomvurdering, årsregulering).
 Stk. 2.  For arealer, for hvilke der er fastsat  

 mindstebeløb, jf. § 13, stk. 2, er afløsningssummen dette beløb med tillæg af  

 25 pct., medmindre en fastsættelse efter reglerne i stk. 1 sammenholdt med  

 stk. 3 og §§ 22-24 medfører en højere afløsningssum.
 Stk. 3.  Såvel ejeren som Hypotekbanken kan gøre  

 indsigelse mod, at afløsningssummen fastsættes efter reglerne i stk. 1.  

 Fremsættes sådan indsigelse, gælder reglerne i §§ 23 og 24.
 § 22.  Hypotekbanken kan forlange, at fradrag i  

 grundværdien for forbedringer kun gives i det omfang, hvori forbedringerne må  

 antages at virke værdiforøgende ved ansættelse af grundværdien, og kun i det  

 omfang fradraget ikke overstiger de af ejeren anvendte bekostninger, heri  

 medregnet værdien af hans eget arbejde.
 Stk. 2.  Hypotekbanken kan endvidere forlange, at  

 afløsningssummen fastsættes til grundværdien (efter fradrag for forbedringer)  

 under hensyntagen til muligheden for en økonomisk bedre anvendelse af jorden  

 end landbrug, gartneri o.lign., selv om dette ikke er sket ved den sidste  

 vurdering.
§ 23.  I tilfælde, hvor der er fremsat indsigelse  

 efter § 21, stk. 3, eller i de i § 22 nævnte tilfælde kan ejeren, hvis der  

 ikke opnås overenskomst om afløsningssummens størrelse, anmode  

 vurderingsrådet om at foretage en vurdering til brug ved afløsningssummens  

 fastsættelse.
Anmodningen kan fremsættes gennem Hypotekbanken.
Vurderingen  

 sker i overensstemmelse med reglerne i vurderingsloven, jf. dog § 22.  

 Grundværdien ansættes efter prisforholdene på tidspunktet for anmodningens  

 indgivelse.
 Stk. 2.  Vurderingsrådenes ansættelser kan af  

 Hypotekbanken og ejeren indbringes for skyldrådene og Landsskatteretten efter  

 reglerne i vurderingsloven.
Stk. 3.  Er indsigelse i henhold til § 21, stk. 3,  

 fremsat af ejeren, skal han betale udgiften ved vurderingen, medmindre denne  

 fører til lavere afløsningssum.
I øvrigt afholdes udgiften af Hypotekbanken.
§ 24.  Ejeren kan kræve afløsningssummen fastsat efter  

 den i § 23 nævnte vurdering.
Meddelelse herom skal være Hypotekbanken i hænde  

 inden 4 uger efter, at ejeren har modtaget meddelelse om resultatet af  

 vurderingen.
 Stk. 2.  Medfører en sag, der er indbragt for  

 vurderingsmyndighederne, ikke afløsning af jordrente, kan ny afløsningssag  

 først indbringes for disse efter den følgende almindelige vurdering.  

 Landbrugsministeren kan gøre undtagelse fra denne regel.
§ 25.  Lån til afløsning af jordrente kan af debitor  

 til enhver tid opsiges med 3 måneders varsel til indfrielse i en juni eller  

 december termin.
Ved indfrielsen forfalder eventuelle rente- eller  

 afdragsfrie dele af lånet samt eventuelt påløbet rentetilsvar.
 Stk. 2.  Lånene forfalder til betaling ved ejerskifte.
Konjunkturbestemt rente § 26.  Hvis der af lån, der er ydet i henhold til  

 statshusmandsloven eller de ældre jordlove, svares konjunkturbestemt rente,  

 eller hvis jordrente, der er pålagt i henhold til de nævnte love, svares som  

 en konjunkturbestemt ydelse, gælder reglerne i stk. 2-4.
 Stk. 2.  Rentefoden nedsættes eller forhøjes efter  

 reglerne i bilag 1.
 Stk. 3.  Den konjunkturbestemte rente kan dog ikke stige  

 mere end 50 pct. over eller falde mere end 50 pct. under den oprindeligt i  

 lov eller vedtagelse fastsatte normale rente.
Stk. 4.  Landbrugets forrentningsprocent udregnes hvert  

 år af Statens jordbrugsøkonomiske Institut i forhold til landbrugskapitalen,  

 ansat til bogført værdi for landbrugsejendomme, hvis areal overstiger 5 ha,  

 men ikke overstiger 20 ha.
I udregningen indgår kontantejendomsværdien ved  

 den senest foreliggende offentlige ejendomsvurdering, herunder eventuel  

 årsregulering, husdyrkapitalen vurderet på grundlag af de af ligningsrådet  

 fastsatte normalhandelsværdier og værdien af varelager, driftsmidler m.v.,  

 opgjort efter de for driftsmæssige opgørelser sædvanlige principper.
I hver  

 december termin fastsættes renten efter den således for det sidste  

 regnskabsår udregnede forrentningsprocent, som ligeledes gælder for den  

 efterfølgende juni termin.
Efter hver almindelig vurdering lægges den nye  

 ejendomsværdi til grund ved opgørelsen af den bogførte landbrugskapital, der  

 lægges til grund ved udregningen af forrentningsprocenten til fastsættelsen  

 af renten i den førstkommende termin, og ved fastsættelsen af renten for den  

 følgende termin lægges såvel nævnte vurdering som de på grundlag af denne  

 pålignede ejendomsskatter til grund.
 § 27.  Dette kapitels bestemmelser får ingen  

 indflydelse på reglerne for afdragsbetaling, idet afdragene betales efter de  

 for lånene fastsatte regler, som om renten ikke var konverteret i  

 overensstemmelse med dette kapitel.
Stk. 2.  Hypotekbanken kan efter ansøgning fra ejeren  

 tillade, at lån, hvoraf der svares konjunkturbestemt rente efter reglerne i  

 dette kapitel, indfries eller afdrages over en kortere periode end oprindelig  

 fastsat.
Godkendelse af hurtigere afvikling kan betinges af krav om  

 renteefterbetaling, jf. § 9. Ved indfrielse skal renteefterbetaling, jf. § 9,  

 indbetales.
 Stk. 3.  Den i stk. 2, 2. og 3. pkt., nævnte  

 renteefterbetaling vil ligeledes være at indbetale i tilfælde af, at  

 låneforholdet bringes til ophør på grund af ejendommens ekspropriation, eller  

 i tilfælde af lånets indfrielse efter opsigelse fra kreditors side som følge  

 af debitors misligholdelse eller ejendommens overdragelse til en ny ejer.
 § 28.  Hypotekbanken kan i tilfælde, hvor renten  

 svares efter de i dette kapital omhandlede regler, tillade renteformen ændret  

 til fast rente.
 Stk. 2.  Når en ejendom, af hvilken der svares jordrente  

 efter de i dette kapitel omhandlede regler, tages i anvendelse til anden  

 udnyttelse end jordbrugsdrift, kan Hypotekbanken bestemme, at jordrenten  

 svares som fast rente.
 § 29.  Når renterne er omregnet som foran anført,  

 finder reglerne i § 18, stk. 1 og 2, tilsvarende anvendelse på selvstændige  

 brug uden jordrenteforpligtelse.
§ 30.  Statskassen skadesløsholder  

 præstelønningskasserne for det tab, som disse lider ved renteomregning af det  

 i § 20, stk. 3, omhandlede tillæg til jordrenten.
Disse udlæg refunderes af  

 det overskud, der fremkommer, når indtægten ved den i henhold til fornævnte  

 bestemmelser ændrede rente overstiger den normale renteydelse.
Forkøbsret § 31.  Forkøbsret, der er pålagt landbrugsejendomme  

 eller landbrugsjord og udyrkede arealer efter reglerne i statshusmandsloven,  

 bevarer sin gyldighed.
Forkøbsretten udøves efter reglerne i §§ 20-26 i lov  

 om statens fremskaffelse af jord og udlån til jordbrugsmæssige formål m.m.
Klage § 32.  Afgørelser, der efter denne bekendtgørelse er  

 truffet af Hypotekbanken eller Jordbrugsdirektoratet kan påklages til  

 landbrugsministeren.
 Stk. 2.  Klagefristen er 4 uger fra den dag, hvor  

 afgørelsen er meddelt den pågældende.
Ikrafttræden § 33.  Bekendtgørelsen træder i kraft den 1. juli  

 1990.
 Stk. 2.  Samtidig ophæves følgende bekendtgørelser:
Stk. 3.  Sager, der den 1. juli 1990 er under behandling  

 i Jordbrugsdirektoratet eller anden myndighed, færdigbehandles af den  

 pågældende myndighed.
De i medfør af stk. 2 ophævede bekendtgørelser finder i  

 hidtidigt omfang anvendelse ved afgørelsen af disse sager.
De hidtil gældende  

 bestemmelser om kontering af indtægter og afholdelse af udgifter under  

 Jordfonden finder fortsat anvendelse indtil den 1. januar 1991. Hvis  

 ansøgning er indgivet inden den 1. juli 1990, kan jordrenteafløsningslån ydes  

 af Jordfonden.
Landbrugsministeriet, den 22. juni 1990 Laurits Tørnæs /Tage Siboni Bilag 1 Regler for regulering efter § 26, stk. 2 Når landbrugets forrentningsprocent udgør - 21/2 pct. eller derunder, nedsættes rentefoden med 21/2 pct.
 - over 21/2 pct. til og med 3 pct., nedsættes rentefoden med 2 pct.
 - over 3 pct. til og med 31/2 pct., nedsættes rentefoden med 11/2 pct.
 - over 31/2 pct. til og med 4 pct., nedsættes rentefoden med 1 pct.
 - mindst 5 pct., men under 51/2 pct., forhøjes rentefoden med 1/2 pct.
 - mindst 51/2 pct., men under 6 pct., forhøjes rentefoden med 1 pct.
 - mindst 6 pct., men under 61/2 pct., forhøjes rentefoden med 11/2 pct.
 - 61/2 pct. eller derover, forhøjes rentefoden med 2 pct.
Bilag 2 Fortegnelse over de ældre jordlove Lov nr. 39 af 24. marts 1899, jf. lov nr. 105 af 4. april 1928.
 Lov nr. 101 af 22. april 1904, jf. lov nr. 97 af 6. april 1906 og lov nr.  

 105 af 4. april 1928.
 Lov nr. 94 af 30. april 1909.
 Lov nr. 127 af 13. juni 1914.
 Lov nr. 323 af 22. juni 1917 som ændret ved lov nr. 78 af 19. februar  

 1918, nr. 60 af 12. februar 1919, nr. 157 af 14. april 1920, nr. 277 af 6.  

 maj 1921 og nr. 362 af 7. august 1922.
 Lov nr. 81 af 29. marts 1924 som ændret ved lov nr. 149 af 1. juli 1927,  

 nr. 107 af 4. april 1928, nr. 150 af 15. april 1930 og nr. 90 af 25. marts  

 1933 §§ 1 og 2.
 Lov nr. 557 af 4. oktober 1919 som ændret ved lov nr. 328 af 28. juni  

 1920, nr. 278 af 6. maj 1921, nr. 363 af 7. august 1922, nr. 85 af 29. marts  

 1924, nr. 59 af 2. april 1927, nr. 134 af 1. juni 1929, nr. 132 af 15. april  

 1930 og nr. 90 af 25. marts 1933 §§ 3-6.
 Lov nr. 91 af 25. marts 1933 som ændret ved lov nr. 137 af 13. april 1938.
 Lov nr. 162 af 11. maj 1933 afsnit I.
 Lov nr. 163 af 14. maj 1934 som ændret ved lov nr. 75 af 31. marts 1936,  

 nr. 136 af 13. april 1938, nr. 452 af 22. december 1939, nr. 67 af 19.  

 februar 1941 og nr. 357 af 26. august 1941.
 Lov nr. 168 af 18. maj 1937.
 Lov nr. 150 af 29. marts 1943 som ændret ved lovanordning nr. 51 af 6.  

 marts 1944 (opretholdt ved lov nr. 320 af 7. juli 1945), lov nr. 423 af 11.  

 september 1945, nr. 314 af 14. juni 1946, nr. 186 af 4. juni 1947 og nr. 198  

 af 7. maj 1948.
 Vedrørende præstegårdsjord:
 Lov nr. 537 af 4. oktober 1919, jf. lov nr. 283 af 30. juni 1922 § 2,  

 stk. 2, lov nr. 33 af 3. marts 1926 og lov nr. 418 af 12. juli 1946 § 38.
