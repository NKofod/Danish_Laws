Fremsat den 15. januar 2002 af  

 Ritt Bjerregaard (S), Ole Vagn Christensen (S),  

 Henrik Dam Kristensen (S), Erik Mortensen (S) og  

 Jens Peter Vernersen (S) Forslag til folketingsbeslutning om opretholdelse af Måltidets Hus Folketinget opfordrer regeringen til at opretholde  

 bevillingen til Måltidets Hus.
Bemærkninger til forslaget Beslutningsforslaget skal ses i  

 sammenhæng med regeringens udspil »Mere velfærd og mindre  

 bureaukrati   sanering af råd, nævn, udvalg og centre« fra januar  

 2002, hvoraf det blandt andet fremgår, at regeringen vil  

 skrinlægge oprettelsen af Måltidets Hus.
 Med beslutningsforslaget ønsker forslagsstillerne  

 at fastholde Måltidets Hus som et centralt element i indsatsen for at  

 styrke den danske madkvalitet i såvel private som professionelle  

 sammenhænge og dermed også producenternes muligheder for at  

 udvikle og sælge kvalitetsprodukter herhjemme og til eksport.
 Måltidets Hus er oprettet som opfølgning  

 på den tidligere regerings fødevarepolitiske redegørelse  

 fra januar 1998 samt Fødevareministeriets betænkning nr. 1367  

 fra december 1998: »Måltidets Hus   fra råvarer til madkultur med  

 måltidet i centrum«.
Som det fremgår af den tidligere regerings  

 fødevarepolitiske redegørelse II, har vi i Danmark set en  

 udvikling, hvor borgerne bruger en stadig mindre del af deres indkomst  

 på fødevarer.
I højere grad end tidligere købes  

 færdigretter og halvfabrikata, der ikke just er præget af  

 høj gastronomisk kvalitet.
Den danske fødevaresektor har i den  

 forbindelse haft tradition for at fokusere på masseproducerede  

 produkter af ensartet kvalitet, mens der i mindre grad er fokuseret på  

 høj gastronomisk kvalitet.
Dette præger også udviklingen i  

 udlandets opfattelse af danske produkter.
Der er store offentlige og kommercielle økonomiske  

 interesser knyttet til denne udvikling.
Det drejer sig bl.a. om befolkningens  

 ernæringstilstand og trivsel og udviklingen på  

 fødevaremarkedet med hensyn til import, eksport, forbrug m.m.  

 Forslagsstillerne betragter det derfor som en væsentlig offentlig  

 opgave at bidrage til udviklingen af den danske madkvalitet.
 Forslagsstillerne finder det særlig vigtigt, at  

 Måltidets Hus opretholdes med henblik på at fastholde den  

 planlagte treårige uddannelse til kulturgastronom, da der hidtil har  

 manglet videregående uddannelsesmuligheder inden for området.  

 Også husets muligheder for undervisning i kortere forløb,  

 efteruddannelseskurser for forskellige faglige grupper, specialkurser for  

 undervisere på relevante uddannelsesinstitutioner, kurser i forbindelse  

 med rådgivning af virksomheder og offentlige myndigheder,  

 uddannelsesinstitutioner m.fl. vil opfylde et hidtil udækket behov.  

 Desuden er der god brug for at etablere tværfaglige forsknings- og  

 udviklingsprojekter med fokus på spisekvalitet og madkultur i  

 Danmark.
Det er vanskeligt at se, hvordan disse opgaver kan  

 løses på en tilsvarende koordineret og målrettet facon for  

 samme beskedne midler, hvis Måltidets Hus nedlægges, som  

 regeringen nu har foreslået det.
Forslagsstillerne vil endvidere  

 henlede opmærksomheden på, at der allerede har været  

 afholdt udgifter i forbindelse med Måltidets Hus, der må  

 betragtes som værende spildte, hvis projektet nedlægges på  

 det nuværende, fremskredne stadium.
Skriftlig fremsættelse Ritt Bjerregaard Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opretholdelse af  

 Måltidets Hus.
(Beslutningsforslag nr.
B 53).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
