Båndlæggelse af  

 medarbejderaktier Et advokatfirma anmodede på vegne af C A/S om Told- og  

 Skattestyrelsens godkendelse af en båndlæggelsesordning af  

 medarbejderaktier udstedt i medfør af ligningslovens § 7 A, stk. 2,  

 hvor der ikke udstedes aktiebreve, jf. aktieselskabslovens § 21, stk. 1.
 Den samlede beholdning af udstedte medarbejderaktier i C A/S havde hidtil  

 været båndlagt i et pengeinstitut.
På en kommende generalforsamling ville der igen blive udloddet  

 medarbejderaktier.
Endvidere ville det blive vedtaget, at C A/S  

 ophørte med at udstede aktiebreve, jf. aktieselskabslovens § 21, stk.  

 1.
Told- og Skattestyrelsen udtalte, at i en situation, hvor der ikke  

 udstedes aktiebreve, kan båndlæggelseskravet for  

 medarbejderaktier i ligningslovens § 7 A, stk. 7, og i Skatteministeriets  

 cirkulære nr. 96 af 22/6 1993, pkt. 3.6.1, opfyldes ved, at et  

 pengeinstitut hver halve år modtager en udskrift af aktiebogen, jf.  

 aktieselskabslovens § 25 a, med bemærkning om  

 båndlæggelsen.
Udskriften skal bekræftes af selskabets  

 revisor.
