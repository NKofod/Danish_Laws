 Som angivet i cirkulæreskrivelse herfra af 10. juni 1985 (K.K. 1458-1985)  

 skal ved eksport til Canada fra 1. august 1985 være angivet  

 godkendelsesnummeret for pågældende etikette/kartoner på  

 kødkontrolcertifikatet, og de kontrollerende dyrlæger blev ved samme  

 lejlighed anmodet om at kontrollere rigtigheden af det angivne nummer.
 Et antal sager om forkert godkendelsesnummer har vist, at virksomhederne  

 ikke altid har tilvejebragt grundlaget for dyrlægernes kontrol analogt med  

 proceduren for kødprodukter, jfr. veterinærdirektoratets cirkulæreskrivelse  

 af 22. april 1974, og tilsyneladende er det navnlig eksport via autoriseret  

 frysehus, der giver anledning til problemer.
 Med henblik på at sikre dyrlægerne det nødvendige grundlag for at  

 underskrive kødkontrolcertifikatet skal de eksportautoriserede virksomheder  

 holde den kontrollerende dyrlæge informeret om etiket- og emballagemateriale,  

 som er/bliver godkendt i Canada, ved at dyrlægen af såvel tidligere som  

 fremtidig godkendt materiale modtager et eksemplar med oplysning om  

 godkendelsesnummer og -dato.
 Dyrlægens kontrol af det på certifikatet angivne godkendelsesnummer skal  

 ske på grundlag af dette materiale.
 Opmærksomheden henledes på den risiko for fejltagelser, der kan opstå, når  

 godkendelsen formidles gennem en mellemmand i Canada (importør, agent eller  

 specialbureau), og godkendelsen ikke bekræftes ved returnering af det  

 fremsendte materiale med påtegning om godkendelsesnummer.
 Ved eksport efter oplægning på frysehus må kontrollen ske ved kontakt fra  

 den attestudstedende dyrlæge til dyrlægen på pakkevirksomheden, medmindre  

 etiketten/emballagen fra pakkevirksomheden er påtrykt oplysning om  

 godkendelsesnummer.
 De canadiske myndigheder har bekræftet, at man ikke har indvendinger mod,  

 at godkendte etiketter/emballager tilføjes (f.eks. ved genoptryk) oplysning  

 om godkendelsesnummer ved angivelsen: »CND-reg. nr. 0000« med  

 pågældende nummer indføjet i stedet for 0000, men har dog samtidig  

 understreget, at uanset en sådan angivelse skal godkendelsesnummeret anføres  

 på certifikatet.
 P.V.V.
