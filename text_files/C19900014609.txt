(Til kommunalbestyrelser og amtsråd) I medfør af lov om social pension, jf. lovbekendtgørelse nr. 497 af 4. juli 1989, som senest ændret ved § 2 i lov nr. 387  

 af 13. juni 1990 om lov om ændring af forskellige lovbestemmelser om kontrol med udbetaling af offentlige ydelser m.v., og Socialministeriets bekendtgørelse nr. 511 af 4. juli 1990 om social pension fastsættes:
Ansøgning og sagsbehandling § 1.  Ansøgning anses for indgivet den dato, hvor den  

 modtages i kommunen.
 Stk. 2.  Når kommunalbestyrelsen rejser sag om  

 førtidspension for en person, der ikke selv har ønsket at søge, anses  

 pensionen for søgt den dato, hvor der træffes beslutning herom.
 Stk. 3.  Når kommunalbestyrelsen genoptager en sag til  

 kontrol efter kendelse fra revaliderings- og pensionsnævnet, anses  

 kontrolsagen for rejst den dato, der er fastsat i kendelsen.
 Stk. 4.  Når kommunalbestyrelsen iøvrigt tager en sag op  

 til kontrol, anses sagen for rejst den dato, hvor der træffes beslutning  

 herom.
 Stk. 5.  Når ansøgning om førtidspension eller  

 invaliditetsydelse er modtaget i kommunen, eller der er truffet beslutning om  

 at rejse sag, skal ansøgeren have meddelelse om datoen herfor.
 § 2.  For personer, der modtager pension efter de  

 færøske bestemmelser om folke-, invalide- og enkepension, men som ved  

 flytning til Danmark ikke overgår til pension efter Socialstyrelsens  

 bekendtgørelse nr. 511 af 4. juli 1990 om ansøgning og udbetaling mv. af  

 social pension, skal kommunalbestyrelsen undersøge mulighederne for pension  

 og om fornødent rejse sag herom.
 § 3.  Ved ansøgning om folkepension skal  

 kommunalbestyrelsen udlevere skemaer til brug ved ansøgningen.
 Stk. 2.  Ved ansøgning om førtidspension og  

 invaliditetsydelse skal kommunalbestyrelsen anvende det skema, der er  

 udarbejdet af Kommunernes Landsforening i samarbejde med Amtsrådsforeningen  

 og Socialstyrelsen.
 § 4.  Kommunalbestyrelsen skal til personer, der ikke  

 allerede har ret til pension, udsende meddelelse om retten til folkepension i  

 rimelig tid, inden den pågældende fylder 67 og 70 år.
 § 5.  Kommunalbestyrelsen har pligt til at undersøge,  

 om der i stedet for førtidspension kan være ret til andre former for hjælp  

 eller bistand.
 Stk. 2.  Kommunalbestyrelsen skal behandle  

 pensionssagen, hvis ansøgeren kræver det, selv om der er mulighed for anden  

 form for hjælp eller bistand.
 § 6.  Kommunalbestyrelsen skal indhente alle  

 oplysninger, der har betydning for sagens afgørelse.
Stk. 2.  Kommunalbestyrelsen kan pålægge offentlige  

 myndigheder at give oplysninger og dokumentation, som anses for nødvendig for  

 sagsbehandlingen.
Udskrifter mv. kan kræves uden betaling.
§ 7.  I sager om førtidspension og invaliditetsydelse,  

 skal kommunalbestyrelsen i almindelighed indhente oplysning om tidligere  

 pensionssag, arbejdsskade, familieforhold, uddannelse, erhvervsforløb, forsøg  

 på revalidering, indkomst- og formueforhold i de seneste 3 år samt aktuelt og  

 fremtidigt forsørgelsesgrundlag mv.
Endvidere indhentes nødvendige lægelige  

 oplysninger.
 Stk. 2.  Når kommunalbestyrelsen indhenter oplysninger,  

 som amtskommunen skal betale efter pensionslovens § 25, skal det ske efter  

 retningslinier, der aftales mellem amtskommunen og kommunalbestyrelsen.
§ 8.  Kommunalbestyrelsen skal sørge for, at der er  

 mulighed for at benytte lægelig sagkundskab ved behandling af sager om  

 førtidspension og invaliditetsydelse.
Tilrettelæggelsen af lægebistanden må  

 tilpasses de stedlige forhold.
 § 9.  Kommunalbestyrelsen og amtsrådet skal samarbejde  

 om behandling af sager om førtidspension og invaliditetsydelse for i videst  

 muligt omfang at sikre sagens oplysning.
 § 10.  Når der er indgivet ansøgning, skal  

 kommunalbestyrelsen forelægge sagen for revaliderings- og pensionsnævnet, med  

 mindre ansøgeren har tilbagekaldt ansøgningen.
 Stk. 2.  Hvis betingelserne om indfødsret og bopæl ikke  

 er opfyldt, skal sagen kun forelægges, når nævnets afgørelse har betydning  

 for ansøgerens ret til dagpenge.
§ 11.  Kommunalbestyrelsen skal foretage en samlet  

 social/erhvervsmæssig og helbredsmæssig vurdering.
På det grundlag afgives  

 indstilling til revaliderings- og pensionsnævnet om pensionsform eller  

 afslag.
Indstillingen skal udførligt begrundes.
 Stk. 2.  Kommunalbestyrelsen skal underrette ansøgeren  

 om indstillingen og begrundelsen herfor.
 § 12.  Når en ansøger om førtidspension er medlem af  

 en arbejdsløshedskasse, skal kommunalbestyrelsen underrette Direktoratet for  

 Arbejdsløshedsforsikringen både ved ansøgningen og ved afgørelsen.
Stk. 2.  Kommunalbestyrelsen skal underrette den  

 myndighed, der anviser en tjenestemandspension, om udbetaling af eller  

 ændring i Stk. 3.  Underretning efter stk. 2 skal indeholde  

 oplysning om størrelsen af erhvervsudygtighedsbeløbet og grundbeløbet,  

 herunder om grundbeløbet indtægtsreguleres efter lovens § 27 eller udbetales  

 som brøkpension efter lovens § 5, stk. 2.
 § 13.  Hjælp til rejseudgifter, der betales af  

 amtskommunen efter pensionsloven § 25, beregnes efter de retningslinier, der  

 er fastsat i § 20 i Socialministeriets bekendtgørelse nr. 303 af 10. juni  

 1988 om ydelse af hjælpemidler efter bistandslovens § 58.
 § 14.  Amtsrådet skal yde kommunalbestyrelsen bistand  

 i pensionssager.
 Stk. 2.  Amtsrådet påser, at sager om førtidspension og  

 invaliditetsydelse er tilstrækkeligt oplyst og forelægger dem for  

 revaliderings- og pensionsnævnet.
 Stk. 3.  §§ 6, 7 og 8 gælder tilsvarende for amtsrådet.
Udbetaling § 15.  Pension skal udbetales månedsvis forud, således  

 at den er til disposition for pensionisten senest den sidste bankdag i den  

 foregående måned.
Dispositionsdatoen skal meddeles pensionisten og  

 pengeinstituttet.
 § 16.  Kommunalbestyrelsen skal oplyse en ansøger om  

 førtidspension om retten til at få udbetalt forskud på pension.
 § 17.  Når en pensionist flytter til en anden kommune  

 her i landet, skal kommunalbestyrelsen i fraflytningskommunen sende sagens  

 akter til kommunalbestyrelsen i den nye bopælskommune.
§ 18.  Ved flytning fra Danmark til Færøerne skal  

 kommunalbestyrelsen sende sagens akter til Færøernes socialforvaltning.
Ved  

 flytning fra Færøerne til Danmark må kommunalbestyrelsen indhente sagens  

 akter fra Færøernes socialforvaltning.
 § 19.  Ved flytning fra Danmark til Grønland skal  

 kommunalbestyrelsen standse udbetalingen med udgangen af fraflytningsmåneden.  

 Kommunalbestyrelsen må henvise pågældende til eventuelt at søge pension på  

 Grønland.
 § 20.  Ved udbetaling af pension i udlandet skal  

 kommunalbestyrelsen med regelmæssige mellemrum forlange en attest fra  

 pensionisten til bekræftelse af adressen og af at pågældende er i live.  

 Herudover skal kommunalbestyrelsen fx en gang årligt forlange en erklæring  

 med oplysning om pensionistens indtægts- og formueforhold samt om eventuel  

 ægtefælleindtægt, såfremt det har betydning for størrelsen af den udbetalte  

 pension.
 § 21.  Når kommunalbestyrelsen træffer afgørelse om  

 inddragelse eller nedsættelse af pension efter pensionslovens § 46, skal  

 kommunalbestyrelsen vejlede pensionisten og dennes ægtefælle om mulighederne  

 for hjælp, herunder om muligheden for hjælp efter bistandsloven til den  

 hjemmeboende ægtefælle.
Pensionsbeløb § 22.  Ved fastsættelse af pensionen anvendes de  

 regulerede beløb efter pensionslovens § 49, som Socialstyrelsen bekendtgør  

 inden 10. juni og 10. december.
Beløbene har gyldighed fra henholdsvis 1.  

 juli og 1. januar.
 Stk. 2.  Ægteskabstillæg reguleres efter reglerne i  

 pensionslovens § 49.
Behandling af sager om pension, hvor der  

 tillige er spørgsmål om § 23.  Administrationen af pensionsloven varetages af  

 chefen for Socialstyrelsen, når en pension Stk. 2.  Bestemmelsen i stk. 1 gælder ikke afgørelser om  

 personligt tillæg.
§ 24.  For personer, der er bosat i Danmark, skal  

 ansøgning om pension, som skal fastsættes efter de regler, der er nævnt i §  

 23, indgives til kommunalbestyrelsen i bopælskommunen.
Kommunalbestyrelsen  

 skal sende en kopi af ansøgningen til Socialstyrelsen, hvis det fremgår af  

 ansøgningen, at der kan være ret til pension fra et andet EF-land.
For  

 personer, der er bosat i udlandet, skal ansøgningen indgives til  

 pensionsmyndigheden i bopælslandet.
 Stk. 2.  Ansøgning om dansk pension gælder tillige som  

 ansøgning om den udenlandske pension, medmindre der er tale om pension fra de  

 nordiske lande eller Schweiz, eller der er ønsket udsættelse med den  

 udenlandske pension.
 § 25.  Behandlingen af sager om pension, der skal  

 samordnes efter de regler, der er nævnt i § 23, skal følge de regler, der har  

 været gældende hidtil, se 1) Sikringsstyrelsens vejledning om EF-reglerne om  

 sikring af vandrende arbejdstagere m.v., 2) Sikringsstyrelsens cirkulærer  

 eller vejledninger om de tosidede konventioner om social sikring, som Danmark  

 har indgået, og 3) de vejledende bemærkninger til den nordiske konvention om  

 social tryghed.
Standsning af pension ved dødsfald § 26.  Retten til pension ophører med udgangen af den  

 måned, hvori pensionisten dør, jf. dog om ret til efterlevelsespension,  

 pensionslovens § 48.
 § 27.  I tilfælde hvor pensionisten dør på et  

 tidspunkt, hvor pensionen for måneden efter den måned, hvor pågældende er  

 død, er udbetalt eller bogført på pensionistens konto i et pengeinstitut,  

 skal beløbet kræves tilbagebetalt efter reglerne i stk. 2-4.
 Stk. 2.  Pension, der er bogført på pensionistens konto  

 i et pengeinstitut, skal tilbageføres til kommunen, hvis dødsfaldet er  

 indtruffet inden dispositionsdagen, og både tilbagekaldelsen og den faktiske  

 tilbageførsel kan ske inden dispositionsdatoen.
 Stk. 3.  Hvis pensionen ikke kan tilbageføres efter stk.  

 2, skal kommunalbestyrelsen anmelde kravet i dødsboet.
 Stk. 4.  Kommunalbestyrelsen kan opgive krav på  

 tilbagebetaling efter stk. 3, hvis beløbet må anses for uerholdeligt eller de  

 økonomiske og administrative omkostninger ved afkrævningen står i misforhold  

 til tilbagebetalingskravet.
Regnskab, refusion, revision og statistik § 28.  Reglerne om refusion og regnskabsaflæggelse er  

 uændrede.
Følgende forskrifter udstedt i henhold til de tidligere love  

 forbliver i kraft, jf. § 38 i Socialministeriets bekendtgørelse nr. 511 af 4.  

 juli 1990 om social pension:
 § 29.  Revaliderings- og pensionsnævnene skal til  

 Socialstyrelsen indsende statistikoplysninger om afgørelser i sager om:
 Stk. 2.  Oplysningerne skal afgives på særlige skemaer,  

 som udsendes af Socialstyrelsen.
Stk. 3.  Skemaerne skal sendes til Socialstyrelsen  

 samlet een gang om måneden omfattende alle afsluttede sager i den foregående  

 måned.
Afslutningsdatoen er dato for afsendelsen af afgørelsen til ansøgeren.  

 Samtidig sendes oplysninger om antallet af indgåede nye sager om pension mv.  

 i afgørelsesmåneden.
Særlig fremsendelsesblanket til opgørelse heraf udsendes  

 af Socialstyrelsen.
Den udfyldte fremsendelsesblanket og statistikskemaerne  

 skal sendes senest den 7. i måneden efter afslutningsmåneden.
 § 30.  Kommunerne skal til Socialstyrelsen indsende  

 statistikoplysninger om udbetaling af personlige tillæg efter pensionslovens  

 § 17 om:
 Stk. 2.  Oplysningerne kan afgives over Kommunedatas  

 fælleskommunale system for social pension efter indberetning til Kommunedata  

 af kommunernes statistikkoder for personlige tillæg.
 Stk. 3.  Kommuner, der ikke registrerer alle  

 udbetalinger af personlige tillæg i pensionssystemet, skal endvidere give  

 tilsvarende oplysninger om disse tillæg på et særligt skema, der udsendes af  

 Socialstyrelsen.
 Stk. 4.  Fristen for indsendelse af skemaerne fastsættes  

 af Socialstyrelsen efter aftale med Danmarks Statistik, der varetager den  

 statistiske bearbejdning af materialet.
 Ikrafttrædelsesbestemmelser mv.
 § 31.  Dette cirkulære træder i kraft den 1. september  

 1990.
 Stk. 2.  Samtidig ophæves Sikringsstyrelsens cirkulære  

 nr. 230 af 23. december 1987 om social pension.
