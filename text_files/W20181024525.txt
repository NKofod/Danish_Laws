Offererstatningslovens § 1  straffelovsovertrædelser begået i udlandet, nævnets j.nr. 16-520-10759 Ansøger var på forretningsrejse i Barcelona og blev efter at have spist middag på restaurant overfaldet på vej tilbage til hotellet.
 ANS gjorde gældende, at han var på arbejde på skadestidspunktet, idet han anvendte tiden på restauranten til at tjekke sine arbejdsmails på mobilen.
 Nævnet gav afslag på erstatning og godtgørelse med begrundelsen, at skaden ikke var sket under ansøgers erhvervsudøvelse og derfor ikke var omfattet af offererstatningslovens § 1, stk. 3. Nævnet tilføjede endvidere, at selvom man antog, at skaden var sket i forbindelse med ansøgers erhvervsudøvelse, så ville forudsætningen om, at offererstatningslovens § 1, stk. 3, alene omfatter personer, som efter karakteren af deres erhvervsudøvelse er særligt udsat for vold, i sig selv medføre et afslag.
