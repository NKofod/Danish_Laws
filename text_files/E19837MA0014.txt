Nævnet har med virkning fra den 1. januar 1983 begrænset fradragsretten  

 for merværdiafgift i kantiner i virksomheder, der i øvrigt ikke er  

 momspligtige (banker, forsikringsselskaber, offentlige institutioner m. fl.).  

 Der kan herefter ikke foretages fradrag for afgiften i forbindelse med  

 udgifterne til lokaler, inventar, køkkenudstyr, service, rengøring, lys,  

 vand, el/gas og varme.
Det samme gælder indkøbte arbejdsydelser, der ikke  

 bliver indregnet i beskatningsgrundlaget.
Nævnet traf samtidig afgørelse om, at tilskud til kantinedrift skal  

 medregnes i den afgiftspligtige værdi/omsætning; det skal herved sikres, at  

 der svares afgift af varernes salgspris, dog mindst af en værdi, der svarer  

 til varernes fremstillingsomkostninger, dvs råvarernes pris, lønomkostninger  

 vedrørende tilberedning, salg og administration.
Disse regler gælder også for  

 kantiner i virksomheder, der i øvrigt er afgiftspligtige.
 Direktoratet for toldvæsenet har udsendt en meddelelse, december 1982 (nu  

 vejledning af oktober 1983), om reglerne for kantinemoms i de forskellige  

 former for virksomheder.
 Afgørelsen supplerer Mn.550. Se også Mn. 846.
