Hjemmearbejde  

  

 At-vejledning D.2.9  

  

 Oktober 2003 Hovedreglen er, at arbejdsmiljølovgivningen gælder, når  

 den ansatte udfører arbejde hjemme.
Men reglerne om   

 	  

 arbejdsstedets  

 indretning,   

 	  

 arbejde ved en  

 computer,   

 	  

 virksomhedernes  

 sikkerheds- og sundhedsarbejde, og   

 	  

 hvileperiode og  

 fridøgn gælder kun i begrænset omfang.
Arbejdsmiljølovgivningen regulerer ikke omfanget af den  

 ansattes arbejde i hjemmet.
Omfanget fremgår derimod af aftaler mellem  

 virksomheden og den ansatte, kollektive aftaler eller traditioner, der er  

 Arbejdstilsynet uvedkommende.
Der er et stigende antal personer, der arbejder hjemme  

 i forskelligt omfang.
Ofte foregår hjemmearbejde ved en computer.  

 Arbejdsgiveren har ansvar for, at reglerne bliver overholdt, og den ansatte  

 skal medvirke hertil.
Hvis flere arbejdsgivere lader arbejde udføre på samme  

 arbejdssted, har de samarbejdspligt.
Man bør især være opmærksom på følgende:
 1.  

 	  

 En række regler om  

 arbejdsstedets indretning gælder kun, når arbejdet i den ansattes hjem har en  

 vis varighed.
2.  

 	  

 Efter reglerne om  

 virksomhedernes sikkerheds- og sundhedsarbejde (SIO) gælder bestemmelserne om  

 sikkerhedsgrupper også for ansatte, der arbejder hjemme.
Når den ansatte  

 arbejder hjemme regelmæssigt eller i hele arbejdstiden, gælder alle reglerne  

 om  

 virksomhedernes sikkerheds- og sundhedsarbejde.
3.  

 	  

 Reglerne om  

 hvileperiode og fridøgn gælder som udgangspunkt også for ansatte, der  

 arbejder  

 hjemme.
Men der er en særlig udvidet adgang til at fravige de almindelige  

 regler, når den ansatte arbejder hjemme.
 Familiepleje i form af døgnpleje i den ansattes hjem er  

 undtaget fra reglerne om hvileperiode og fridøgn, når den pågældende bor hos  

 den ansatte, og den ansatte selv tilrettelægger arbejdstiden, eller  

 arbejdstiden som følge af særlige træk ved det udførte arbejde hverken kan  

 måles eller fastsættes på forhånd.
1. Almindelige pligter Arbejdsgiverens og den ansattes almindelige pligter  

 gælder også, når den ansatte arbejder hjemme.
Det betyder, at   

 	  

 arbejdsgiveren skal  

 sørge for, og   

 	  

 den ansatte skal  

 medvirke til, at arbejdsforholdene i hjemmet er sikkerheds- og  

 sundhedsmæssigt fuldt forsvarlige.
 Hvis flere arbejdsgivere lader arbejde udføre på samme arbejdssted,  

 har de samarbejdspligt.
Den ansattes medvirken har særlig betydning, når den  

 ansatte arbejder hjemme, fordi arbejdsgiveren ikke har ret til at kontrollere  

 arbejdsforholdene i den ansattes hjem.
Arbejdsgiveren kan heller ikke  

 bestemme  

 bygningens indretning, jf. nedenfor om inventar, belysning mv.
2. Indretning af hjemmearbejdspladsen Her er beskrevet arbejdsmiljølovgivningens krav til  

 indretningen af hjemmearbejdspladsen, når 1.  

 	  

 arbejdet i hjemmet  

 foregår i hele arbejdstiden, eller 2.  

 	  

 arbejdet i hjemmet  

 foregår   

 	  

 regelmæssigt, og   

 	  

 arbejdstiden i den  

 ansattes hjem mindst svarer til en dag pr. uge.
 Arbejder den ansatte hjemme i mindre omfang, stiller  

 arbejdsmiljølovgivningen ikke krav til indretningen af hjemmearbejdspladsen.
2.1. Inventar Hjemmearbejdspladsen skal have passende inventar, så  

 arbejdet kan udføres forsvarligt.
Det betyder bl.a., at inventaret skal passe  

 til den ansatte, der bruger det (2, 7).
2.2. Belysning Hvis arbejdet kræver særlig belysning, skal der være en  

 arbejdslampe til rådighed.
 Ved computerarbejde skal placering af skærm og kunstige  

 lyskilder koordineres for at undgå generende blænding og reflekser på  

 skærmen.
 Lyskilder (vinduer, gennemsigtige eller  

 gennemskinnelige vægge, lysfarvede vægge eller udstyr m.m.) må ikke blænde  

 eller medføre generende reflekser på skærmen.
Generende blænding og reflekser kan undgås ved at  

 placere skærmen i nogen afstand fra vinduerne med synsretningen parallel med  

 vinduerne.
Det er især solens stråler, der kan give problemer.
 Vinduer kan være forsynet med indstillelig afskærmning,  

 som kan dæmpe solindfang, der falder ind på skærmen (5).
2.3. Ventilation Arbejdsgiveren skal sørge for tilstrækkelig mekanisk  

 udsugning, hvis det er uundgåeligt, at der ved en arbejdsproces sker  

 udvikling  

 af   

 	  

 sundhedsskadelige  

 eller eksplosive luftarter, støv e.l., eller   

 	  

 røg,  

 mikroorganismer, aerosoler, ildelugt eller anden generende luftforurening.
 I stedet for mekanisk udsugning kan arbejdsgiveren  

 sørge for andre foranstaltninger, når den ansatte arbejder hjemme mindre end  

 ca. 1 dag inden for en normal arbejdsuge.
 Reglerne om ventilation har normalt ikke betydning, når  

 den ansatte arbejder hjemme ved en computer (3).
2.4. Redningsudstyr Arbejdsgiveren skal sørge for tilstrækkeligt og egnet  

 ildsluknings-, rednings- og førstehjælpsudstyr, når arbejdets art og  

 forholdene  

 i øvrigt kræver det.
Udstyret skal være anbragt hensigtsmæssigt i forhold til  

 arbejdsstedet.
 Reglerne om redningsudstyr har normalt ikke betydning,  

 når den ansatte arbejder hjemme ved en computer.
3. Arbejde ved en skærm Reglerne om arbejde ved en skærm gælder, når den  

 ansatte arbejder hjemme, hvis  den ansatte arbejder mere end to timer om dagen ved  

 en skærm, og 1.  

 	  

 arbejdet i hjemmet  

 foregår i hele arbejdstiden, eller 2.  

 	  

 arbejdet i hjemmet  

 foregår   

 	  

 regelmæssigt, og   

 	  

 arbejdstiden i den  

 ansattes hjem mindst svarer til ca. en dag pr. arbejdsuge, og   

 	  

 den ansatte i resten  

 af arbejdstiden inden for den normale arbejdsuge på virksomheden næsten  

 dagligt  

 arbejder mere end to timer ved skærmen.
 Fx vil det svare til ca. en dag pr. arbejdsuge, når den  

 ansatte tre gange om ugen arbejder hjemme ved en skærm i mere end to timer  

 pr.  

 dag.
 Reglerne om arbejde ved en skærm gælder fx også, hvis  

 den ansatte fire dage om ugen arbejder hjemme ved en skærm i mere end to  

 timer  

 pr. dag og den femte dag kun deltager i møder på virksomheden (4, 6).
Reglerne om arbejde ved en skærm medfører, at   

 	  

 der skal være  

 tilstrækkelig plads til hensigtsmæssige arbejdsstillinger og bevægelser   

 	  

 der gælder særlige  

 regler for arbejdsbord, arbejdsstol, skærm, indlæsningsudstyr, programmel,  

 belysning  

 m.m.
  

 	  

 den ansatte har ret  

 til at få undersøgt syn og øjne   

 	  

 den ansatte har ret  

 til specielle synskorrigerende hjælpemidler, hvis en synsundersøgelse viser,  

 at  

 det er nødvendigt   

 	  

 arbejdet ved skærmen  

 skal tilrettelægges, så det regelmæssigt bliver afbrudt af andet arbejde  

 eller  

 pauser.
4. Sikkerheds- og sundhedsarbejde Ansatte, der arbejder for en virksomhed med mere end 9  

 ansatte, skal være omfattet af en sikkerhedsgruppe.
Det gælder også, når den  

 ansatte arbejder helt eller delvist i hjemmet.
 Når ansatte, der arbejder helt eller delvist i hjemmet,  

 er tilknyttet forskellige afdelinger i virksomheden eller har forskellige  

 arbejdsområder, skal de være omfattet af de relevante sikkerhedsgrupper på  

 virksomheden.
 Har ansatte, der arbejder i hjemmet, derimod samme  

 arbejdsområde, fx kommunale dagplejere, skal der være en særlig  

 sikkerhedsgruppe for denne gruppe ansatte.
Sikkerhedsgruppen har en opsøgende funktion, når den  

 ansatte arbejder regelmæssigt eller permanent i hjemmet.
Besøg i den ansattes  

 hjem forudsætter dog samtykke fra den ansatte.
 Arbejder den ansatte hverken regelmæssigt eller  

 permanent i hjemmet, har sikkerhedsgruppen som udgangspunkt ingen opsøgende  

 funktion i forhold til hjemmearbejdspladsen.
5. Arbejdspladsvurdering Virksomhedens arbejdspladsvurdering skal også omfatte  

 hjemmearbejdspladser.
Før etablering af hjemmearbejdspladser bør virksomheden  

 derfor i samarbejde med sikkerhedsorganisationen udarbejde retningslinjer  

 for,  

 hvordan hjemmearbejdspladsen bliver omfattet af virksomhedens sikkerheds- og  

 sundhedsarbejde, herunder arbejdspladsvurderingen.
 Følgende emner bør behandles i virksomhedens  

 arbejdspladsvurdering om hjemmearbejdspladserne:
  

 	  

 Inventar   

 	  

 Belysning   

 	  

 Eventuel ventilation   

 	  

 Eventuelt  

 redningsudstyr.
 Det følgende gælder kun for computerarbejdspladser, når  

 den ansatte arbejder ved en skærm mere end ca. to timer dagligt og (stort  

 set)  

 hver dag:
  

 	  

 Arbejdsbord   

 	  

 Arbejdsstol   

 	  

 Skærm   

 	  

 Indlæsnings-/styringsudstyr   

 	  

 Reflekser og  

 blænding   

 	  

 Programmel.
 Virksomheden bør desuden sammen med  

 sikkerhedsorganisationen vurdere, om der er særlige psykosociale problemer  

 ved  

 den form for hjemmearbejde, der udføres af de ansatte for virksomheden.
6. Hvileperiode og fridøgn De almindelige regler om hvileperiode og fridøgn gælder  

 som udgangspunkt, når den ansatte arbejder hjemme.
Det betyder, at den  

 ansatte  

 skal have en sammenhængende hvileperiode på mindst 11 timer inden for hver  

 24-timers periode og et ugentligt fridøgn.
 På næste side er angivet, hvordan de almindelige regler  

 om hvileperiode og fridøgn kan fraviges, når den ansatte arbejder hjemme (1).
6.1. Ansættelsesforholdet er ikke dækket af en aftale  

 om hvileperiode og fridøgn De almindelige regler om en daglig sammenhængende hvileperiode  

 på 11 timer og et ugentligt fridøgn kan fraviges, når den ansatte delvist  

 arbejder hjemme, og   

 	  

 arbejdets udførelse  

 er sikkerheds- og sundhedsmæssigt fuldt forsvarligt og   

 	  

 den ansatte selv  

 tilrettelægger arbejdstiden og dermed også den daglige hvileperiode eller de  

 daglige hvileperioder, eller   

 	  

 arbejdstiden som  

 følge af særlige træk ved det udførte arbejde hverken kan måles eller  

 fastsættes på forhånd, og   

 	  

 den ansatte som  

 udgangspunkt får tilsvarende kompenserende hvileperioder og fridøgn.
Formålet med reglerne er at give den ansatte mulighed  

 for fleksibilitet i arbejdstilrettelæggelsen, når den ansatte delvist  

 arbejder  

 hjemme.
Reglerne forudsætter derfor, at den ansatte frit kan fastlægge sine  

 hvileperioder og fridøgn.
Den daglige hvileperiode kan deles op i mindre  

 hvileperioder uden kompenserende hvileperioder, når   

 	  

 summen af  

 hvileperioderne minimum er 11 timer inden for en 24-timers periode, og   

 	  

 den ansatte selv  

 tilrettelægger hvileperioder og arbejdstid.
6.2. Kompenserende hvileperioder og fridøgn Fraviges de almindelige regler om en daglig 11-timers  

 sammenhængende hvileperiode og et ugentlig fridøgn, skal den ansatte have  

 kompenserende hvileperioder og fridøgn eller tilsvarende beskyttelse på et  

 senere tidspunkt.
Dette gælder, uanset om der er indgået en aftale eller ej.  

 Det betyder:
  

 	  

 Hvis en ansat inden  

 for 24 timer kun får en sammenhængende hvileperiode på 8 timer, skal den  

 ansatte som udgangspunkt på et senere tidspunkt have en kompenserende  

 hvileperiode på 3 timer.
De 3 timer kan lægges sammen med en anden  

 hvileperiode  

 på 11 sammenhængende timer.
   

 	  

 Hvis den ansatte har  

 fri både lørdag og søndag, kan det ene døgn bruges til kompenserende  

 hvileperiode,  

 fordi arbejdsmiljølovgivningen kun stiller krav om ét ugentligt fridøgn.
  

 	  

 Hvis en ansat fx  

 slutter ugens arbejde fredag kl. 18.00 og starter igen mandag kl. 8.00, vil  

 der  

 ligge en sammenhængende hvileperiode i weekenden på 62 timer.
Når  

 hvileperioden/fridøgnet på 35 timer trækkes fra (det ugentlige fridøgn skal  

 ligge i umiddelbar tilslutning til en daglig hvileperiode), resterer der 27  

 timer, som kan bruges til kompenserende hvileperioder.
  

 	  

 Hvis en ansat fra  

 mandag til fredag arbejder dels på arbejdsstedet og dels i hjemmet efter et  

 fast mønster, hvor den ansatte fx møder på arbejdspladsen kl. 8.00 og tager  

 hjem efter frokost for senere at genoptage arbejdet og først slutter kl.  

 01.00,  

 får den ansatte en hvileperiode på mindst 7 sammenhængende timer inden for  

 hver  

 24-timers periode.
Hvis summen af de daglige hvileperioder minimum er 11  

 timer  

 inden for en 24-timers periode, skal der ikke ydes kompenserende  

 hvileperiode.  

 Dette gælder for de tilfælde, hvor der ikke er indgået særlig aftale, og den  

 ansatte selv tilrettelægger arbejdstiden og dermed den daglige hvileperiode  

 eller de daglige hvileperioder.
 Kompenserende hvileperioder kan ikke opspares på  

 forhånd.
 Hvis det undtagelsesvist ikke er muligt at give den  

 ansatte kompenserende hvileperioder og fridøgn, skal den ansatte i stedet  

 have  

 passende beskyttelse, fx ekstraordinære sikkerhedsforanstaltninger, pauser  

 eller mindre belastende arbejde.
6.3. Almindelige aftaleregler om hvileperiode og  

 fridøgn Arbejdsgiverparten og lønmodtagernes organisationer kan  

 skriftligt indgå aftale om   

 	  

 i begrænset omfang  

 at udskyde eller nedsætte den daglige hvileperiode til 8 timer, og/eller   

 	  

 at omlægge det  

 ugentlige fridøgn, så der bliver indtil 12 døgn mellem to fridøgn.
 Aftaler, der fraviger de almindelige regler om  

 hvileperiode og fridøgn i videre omfang, skal godkendes af direktøren for  

 Arbejdstilsynet.
 Aftalerne skal sikre, at den ansatte efterfølgende får  

 tilsvarende kompenserende hvileperioder og fridøgn.
6.4. Særlige aftaleregler om hvileperiode og fridøgn  

 ved hjemmearbejde Arbejdsgiverens og lønmodtagernes organisationer kan  

 indgå aftaler om hvileperiode og fridøgn, når den ansatte delvist arbejder  

 hjemme, og   

 	  

 arbejdets udførelse  

 er sikkerheds- og sundhedsmæssigt fuldt forsvarligt, og   

 	  

 den ansatte som  

 udgangspunkt får tilsvarende kompenserende hvileperioder og fridøgn.
Der er ingen fast nedre grænse for fravigelsen af de  

 almindelige regler om hvileperiode og fridøgn.
Arbejdets udførelse skal dog  

 være sikkerheds- og sundhedsmæssigt fuldt forsvarlig, hvilket beror på en  

 vurdering i hvert enkelt tilfælde.
 Arbejdstilsynet skal ikke godkende fravigelsen.
Ved rådighedstjeneste, og når den ansatte arbejder  

 hjemme i hele arbejdstiden, kan de almindelige regler om hvileperiode og  

 fridøgn ikke fraviges efter ovennævnte regler.
Derimod kan den ansattes  

 faglige  

 organisation indgå aftale med arbejdsgiverparten efter de almindelige  

 aftaleregler om hvileperiode og fridøgn.
7. Tilsynsbesøg Normalt vil tilsyn med arbejde i den ansattes hjem ske  

 efter henvendelse til virksomheden og med inddragelse af  

 sikkerhedsrepræsentanten.  

 Som udgangspunkt vil tilsynsbesøg ikke finde sted i den ansattes hjem.
 Læs også Arbejdstilsynets vejledninger om:
(1)  

 	  

 Aftaler om  

 hvileperiode og fridøgn (2)  

 	  

 Inventar på faste  

 arbejdssteder (3)  

 	  

 Ventilation på faste  

 arbejdssteder (4)  

 	  

 Arbejde ved skærme (5)  

 	  

 Kunstig belysning (6)  

 	  

 Skærmbriller (7)  

 	  

 Faste arbejdssteders  

 indretning Læs også branchearbejdsmiljørådenes vejledninger mv.
 Branchearbejdsmiljørådenes vejledninger kan findes på  

 Arbejdstilsynets hjemmeside www.at.dk.
