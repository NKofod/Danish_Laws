Arbejdspladsvurdering  

  

 At-vejledning D.1.1  

  

 Januar 2005  

  

 Erstatter november 2002 Vejledning om  

 udarbejdelse og revision af arbejdspladsvurdering At-vejledningen informerer om reglerne om  

 arbejdspladsvurdering (APV).
Arbejdsmiljølovgivningen stiller krav om, at alle led i  

 arbejdet skal planlægges, tilrettelægges og udføres, så det er sikkerheds- og  

 sundhedsmæssigt fuldt forsvarligt.
Det betyder bl.a., at sikkerheds- og  

 sundhedsforholdene på arbejdspladsen skal vurderes.
 Alle arbejdsgivere har siden udgangen af år 2000 været  

 omfattet af kravet om at udarbejde en arbejdspladsvurdering.
Arbejdstilsynet, branchearbejdsmiljørådene, flere af  

 bedriftssundhedstjenesterne samt arbejdsmarkedets organisationer har  

 udarbejdet  

 materialer til brug for udarbejdelse af APV.
Bilag 2 indeholder en oversigt  

 over Arbejdstilsynets APV-checklister, men virksomhederne kan også kontakte  

 deres organisation, branchearbejdsmiljøråd eller andre arbejdsmiljørådgivere.
Formål og omfang Formålet med at udarbejde en arbejdspladsvurdering er  

 at sikre:
  

 	  

 At virksomhedens  

 sikkerheds- og sundhedsarbejde omfatter alle væsentlige arbejdsmiljøproblemer   

 	  

 At virksomheden  

 arbejder systematisk og løbende med at løse problemerne.
 Arbejdspladsvurderingens omfang afhænger bl.a. af, hvor  

 kompliceret arbejdsmiljøforholdene er, arbejdets art samt virksomhedens  

 størrelse og organisering.
 APVens omfang afhænger også af de tekniske  

 hjælpemidler, stoffer og materialer samt arbejdsmetoder og -processer, som  

 virksomheden bruger.
Alle arbejdsgivere med ansatte har pligt til at  

 udarbejde en skriftlig APV samt pligt til at revidere den i overensstemmelse  

 med reglerne.
Pligten til at udarbejde APV gælder også, når der kun er tale  

 om  

 tidsbegrænsede ansættelsesforhold eller løsarbejde.
 Selvstændige uden ansatte, fx håndværksmestre eller  

 selvstændige konsulenter, er ikke omfattet af kravet om APV.
 Virksomheder, hvor arbejdet udelukkende udføres af de  

 medlemmer af arbejdsgiverens familie, som tilhører hans husstand, skal ikke  

 udarbejde APV.
2. Skriftlig arbejdspladsvurdering, herunder  

 i elektronisk form Det er arbejdsgiverens pligt at sørge for, at der  

 udarbejdes en skriftlig arbejdspladsvurdering, som sikrer, at alle væsentlige  

 arbejdsmiljøproblemer inddrages i virksomhedens arbejdsmiljøarbejde.  

 Udarbejdelse af arbejdspladsvurderingen kan ske i elektronisk form.
 APVen er virksomhedens eget redskab og skal ikke  

 sendes til eller godkendes af Arbejdstilsynet, men APVen skal  

 forefindes i  

 virksomheden og være til rådighed for virksomhedens ledelse, ansatte og  

 Arbejdstilsynet.
3. Tilsyn med  

 arbejdspladsvurdering Arbejdstilsynet fører tilsyn med, om virksomheden har  

 udarbejdet en skriftlig APV, om den er tilgængelig, og om medarbejderne i  

 virksomheden har deltaget i planlægning og gennemførelse af APVen.
4. Samarbejde Det er arbejdsgiverens pligt at sørge for, at  

 sikkerhedsorganisationen inddrages i og deltager i hele APV-processen.
Det  

 gælder både planlægning, tilrettelæggelse, gennemførelse, opfølgning og  

 revision  

 af APVen.
Deltagelsen skal dokumenteres, ved at  

 sikkerhedsorganisationen påtegner APVen.
I virksomheder, hvor der ikke  

 er krav  

 om sikkerhedsorganisation, er det de ansatte, der skal deltage i arbejdet på  

 tilsvarende måde.
Det er ofte hensigtsmæssigt at aftale fælles mål og  

 spilleregler for APV-arbejdet med sikkerhedsorganisationen.
Disse  

 kan fx  

 omhandle følgende spørgsmål:
  

 	  

 Hvad er formålet med  

 APVen?   

 	  

 Er der - ud over  

 sikkerhedsorganisationens medlemmer - behov for flere nøglepersoner i  

 processen?   

 	  

 Hvilke metoder og  

 redskaber skal bruges?   

 	  

 Hvordan og af hvem  

 bliver eventuelle problemer registreret, prioriteret og løst?   

 	  

 Hvem har ansvaret for  

 at fastholde aktiviteten i de enkelte afdelinger?   

 	  

 Er der behov for  

 møder, kurser, et indledende seminar, uddannelse o.l.?   

 	  

 Er der behov for  

 ekstern bistand, fx fra en arbejdsmiljørådgiver?   

 	  

 Hvordan opsamles  

 erfaringerne, og hvordan bruges de i forbindelse med revision af APVen? 5. Sagkyndig  

 bistand Arbejdsgiveren skal indhente bistand fra særligt  

 sagkyndige, hvis virksomheden ikke selv har den fornødne indsigt til at  

 udarbejde  

 APV.
Det kan fx være hjælp til at vælge kortlægningsmetode og løsningsforslag  

 eller hjælp til at indlede processen.
 Selv om virksomheden indhenter bistand udefra, er det  

 stadig arbejdsgiverens ansvar:
  

 	  

 At der udarbejdes en  

 APV   

 	  

 At den er  

 fyldestgørende   

 	  

 At den er skriftlig,  

 herunder eventuelt i elektronisk form   

 	  

 At den gennemføres i  

 samarbejde med medarbejderne   

 	  

 At den løbende  

 revideres.
 Sikkerhedsorganisationen skal høres, inden virksomheden  

 henvender sig til særligt sagkyndige.
6.  

 Arbejdsmiljølovens bestemmelser Arbejdsmiljølovens bestemmelser gælder som hovedregel  

 for alle arbejdssteder.
Det vil sige, at bestemmelserne gælder, uanset om  

 arbejdsstedet er på arbejdsgiverens eget virksomhedsområde (bedriftsområde)  

 eller udenfor, på en anden virksomhed, hos private eller på et offentligt  

 område.
Bestemmelserne gælder også, uanset om arbejdet er midlertidigt eller  

 skiftende, og uanset om det foregår indendørs eller udendørs.
APVen skal kortlægge arbejdsmiljøforholdene på den  

 enkelte arbejdsplads - det vil sige dér, hvor arbejdet udføres.
Ethvert  

 aspekt  

 af arbejdsmiljøet kan tages op til vurdering, men det er ikke ensbetydende  

 med,  

 at enhver arbejdsplads altid skal gennemgås i alle detaljer.
APVen kan  

 kortlægge forholdene generelt for virksomheden eller for flere afdelinger,  

 hvis  

 arbejdet, herunder arbejdsprocesser eller -metoder, er af ensartet karakter i  

 virksomheden eller i flere afdelinger.
 Det vil i andre tilfælde være nødvendigt at kortlægge  

 arbejdsmiljøforhold, der knytter sig til den enkelte arbejdsplads eller det  

 enkelte tekniske hjælpemiddel, der bruges i virksomheden.
7. Metode Virksomheden kan selv vælge den metode, som APVen skal  

 gennemføres efter.
Valgfriheden gør det muligt at finde en metode, der passer  

 til virksomhedens organisation, kultur og traditioner for samarbejde.  

 Virksomheden kan fx hente ideer til metoder fra en arbejdsmiljørådgiver,  

 branchearbejdsmiljørådene (BAR) eller Arbejdstilsynet.
Omfanget af en APV vil variere, alt efter hvilken  

 metode virksomheden vælger.
Et spørgeskema eller interview med de ansatte kan  

 være velegnet for én virksomhed, mens en anden virksomhed med fordel kan  

 vælge  

 at lade sikkerhedsgrupperne i de enkelte afdelinger kortlægge  

 arbejdsmiljøforholdene.  

 Den metode, som virksomheden vælger, skal dog være egnet til at identificere  

 de  

 væsentligste arbejdsmiljøproblemer i virksomheden.
 Virksomheden skal tage stilling til de væsentligste arbejdsmiljøproblemer  

 i APVen.
Arbejdstilsynet har udarbejdet 48 brancherettede  

 arbejdsmiljøvejvisere, der tilsammen dækker alle brancher.
Formålet med  

 arbejdsmiljøvejviserne er at informere virksomhederne om, hvor  

 Arbejdstilsynet  

 ser de væsentligste arbejdsmiljøproblemer i de forskellige brancher.  

 Arbejdsmiljøvejviserne informerer også om de vigtigste arbejdsprocesser og  

 regler og giver forslag til, hvordan man kan løse de typiske  

 arbejdsmiljøproblemer.
 Desuden har Arbejdstilsynet i forlængelse af arbejdsmiljøvejviserne  

 udarbejdet 60 checklister, der især henvender sig til mindre virksomheder,  

 til  

 kortlægningsprocessen i APV-forløbet.
 Væsentlige problemer på den enkelte virksomhed skal  

 indarbejdes i APVen, uanset om de fremgår af den relevante  

 arbejdsmiljøvejviser  

 eller ej.
Nogle virksomheder kan supplere den  

 arbejdsmiljøvejviser, der dækker deres egen branche, med  

 arbejdsmiljøvejvisere  

 for andre brancher.
Det vil fx være relevant, når både kontor- og  

 rengøringsarbejde  

 skal kortlægges.
 Der er en oversigt over Arbejdstilsynets  

 arbejdsmiljøvejvisere i bilag 1 i denne At-vejledning og en oversigt over  

 checklisterne  

 i bilag 2.
8. Indhold Virksomheden skal - uanset valg af metode - sikre, at  

 arbejdspladsvurderingen indeholder disse fem elementer:
1. Identifikation og kortlægning af virksomhedens  

 arbejdsmiljøforhold Forløbet af en APV 2. Beskrivelse og vurdering af virksomhedens  

 arbejdsmiljøproblemer 3. Inddragelse af virksomhedens sygefravær med  

 henblik på at vurdere, om der er forhold i virksomhedens arbejdsmiljø, der  

 kan  

 medvirke til sygefraværet 4. Prioritering og opstilling af en handlingsplan  

 til løsning af virksomhedens arbejdsmiljøproblemer 5. Retningslinjer for opfølgning på  

 handlingsplanen.
8.1.  

 Identifikation og kortlægning Det første element i APV-processen handler om, at  

 virksomheden identificerer og kortlægger sine arbejdsmiljøforhold.
Det kan  

 foregå på mange måder og med forskellige redskaber.
 Virksomheden kan til identifikationen fx bruge  

 information og data fra:
  

 	  

 Interview med de  

 ansatte   

 	  

 Spørgeskemaer   

 	  

 Checklister   

 	  

 Mødereferater fra  

 sikkerhedsudvalget   

 	  

 Tekniske målinger   

 	  

 Ulykkesstatistik/rapport.
Kortlægningen kan ses som en samlet registrering af  

 arbejdsmiljøforholdene.
Målet er at skabe et overblik over forholdenes art,  

 omfang og farer.
 Typiske påvirkninger og farer i arbejdsmiljøet er:
   

 	  

 Fysiske forhold: Fx  

 arbejdslokalet, omgivelserne, støj, indeklima, vibration og belysning.
   

 	  

 Ergonomiske forhold:  

 Fx tungt arbejde, ensidigt, gentaget arbejde og arbejdsstillinger.
   

 	  

 Psykiske forhold: Fx  

 arbejdstid, tidspres, ensformighed, indflydelse, vold og alenearbejde.
   

 	  

 Kemiske forhold: Fx  

 arbejde med stoffer og materialer.
   

 	  

 Biologiske forhold: Fx  

 bakterier, virus og svampe.
   

 	  

 Ulykkesrisiko: Fx fra  

 arbejdsmaskiner, håndværktøj, færdsel, håndtering, brand og eksplosion.
Hvis der ikke registreres nogen arbejdsmiljøproblemer i  

 virksomheden, skal det fremgå af APVen.
Det skal fremgå skriftligt:
  

 	  

 At virksomheden har  

 kortlagt arbejdsmiljøforholdene   

 	  

 At  

 sikkerhedsorganisationen har været inddraget   

 	  

 At der ikke er  

 konstateret nogen arbejdsmiljøproblemer.
8.2. Beskrivelse  

 og vurdering Det andet element i APV-processen handler om at  

 beskrive og vurdere de arbejdsmiljøproblemer, der er konstateret i den første  

 fase.
Problemernes art, alvor og omfang skal beskrives nærmere. Årsagerne til  

 problemerne og de mest hensigtsmæssige løsninger skal også beskrives.
 Man skal i beskrivelsen af løsninger være opmærksom på:
  

 	  

 At løsninger og  

 foranstaltninger rettes mod kilden til problemet   

 	  

 At det overvejes, om  

 problemet helt kan fjernes   

 	  

 At det, der er  

 farligt, udskiftes med noget ufarligt eller mindre farligt   

 	  

 At de ansatte  

 instrueres.
Hvis der fx benyttes et sundhedsskadeligt kemisk stof i  

 produktionen på virksomheden, skal virksomheden overveje, om produktionen kan  

 ændres.
Kan produktionen ikke ændres, skal det undersøges, om det  

 sundhedsfarlige stof kan udskiftes med et mindre farligt stof (substitution).  

 Kan stoffet ikke udskiftes, uden at det vil medføre betydelige konsekvenser  

 for  

 produktionen, skal afdampning fra stoffet fjernes ved ventilation så tæt på  

 kilden som muligt.
Kan dette ikke lade sig gøre, skal de ansatte instrueres i  

 forsvarlig brug af stoffet, herunder hvilke personlige værnemidler der skal  

 benyttes samt brugen af værnemidlerne.
 Hvis arbejdsmiljøproblemerne løses med det samme,  

 noteres dette i APVen.
8.3. Inddragelse  

 af sygefravær Det tredje element i APV-processen handler om at  

 inddrage sygefravær.
Virksomheden skal med udgangspunkt i sygefraværet som  

 sådan vurdere, om der er forhold i arbejdsmiljøet, der kan medvirke til  

 sygefraværet.
Inddragelsen af sygefravær indebærer ikke, at virksomheden  

 pålægges en forpligtigelse til at udarbejde en sygefraværsstatistik.
Det er ikke sygefraværet, men arbejdsmiljøets  

 indvirkning på sygefraværet, der skal tages stilling til.
Der tages  

 udgangspunkt i det samlede sygefravær, men når der sættes ind over for  

 arbejdsmiljøet, er det det arbejdsmiljørelaterede sygefravær, der kan blive  

 nedbragt.
Derimod skal APVen ikke forholde sig til enkeltpersoners  

 sygefravær.
 Inddragelsen af sygefravær i APVen kan fx indeholde  

 følgende trin:
  

 	  

 Analyse af  

 sygefraværet på baggrund af den viden, virksomheden har om sygefraværet  

 (indtryk af omfanget, samtaler, kortlægning e.l.)   

 	  

 Vurdering af, om der  

 er forhold i arbejdsmiljøet, der kan være medvirkende til sygefraværet.
 I så fald medtages de pågældende arbejdsmiljøproblemer  

 i de videre trin i APV-processen.
 Hvis der senest den 31. december 2004 er udarbejdet en  

 arbejdspladsvurdering, gælder kravet om at inddrage sygefraværet først, når  

 arbejdspladsvurderingen alligevel skal revideres (se afsnit 9).
 Virksomheden kan hente inspiration på Arbejdstilsynets  

 hjemmeside  


  

 www.at.dk  

  

 under Information/Andre informationsmaterialer.
8.4. Prioritering  

 og handlingsplan Det fjerde element i APVen er, at virksomheden  

 udarbejder en handlingsplan for de problemer, der ikke løses med det samme.
I  

 planen bør indgå en vurdering af:
  

 	  

 Hvor stor en  

 påvirkning problemerne kan påføre de ansatte   

 	  

 Hvor stor risikoen er  

 for, at påvirkningen opstår   

 	  

 Hvor tilgængelig en  

 løsning der findes.
En handlingsplan er både en aktivitets- og en tidsplan.  

 Den er nødvendig, fordi man sjældent kan løse alle arbejdsmiljøproblemer på  

 én  

 gang.
Det skal fremgå af planen, i hvilken rækkefølge de konstaterede  

 problemer  

 bliver prioriteret og løst.
Det er ofte nødvendigt, at handlingsplanen bliver  

 omhyggeligt gennemarbejdet, da det kan kræve en del ressourcer - både  

 økonomisk  

 og arbejdsmæssigt - at løse alle arbejdsmiljøproblemer under ét.
Derfor bør  

 ledelsen og sikkerhedsorganisationen i fællesskab diskutere handlingsplanen  

 og  

 prioriteringen.
Diskussionen skal munde ud i nogle realistiske mål og  

 tidsplaner.
 Handlingsplanen bør indeholde:
  

 	  

 En kort beskrivelse af  

 problemerne   

 	  

 En kort beskrivelse af  

 de valgte løsninger   

 	  

 Oplysninger om,  

 hvornår løsningerne vil være gennemført   

 	  

 Navn på den, der er  

 ansvarlig for, at løsningen gennemføres.
Hvis APV-processen viser, at der er  

 arbejdsmiljøproblemer, som rummer en akut fare for de ansattes sikkerhed  

 eller  

 sundhed, skal virksomheden umiddelbart træffe foranstaltninger, som fjerner  

 faren eller reducerer den til et acceptabelt niveau.
Problemerne bør også  

 indgå  

 i handlingsplanen, så der kan udarbejdes mere permanente løsninger.
8.5. Retningslinjer  

 for handlingsplan Det femte element er at opstille retningslinjer for,  

 hvordan man vil følge op på handlingsplanen.
Det skal angives, hvem der har  

 ansvaret for at gennemføre planen i praksis.
Det skal også fastlægges,  

 hvornår  

 og hvordan man skal vurdere, om ændringerne har haft den ønskede effekt.  

 Endelig skal man vurdere behovet for at revidere APVen.
De personer, der er ansvarlige for at udarbejde APVen,  

 bør løbende informere virksomheden om arbejdets forløb.
De bør fx informere  

 om,  

 hvilke problemer der er løst, og hvilke der står for tur.
Det er vigtigt, at  

 arbejdsmiljøinitiativerne synliggøres, så man kan fastholde opmærksomheden på  

 at løse de kortlagte problemer.
9. Revision af  

 arbejdspladsvurdering APVen skal revideres, hvis der sker ændringer i  

 arbejdet eller i arbejdsmetoder og -processer, som har betydning for  

 arbejdsmiljøet.  

 Det samme er tilfældet, hvis produktionen omlægges, eller arbejdet ændres.
En revision kan være nødvendig, når der kommer ny viden  

 eller nye erfaringer.
En analyse af en arbejdsulykke kan fx pege på, at  

 APVen  

 skal revideres, og at prioriteringen af problemløsningen skal justeres.
Løbende revisioner giver virksomheden et større indblik  

 i problemernes omfang og årsag samt i de løsningsforslag, der har vist sig at  

 være hensigtsmæssige.
APVen systematiserer på den måde virksomhedens  

 arbejdsmiljøarbejde og giver dermed bedre forudsætninger for at forebygge  

 arbejdsskader.
Virksomheden skal revidere den samlede APV hvert tredje  

 år.
Det gælder også, hvis der er foretaget justeringer i den mellemliggende  

 periode.
Revisionen på de områder, som er blevet justeret i den  

 mellemliggende  

 periode, kan dog udskydes i tre år, medmindre der igen sker ændringer, der  

 har  

 betydning for arbejdsmiljøet.
 Revisionsprocessen for en virksomhed kan se sådan ud:
Virksomhed A Virksomheden har i januar måned udarbejdet en APV for  

 hele virksomheden  dvs. alle arbejdspladser og -funktioner.
Der er ikke  

 sket  

 ændringer i fx arbejdsmetoder eller -processer, der har betydning for  

 arbejdsmiljøet inden for en treårig periode.
Virksomheden skal derfor  

 revidere  

 alle fem elementer i APVen senest tre år senere.
Virksomhed B Virksomheden har i januar måned udarbejdet en APV for  

 hele virksomheden  dvs. alle arbejdspladser og -funktioner.  

 Virksomhedens  

 kontorområde justerer senere på året APVen, fordi der indføres ny  

 informationsteknologi.
Denne del af APVen skal først revideres efter  

 tre år,  

 medmindre der i mellemtiden sker ændringer, der har betydning for  

 arbejdsmiljøet.
Det vil dog være hensigtsmæssigt, at virksomheden ikke ender  

 med at have flere APVer for de forskellige arbejdspladser og  

 -funktioner.
Virksomhed C Virksomheden har i januar måned udarbejdet en APV for  

 hele virksomheden - dvs. alle arbejdspladser og -funktioner.
Der er ikke sket  

 ændringer i arbejdsmiljøforholdene inden for en treårig periode.  

 Sikkerhedsorganisationen bliver imidlertid klar over, at virksomheden i den  

 første APV ikke har inddraget de psykiske arbejdsmiljøforhold.  

 Sikkerhedsorganisationen kortlægger derfor det psykiske arbejdsmiljø i maj to  

 år senere.
Resultaterne af undersøgelsen er en del af virksomhedens APV.  

 Virksomheden skal alligevel revidere APVen for de øvrige arbejdsmetoder  

 og  

 -processer senest i januar året efter kortlægningen af det psykiske  

 arbejdsmiljø, da det kun er et enkelt område, der er blevet justeret og  

 indarbejdet i den samlede APV.
 Den reviderede APV skal altså omfatte en ny gennemgang  

 af alle processens fem elementer for de arbejdsmiljøforhold, som ikke er  

 blevet  

 justeret i løbet af den højst treårige periode.
10. Skiftende og  

 midlertidige arbejdspladser Det er som regel ikke nødvendigt at gennemføre en hel  

 APV for hver enkelt skiftende arbejdsplads.
Arbejde, der udføres på skiftende  

 eller midlertidige arbejdssteder, rummer oftest nogle generelle  

 arbejdsfunktioner,  

 som APVen kan tage udgangspunkt i.
APVen justeres herefter som en  

 løbende  

 proces i forhold til den konkrete arbejdsfunktion.
Det første element i APVen for en virksomhed, der  

 udfører arbejde ude - fx hjemmehjælp eller vvs-arbejde - er at identificere  

 arbejdsmiljøproblemerne i forhold til de arbejdsfunktioner og -procedurer,  

 man  

 kender i forvejen.
Herefter gennemgås de øvrige elementer i APVen  

  vurdering,  

 inddragelse af sygefravær, prioritering og opstilling af handlingsplan.
Næste  

 skridt er at sammenholde APVen med en vurdering af forholdene på de  

 konkrete  

 arbejdssteder, hvor arbejdet udføres.
 Hvis der er forskellige arbejdsmiljøproblemer på de  

 pågældende arbejdssteder, tages de med i APVen efter de retningslinjer,  

 som  

 virksomheden bestemmer sig for.
 Virksomheden skal sikre, at APVen er tilgængelig for  

 alle ansatte, fx ved at APVen ligger i lokaler, hvor de ansatte  

 jævnligt  

 kommer.
11. Bygge- og  

 anlægsbranchen For de fleste virksomheder i bygge- og anlægsbranchen  

 vil det være nødvendigt at inddrage virksomhedens aktiviteter på byggepladser  

 og inden for forskellige serviceopgaver i APVen.
 Den del af APVen, som omhandler arbejdet på  

 byggepladsen, må ikke forveksles med planen for sikkerhed og sundhed på  

 byggepladsen, som bygherren udarbejder.
APVen kan tage udgangspunkt i virksomhedens typiske  

 arbejdsopgaver, fx montage af betonelementer, opmuring, nedlægning af  

 fjernvarmerør, opsætning af tagkonstruktion og isolering af lofter.
På den  

 enkelte byggeplads kan der være særlige forhold, fx brugte konstruktioner,  

 stoffer og materialer eller atypisk udførelse af arbejdet.
De særlige forhold  

 kan fx fremgå af udbudsmaterialet eller af bygherrens plan.
Virksomhedens APV skal justeres, hvis der er særlige  

 forhold.
Der skal aftales retningslinjer i virksomheden for, hvordan man vil  

 justere APVen til de særlige forhold.
Virksomhedens APV skal være tilgængelig for de ansatte.  

 Hvis de ansatte jævnligt kommer på hjemmevirksomheden, er det tilstrækkeligt,  

 at APVen er tilgængelig der.
Hvis de ansatte ikke jævnligt kommer på  

 hjemmevirksomheden, skal APVen være tilgængelig et eller andet sted på  

 byggepladsen, fx i de ansattes skur.
Hvis virksomheden har valgt at udarbejde  

 en særskilt APV for arbejdet på byggepladsen, er det tilstrækkeligt, at denne  

 del af APVen er tilgængelig på byggepladsen.
 APVen bør samtidig sendes til byggeledelsen, i det  

 omfang den kan have betydning for den løbende revision af bygherrens plan for  

 sikkerhed og sundhed.
12. Særlige  

 arbejdsmiljøforhold Virksomheden skal være opmærksom på, at der på en række  

 områder stilles særlige krav til APVen.
Det gælder bl.a.:
  

 	  

 Arbejde med stoffer og  

 materialer   

 	  

 Gravides arbejdsmiljø   

 	  

 Skærmarbejde   

 	  

 Kræftrisiko   

 	  

 Genmodificerede  

 mikroorganismer   

 	  

 Biologiske agenser   

 	  

 Udvinding af  

 mineralske materialer.
 Læs også  

 branchearbejdsmiljørådenes vejledninger mv.
