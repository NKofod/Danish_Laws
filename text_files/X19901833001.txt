 Når der sker udlodning ved kapitalnedsættelse i et selskab, og der  

 meddeles dispensation efter ligningslovens § 16 A, stk. 2, således, at  

 udlodningen behandles efter aktieavancebeskatningslovens regler, vil det  

 skattemæssige afståelsestidspunkt for aktier m.v. normalt være det tidspunkt,  

 hvor selskabets generalforsamling træffer beslutning om kapitalnedsættelsen.
 Departementet svarede, at det skattemæssige afståelsestidspunkt efter  

 Departementets opfattelse normalt vil være det tidspunkt, hvor selskabets  

 generalforsamling træffer beslutning om kapitalnedsættelsen.
Der er herved henset til, at udbytte efter fast praksis beskattes i det  

 indkomstår, hvori generalforsamlingen træffer beslutning om udlodning, samt  

 til, at selskabets pligt til at indeholde udbytteskat ligeledes opstår på  

 dette tidspunkt.
Dette gælder også ved udlodninger i forbindelse med  

 kapitalnedsættelser.
 De selskabsretlige regler, hvorefter en beslutning om kapitalnedsættelse  

 først kan effektueres efter udløb af en proklamaperiode, findes generelt ikke  

 at indebære en sådan usikkerhed omkring kapitalnedsættelsens gennemførelse,  

 at det kan betinge en udskydelse af beskatningstidspunktet.
