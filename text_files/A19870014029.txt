 Herved bekendtgøres lov nr. 290 af 9. juni 1982 om  

 foranstaltninger vedrørende lære- og praktikpladser og om ændring af lov om  

 lærlingeforhold, lov om erhvervsfaglige grunduddannelser og lov om  

 Arbejdsgivernes Elevrefusion med de ændringer, der følger af lov nr. 249 af  

 23. maj 1984.
Lovens område § 1.  (Ophævet).
Tilskud §§ 2-6 (Ophævede).
Godkendelse af læresteder og  

 praktikvirksomheder § 7.  De faglige udvalgs behandling af spørgsmål om  

 godkendelse af de enkelte praktikvirksomheder, jfr. lov om erhvervsfaglige  

 grunduddannelser § 8, stk. 3, skal være afsluttet inden 4 uger efter, at de  

 fornødne oplysninger foreligger, jfr. dog stk. 4. Den samme frist gælder, når  

 de faglige udvalg i forbindelse med behandling af en lærekontrakt amodes om  

 en udtalelse om en virksomheds egnethed til at give en forsvarlig oplæring af  

 lærlinge, jfr. dog stk. 4.
 Stk. 2.  Hvis udvalgets afgørelse ikke foreligger inden  

 fristens udløb og virksomheden har indgået lærekontrakt eller  

 uddannelsesaftale, behandles kontrakten eller aftalen, som om virksomheden  

 var godkendt af det faglige udvalg.
 Stk. 3.  Reglerne i stk. 1 og 2 finder tilsvarende  

 anvendelse på et udvalgs svar på en henvendelse fra et  

 arbejdsformidlingskontor i medfør af lov om lærlingeforhold § 2, stk. 4, om,  

 hvorvidt en person må betragtes som fagligt oplært.
 Stk. 4.  Undervisningsministeren fastsætter med  

 tilslutning fra arbejdsministeren og efter forelæggelse for  

 erhvervsuddannelsesrådet de nærmere regler om fristens beregning.
 § 8.  Staten yder et tilskud til de faglige udvalg.  

 Tilskuddet fordeles af undervisningsministeren efter indstilling fra  

 erhvervsuddannelsesrådet.
§ 9.  Inden for en frist på 4 uger fra modtagelsen af  

 lærekontrakten eller uddannelsesaftalen fra arbejdsgiveren undersøger  

 arbejdsformidlingskontoret, hvorvidt de fornødne oplysninger for godkendelse  

 eller registrering er til stede, og søger om fornødent manglende oplysninger  

 indhentet.
Fra det tidspunkt, hvor arbejdsformidlingskontoret er i besiddelse  

 af de nødvendige oplysninger for at kunne træffe afgørelse i sagen, skal  

 sagsbehandlingen være afsluttet inden for en frist på 14 dage.
Ankenævnet § 10.  Undervisningsministeren nedsætter et ankenævn  

 vedrørende læresteder og praktikvirksomheder bestående af 1 af ministeren  

 udpeget formand, 2 medlemmer udpeget af Dansk Arbejdsgiverforening og 2  

 medlemmer udpeget af Landsorganisationen i Danmark.
 Stk. 2.  Formanden for nævnet skal opfylde de  

 almindelige betingelser for at blive dommer.
 Stk. 3.  Medlemmerne beskikkes for 4 år.
 Stk. 4.  I nævnets møder deltager uden stemmeret 2 af  

 Amtsrådsforeningen i Danmark, Kommunernes Landsforening og Københavns og  

 Frederiksberg kommuner udpegede fælles repræsentanter samt 1 af  

 arbejdsministeriet og 1 af undervisningsministeriet udpeget repræsentant.
 Stk. 5.  Efter indstilling fra nævnet fastsætter  

 undervisningsministeren nærmere regler for nævnets virksomhed.
 § 11.  Et fagligt udvalgs afgørelse om godkendelse af  

 læresteder og praktikvirksomheder i henhold til § 24, stk. 7, i lov om  

 lærlingeforhold og § 8, stk. 3, i lov om erhvervsfaglige grunduddannelser  

 samt et arbejdsformidlingskontors afgørelse om, hvorvidt en person må  

 betragtes som fagligt oplært i henhold til § 2, stk. 4, i lov om  

 lærlingeforhold, kan indbringes for ankenævnet, som træffer den endelige  

 administrative afgørelse.
Særlige bestemmelser § 12.  (Ophævet).
§ 13.  Med henblik på indgåelse af uddannelsesaftaler  

 kan staten yde økonomisk støtte til uddannelsessøgende under uddannelser, der  

 er omfattet af § 11 a, stk. 1, jfr. § 11 e, i lov om Arbejdsgivernes  

 Elevrefusion.
Støtten kan ydes i form af:
 1. Rejsehjælp til søgning eller overtagelse af en  

 uddannelsesplads.
 2. Flyttehjælp ved overtagelse af en uddannelsesplads.
 3. Tilskud til ikke-forsørgere til bevarelse af bolig  

 på hjemstedet.
 4. Tilskud til forsørgere til merudgifter til dobbelt  

 husførelse.
Stk. 2.  Støtten kan ikke ydes, hvis der er grund til at  

 antage, at hjælpen ikke vil medføre det tilsigtede formål.
Støtte til  

 rejsehjælp til søgning af en uddannelsesplads kan kun ydes, når ganske  

 særlige omstændigheder taler derfor.
 Stk. 3.  Arbejdsministeren fastsætter med tilslutning  

 fra undervisningsministeren nærmere regler for ydelse af støtte.
Ikrafttrædelses- og overgangsbestemmelser § 14.  Loven træder i kraft dagen efter  

 bekendtgørelsen i Lovtidende.
 Stk. 2.  I lov nr. 261 af 2. oktober 1956 om  

 lærlingeforhold, som ændret senest ved lov nr. 109 af 24. marts 1980,  

 foretages følgende ændringer:
 1. I § 2, stk. 4, 2. pkt., og § 24, stk. 7,  

 4. pkt., ændres »lærlingerådet« til: »ankenævnet  

 vedrørende læresteder og praktikvirksomheder«.
 2. I § 25, stk. 4, 4. pkt., udgår »§ 2,  

 stk. 4,» og »og 7,».
 Stk. 3.  I lov nr. 289 af 8. juni 1977 om  

 erhvervsfaglige grunduddannelser, som ændret senest ved lov nr. 210 af 13.  

 maj 1981, § 8, stk. 3, 2. pkt., ændres »vedkommende  

 erhvervsuddannelsesudvalg« til: »ankenævnet vedrørende læresteder  

 og praktikvirksomheder«.
 § 15.  Loven gælder ikke for Færøerne og Grønland.
---------- Lov nr. 249 af 23. maj 1984 indeholder i §§ 2-3 følgende bestemmelser:
§ 2 Loven træder i kraft den 1. juli 1984.
§ 3 Reglerne i lov nr. 290 af 9. juni 1982 om foranstaltninger vedrørende  

 lære- og praktikpladser og om ændring af lov om lærlingeforhold, lov om  

 erhvervsfaglige grunduddannelser og lov om Arbejdsgivernes Elevrefusion,  

 bortset fra § 4, stk. 2, 1. pkt., finder dog fortsat anvendelse på  

 lærekontrakter og uddannelsesaftaler, der er indgået inden 1. juli 1984.
