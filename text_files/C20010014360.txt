Vejledning  

 om behandling af sager vedrørende Grønland  

 og  

 om retningslinier for ministeriers og styrelsers forhold til  

 Grønland 1. Hjemmestyreordningen 1.1. Grundlaget for Grønlands hjemmestyre er  

 lov nr. 577 af 29. november 1978 om Grønlands hjemmestyre.
Efter  

 hjemmestyreloven udgør Grønland et særligt folkesamfund  

 inden for det danske rige.
Hjemmestyremyndighederne består af en folkevalgt  

 repræsentation, Landstinget, og af en forvaltning, der ledes af et  

 landsstyre.
Lederen af landsstyret benævnes landsstyreformand, de  

 øvrige medlemmer landsstyremedlemmer.
Landstinget vælger  

 landsstyreformanden og landsstyremedlemmerne.
De nærmere regler for  

 hjemmestyret fremgår af landstingslov nr. 11 af 20. oktober 1988 om  

 landstinget og landsstyret med senere ændringer.
 1.2. Hjemmestyreloven opererer i §§ 4 og 5 med en  

 sondring mellem sagsområder, der er (potentielle)  

hjemmestyreanliggender undergivet hjemmestyremyndighedernes kompetence  

 og sagsområder, der er  rigsanliggender undergivet  

 rigsmyndighedernes kompetence.
 Det er i hjemmestyrelovens bilag, gengivet som bilag  

 1 til denne vejledning, angivet, hvilke sagsområder, der kan  

 overtages af hjemmestyret.
 Overtagelsen af sagsområder, der er nævnt i  

 hjemmestyrelovens bilag, kan ske på to principielt forskellige  

 måder:
I.
Efter hjemmestyrelovens § 4 kan hjemmestyret overtage  

 sagsområder eller en del af et sagsområde, således at  

 hjemmestyret herefter har den lovgivende og administrative myndighed for  

 området og overtager de udgifter, der er forbundet hermed.  

 Forskrifter for disse sagsområder, der vedtages af Landstinget og  

 stadfæstes af landsstyrets formand, benævnes  

landstingslove.
II.
Efter hjemmestyrelovens § 5 kan rigsmyndighederne efter  

 forhandling med hjemmestyret ved lov bemyndige hjemmestyret til at  

 overtage den regelfastsættende myndighed for samt administrationen af  

 et sagsområde, som ikke er overgået til hjemmestyret efter lovens  

 § 4. Statens tilskud til disse områder fastsættes ved  

 lov.
Forskrifter for disse sagsområder, der vedtages af Landstinget og  

 stadfæstes af landsstyrets formand, benævnes  

landstingsforordninger.
Den principielle forskel mellem overtagelser efter  

 henholdsvis § 4 og § 5 bygger på det hovedsynspunkt, at  

 lovgivningsmagt og bevillingsmyndighed ikke bør adskilles.
Ved de  

 tilskudsfinansierede områder efter hjemmestyrelovens § 5 er  

 såvel bevillingsmyndigheden som kompetencen til at udstede  

 bemyndigelseslove fortsat hos Folketinget.
Landstingets forskrifter udstedes  

 som konsekvens heraf som forordninger.
1.3. Ministeransvaret for områder, der er  

 overtaget efter hjemmestyrelovens § 5 i henhold til konkrete  

 bemyndigelseslove, indebærer en forpligtelse til at påse, at  

 hjemmestyret overholder de rammer, der er fastsat i de enkelte  

 bemyndigelseslove, men går på den anden side ikke videre.
Et  

 sådant principielt ministeransvar eksisterer ikke for områder,  

 der overtages i henhold til hjemmestyrelovens § 4.
 1.4. Efter hjemmestyrelovens § 7 kan  

 rigsmyndighederne efter aftale med hjemmestyret ved lov bestemme, at  

 sagsområder, der ikke er nævnt i lovens bilag, overgår til  

 hjemmestyret efter lovens § 4 eller § 5. Afgørelsen af,  

 hvilke sagsområder der kan overgå til hjemmestyret efter denne  

 bestemmelse, træffes ud fra hensynet til rigsenheden og til, at  

 hjemmestyret får en udstrakt indflydelse på områder, der  

 særligt berører grønlandske forhold.
 1.5. Hjemmestyret er ifølge hjemmestyrelovens  

 § 10 undergivet de forpligtelser, der følger af traktater og  

 andre internationale regler, som til enhver tid er bindende for riget,  

 ligesom rigsmyndighederne i følge lovens § 11 har  

 afgørelsen i spørgsmål, der angår rigets forhold  

 til udlandet.
1.6. Det grønlandske hjemmestyre har siden  

 indførelsen den 1. maj 1979 gradvist overtaget en række  

 områder, der hidtil har været varetaget af rigsmyndighederne.
I  

bilag 2 til denne vejledning er givet en oversigt over  

 sagsområder, der er overtaget af hjemmestyret som  

 hjemmestyreanliggender.
Bilaget indeholder tillige oplysninger om, hvilke  

 ressortministerier der er ansvarlige for gennemført  

 bemyndigelseslovgivning på de pågældende områder.
2. Forelæggelse for Statsministeriet På sagsområder, der fortsat henhører  

 under rigsmyndighederne, skal vedkommende ministerium i følgende sager  

 indhente Statsministeriets udtalelse:
 a)	Forslag om indførelse af nye eller ændring af  

 gældende love og administrative forskrifter for Grønland.
 b)	Forslag om væsentlige ændringer i de retningslinier, som  

 ligger til grund for ydelsen af statstilskud til hjemmestyret samt andre  

 dispositioner, der har væsentlig betydning for Grønlands  

 økonomi.
 c)	Sager vedrørende forholdet til udlandet, herunder traktater  

 og EU-forhold, der har eller vil kunne få væsentlig betydning for  

 Grønland.
 d)	Forslag om indførelse af nye eller ændring af  

 eksisterende ordninger i øvrigt for Grønland af mere principiel  

 karakter, herunder forslag om overførsel af sagsområder til  

 Grønlands hjemmestyre, der ikke kræver lovgivning.
 e)	Udkast til besvarelser af spørgsmål fra Folketinget,  

 der berører grønlandske forhold.
 Statsministeriets udtalelse i de sager, der er nævnt  

 i pkt. 2, litra a)   d), skal indhentes, før sagen forelægges  

 for hjemmestyret, jf. pkt. 4.
3. Underretning af Statsministeriet På sagsområder, der fortsat henhører  

 under rigsmyndighederne, skal vedkommende ministerium underrette  

 Statsministeriet om følgende sager:
 a)	Forhandlinger med Grønlands hjemmestyre om emner af  

 væsentlig politisk betydning.
 b)	Foranstaltninger, der er af betydning for de økonomiske  

 forhold i Grønland.
 c)	Sager, der forelægges for Grønlands hjemmestyre, jf.  

 pkt. 4.
 d)	Besøg i Grønland af repræsentanter for  

 rigsmyndighederne, hvorunder lovgivningsmæssige, politiske,  

 principielle eller lignende væsentlige emner forventes drøftet,  

 samt officielle udenlandske besøg, jf. pkt. 7.
 e)	Andre forhold af væsentlig eller principiel betydning i  

 relationerne mellem Danmark og Grønland, herunder om nedsættelse  

 af dansk/grønlandske udvalg.
 f)	Henvendelser fra hjemmestyret vedrørende de sager, der er  

 nævnt i pkt. 2 og 3.
Underretningen af Statsministeriet i de sager, der er  

 nævnt i pkt. 3, litra a)   e), skal ske senest samtidig med vedkommende  

 ministeriums henvendelse til hjemmestyret.
Underretning af Statsministeriet i  

 de sager, der er nævnt i pkt. 3, litra f), bør ske straks.
4. Forelæggelse af love, administrative  

 forskrifter, traktater m.v. for det grønlandske hjemmestyre 4.1. Inden forelæggelse af sager for  

 Grønlands hjemmestyre skal ministerierne tage stilling til inddragelse  

 af Statsministeriet, jf. pkt. 2 og 3.
Rigsmyndighedernes henvendelser til hjemmestyret  

 foregår som udgangspunkt gennem Rigsombudsmanden i Grønland, jf.  

 pkt. 6 4.2. Efter hjemmestyrelovens § 12, stk. 1 og  

 fast praksis, skal regeringsforslag til love, der indeholder  

 bestemmelser, som udelukkende vedrører Grønland eller i  

 øvrigt har væsentlig betydning for Grønland,  

 forelægges for hjemmestyret til udtalelse inden  

 fremsættelsen i Folketinget.
Dette gælder bl.a. for særlige  

 »love for Grønland«, der anvendes, hvor der er tale om principielle  

 forskelle mellem den grønlandske ordning og ordningen i den  

 øvrige del af riget.
 Andre regeringsforslag til love, der territorialt omfatter  

 eller vil kunne sættes i kraft for Grønland, bør  

 fremsendes til hjemmestyret inden fremsættelsen i Folketinget.
4.3. Ministerierne bør ved udarbejdelsen af  

 lovforslag, herunder ændringsforslag, være opmærksomme  

 på den pågældende lovs eller ændringslovs  

 territoriale gyldighedsområde.
Hvis en lov ikke skal gælde for  

 Grønland, f.eks. fordi der er tale om lovgivning på et  

 område, der er overtaget af hjemmestyret, bør det udtrykkeligt  

 anføres, at loven ikke gælder for Grønland.
Dette er dog  

 ikke nødvendigt, når det efter lovens indhold er åbenbart,  

 at den ikke omfatter grønlandske forhold, eller loven er en  

 ændringslov til en lov, der ikke gælder for Grønland.
4.4. Hvis ressortministeriet forudser ønsker fra  

 hjemmestyret om afvigelser i forhold til den danske ordning, eller loven  

 ønskes gennemført i Grønland med sådanne  

 afvigelser, vil det være hensigtsmæssigt, at der i loven  

 indsættes en anordningsbestemmelse, hvorefter loven kan sættes i  

 kraft for Grønland ved kongelig anordning med de afvigelser,  

 som de særlige grønlandske forhold tilsiger.
Det påhviler  

 ressortministeriet efterfølgende at forelægge  

 spørgsmålet om lovens ikrafttrædelse for Grønland  

 for hjemmestyret sammen med udkast til ikrafttrædelsesanordning, jf.  

 pkt. 4.5.
Ministerierne bør altid vurdere  

 nødvendigheden af anvendelsen af anordningsbestemmelser.
Det  

 bør således tilstræbes alene at anvende  

 anordningsbestemmelse, hvor loven vil kunne bringes i anvendelse for  

 Grønland.
4.5. Efter hjemmestyrelovens § 12, stk. 2 og  

 fast praksis, skal udkast til administrative forskrifter, som  

 indeholder bestemmelser, der udelukkende vedrører Grønland  

 eller i øvrigt har væsentlig betydning for Grønland,  

 forelægges hjemmestyret til udtalelse inden udstedelsen.
Udkast  

 til kongelig anordning om ikraftsættelse af en rigslov for  

 Grønland skal altid forelægges for hjemmestyret til  

 udtalelse inden udstedelsen.
 Andre udkast til administrative forskrifter, der  

 territorialt omfatter eller vil kunne sættes i kraft for  

 Grønland, bør fremsendes til hjemmestyret inden  

 udstedelsen.
4.6. Lovtidendeloven gælder tillige for  

 Grønland, jf. nedenfor under pkt. 5. Forskrifter, der territorialt  

 omfatter både Danmark og Grønland, træder således i  

 kraft samtidig i Danmark og Grønland, medmindre andet bestemmes.
Det  

 kan være hensigtsmæssigt at medtage en bestemmelse, hvorefter  

 ikrafttrædelsestidspunktet bestemmes af den pågældende  

 minister, såfremt høringen af hjemmestyret ikke har kunnet  

 afsluttes inden lovens eller forskriftens ikrafttrædelsestidspunkt.
 I øvrigt bør ministerierne være  

 opmærksomme på behovet for, at lovgivning, der kan sættes i  

 kraft for Grønland ved kongelig anordning, træder i kraft for  

 Grønland samtidig med Danmark.
4.7. Hvis en lov skal sættes i kraft for  

 Grønland med mange ændringer, bør anordningen udformes  

 således, at loven gengives i den form, hvorved den bringes til at  

 gælde for Grønland.
Vedrørende de særlige  

lovtekniske forhold, som gør sig gældende ved  

 udarbejdelse af anordninger og øvrige administrative forskrifter for  

 Grønland, henvises til Justitsministeriets vejledning om udarbejdelse  

 af administrative forskrifter.
4.8. Efter hjemmestyrelovens § 13 skal  

traktater, der kræver Folketingets samtykke og som særligt  

 berører grønlandske interesser, forelægges for  

 hjemmestyret til udtalelse, inden de indgås.
Ved indgåelse  

 af aftaler med andre lande bør rigsmyndighederne således i hvert  

 enkelt tilfælde være opmærksomme på  

 spørgsmålet om den pågældende aftales eventuelle  

 gyldighed for Grønland.
 Andre traktater m.v., der berører et  

 grønlandsk hjemmestyreanliggende eller et rigsanliggende af betydning  

 for Grønland, forelægges tillige for hjemmestyret til  

 udtalelse, inden de indgås.
Såfremt hjemmestyrets udtalelse ikke foreligger  

 på tidspunktet for Danmarks ratifikation, bør der så vidt  

 muligt tages forbehold i traktaten for så vidt angår  

 Grønland.
I sidstnævnte tilfælde påhviler det  

 ressortministeriet efterfølgende at indhente en udtalelse fra  

 hjemmestyret om eventuel ophævelse af forbeholdet og  

 gennemførelse af traktaten i Grønland.
 Hvis der i ressortministeriet opstår  

 spørgsmål i relation til Grønland i forbindelse med  

 traktatindgåelser, bør disse forelægges for  

 Udenrigsministeriets Juridiske Tjeneste, der i en vejledning om  

 traktatindgåelse har beskrevet forholdet til Grønland (og  

 Færøerne).
 4.9. I øvrigt skal vedkommende ministerium inddrage  

 Grønlands hjemmestyre forud for internationale forhandlinger,  

 der væsentligt berører grønlandske interesser.  

 Inddragelsen bør af hensyn til hjemmestyrets forberedelser ske  

 på et så tidligt tidspunkt som muligt.
4.10. For at lette og fremskynde hjemmestyrets  

 stillingtagen til lovforslag, love, anordninger, bekendtgørelser,  

 traktater m.v., der forelægges for hjemmestyret til udtalelse  

 bør bestemmelserne ved sagens forelæggelse for hjemmestyret  

 være ledsaget af et resumé over indholdet.
Resumeet  

 bør for traktaters vedkommende indeholde en beskrivelse af den  

 betydning, traktatgennemførelsen forudses at få for dansk  

 lovgivning.
I øvrigt bør ressortministeriet, hvis der  

 fremsættes ønske herom, bistå hjemmestyret f.eks. med  

 udarbejdelse af redegørelser, deltagelse i møder og  

 lignende.
4.11. Efter hjemmestyrelovens § 14 skal hjemmestyrets  

 udtalelse, i de sager, der forelægges til udtalelse, foreligge  

 senest 6 måneder efter forelæggelsen, med mindre  

 rigsmyndighederne i det enkelte tilfælde fastsætter andet.
I  

 andre sager fastsætter rigsmyndighederne i hvert enkelt tilfælde  

 fristen for hjemmestyrets svar.
 Ved fastsættelse af fristen for hjemmestyrets svar  

 bør der tages hensyn til, om sagen skal behandles af Grønlands  

 Landsting, herunder at oversættelse af relevante dokumenter til  

 grønlandsk kan finde sted, inden sagens behandling i Landstinget.  

 Tidspunkterne for Landstingets samlinger er omtalt i pkt. 8.1.
 4.12. Lovforslag, retsforskrifter, resumeer, traktater  

 m.v. skal senest samtidig med forelæggelsen for hjemmestyret fremsendes  

 til Statsministeriet med henblik på stillingtagen til og  

 iværksættelse af oversættelse til grønlandsk, jf.  

 pkt. 3, litra c, og pkt. 8.5.
5. Retsforskrifters kundgørelse for  

 Grønland, Grønlandsk Lovsamling og Grønlandsk  

 Lovregister 5.1. Lovtidendeloven gælder tillige for  

 Grønland.
Rigsmyndighedernes lovgivning, der gælder for  

 Grønland, skal således kundgøres i Lovtidende, og  

 kundgørelsen er på samme måde som i Danmark en  

 forudsætning for forskrifternes ikrafttræden for  

 Grønland.
5.2. Love, anordninger og bekendtgørelser, der  

 gælder for Grønland, optages i Nalunaarutit/Grønlandsk  

 Lovsamling, der udgives én gang årligt af Statsministeriet  

 på dansk og grønlandsk.
Optagelse af retsforskrifter i  

 Nalunaarutit er uden betydning for spørgsmålet om forskrifternes  

 ikrafttræden for Grønland.
Oplysninger om abonnement på og  

 salg af Nalunaarutit kan fås ved henvendelse til Schultz Information,  

 Herstedvang 12, 2620 Albertslund.
Telefon 43 63 23 00.
Statsministeriet udgiver tillige én gang  

 årligt Grønlandsk Lovregister, der indeholder en  

 oversigt over de for Grønland gældende retsforskrifter, d.v.s.  

 både dansk lovgivning og hjemmestyrelovgivning.
Oplysning om abonnement  

 på lovregisteret kan fås hos Schultz Information, Herstedvang 12,  

 2620 Albertslund.
Telefon 43 63 23 00. Lovregisteret sælges i  

 øvrigt hos Schultz boghandel.
6. Rigsombudsmanden i Grønland 6.1. Rigsombudsmanden i Grønland er en  

 institution under Statsministeriet.
Rigsombudsmanden deltager uden tale- og  

 stemmeret i Landstingets møder, følger udviklingen i  

 Grønland og fungerer i væsentlige sager som bindeleddet mellem  

 rigsmyndighederne og hjemmestyret.
6.2. Rigsmyndighedernes henvendelser til  

 hjemmestyret i de sager, der er nævnt under pkt. 2 og 3, skal  

 foregå gennem Rigsombudsmandens kontor, medmindre det følger af  

 fast praksis for de pågældende sager eller i øvrigt i det  

 enkelte tilfælde er aftalt med Statsministeriet eller Rigsombudsmanden,  

 at henvendelse kan ske direkte til hjemmestyret.
I de tilfælde, hvor  

 henvendelse sker direkte til hjemmestyret, skal Rigsombudsmanden samtidig  

 underrettes herom.
 6.3. Rigsombudsmanden administrerer som  

 overøvrighed væsentlige dele af den familieretlige lovgivning i  

 Grønland.
Rigsombudsmanden bistår danske myndigheder med at  

fremskaffe oplysninger om grønlandske forhold.
Rigsombudsmanden  

 kan efter anmodning fra danske myndigheder afgive udtalelser om danske  

 lovinitiativer m.v., der har relevans for Grønland.
Rigsombudsmanden  

 bistår endvidere hjemmestyret og andre grønlandske myndigheder  

 m.fl. med at fremskaffe oplysninger fra andre danske myndigheder og kan  

 afgive udtalelser om hjemmestyrets lovinitiativer.
6.4. Rigsombudsmanden i Grønland har  

 følgende adresse: Postboks 1030, 3900 Nuuk.
Telefon (00 299)  

 321001. Kortnr. for centraladministrationens fælles telefonsystem er  

 13513. Telefax (00 299) 324171. E-mailadresse: riomgr@gl.stm.dk.
7. Besøg i Grønland og orientering af  

 hjemmestyret om udenlandske ministres officielle besøg i  Danmark 7.1. Ved ministres rejser til Grønland skal  

 Rigsombudsmanden underrettes såvel med henblik på koordination af  

 officielle besøg i Grønland som med henblik på almindelig  

 bistand til ressortministeriet i forbindelse med rejsen.
Underretningen  

 bør ske så tidligt som muligt, inden der tages kontakt til  

 hjemmestyret.
Såfremt der fra hjemmestyrets side tages initiativ til et  

 ministerbesøg i Grønland, skal ressortministeriet underrette  

 Rigsombudsmanden herom.
 Tilsvarende gælder tjenstlige besøg,  

 hvorunder lovgivningsmæssige, politiske, principielle eller lignende  

 væsentlige emner forventes drøftet samt officielle  

udenlandske besøg i Grønland, herunder besøg i  

 Grønland af medlemmer af det udenlandske diplomatiske korps i  

 Danmark.
 Statsministeriet, og for så vidt angår  

 udenlandske besøg også Udenrigsministeriet, bør tillige  

 underrettes om ovennævnte besøg, jf. pkt. 3, litra d).
 7.2. Vedkommende ministerium orienterer Grønlands  

 hjemmestyre om udenlandske ministres officielle besøg i Danmark med  

 henblik på at muliggøre inddragelse af hjemmestyret i sager, som  

 særligt vedrører Grønland.
 Udenrigsministeriet og hjemmestyret har indgået en  

 aftale om procedurerne i forbindelse med landsstyreformandens deltagelse i  

 besøg i udlandet og statsbesøg i Danmark.
8. Andre oplysninger 8.1. Grønlands Landsting afholder som hovedregel to  

 samlinger i løbet af året. Én samling i efteråret,  

 der påbegyndes tredje fredag i september, og som normalt strækker  

 sig over 6-8 uger og én samling i foråret, der normalt  

 strækker sig over 4-6 uger.
Rigsombudsmanden i Grønland vil  

 kunne oplyse om frister i forbindelse med samlingerne.
8.2. Under Statsministeriet er nedsat et permanent  

Rådgivende Udvalg Vedrørende Grønlands  

 Økonomi.
Udvalget følger den økonomiske udvikling i  

 Grønland og afgiver beretninger herom til statsministeren og  

 Grønlands hjemmestyre.
Statsministeriet offentliggør  

 beretningerne, som sendes til Folketinget, ministerierne, pressen samt en  

 række institutioner og privatpersoner.
Udvalgets adresse er: Det  

 Rådgivende Udvalg Vedrørende Grønlands Økonomi,  

 Statsministeriet, Prins Jørgens Gård 11, 1218 København  

 K.
Telefon 33 92 33 00. Telefax 33 11 16 65. E-mailadresse: stm@stm.dk.
 8.3. Finansministeriet koordinerer overenskomst- og  

 aftaleforhold for det personale, rigsmyndighederne beskæftiger i  

 Grønland og har det overordnede ansvar for løn- og  

 ansættelsesvilkår for dette personale, jf. skrivelse af 15.  

 december 1988 fra Administrations- og Personaledepartementet til samtlige  

 ministerier og styrelser.
 8.4. I henhold til forvaltningsaftale af 2. maj 1996, der  

 trådte i kraft den 1. januar 1997, mellem staten og De  

 grønlandske kommuners Landsforening varetager de enkelte kommuner i  

 Grønland en række opgaver, der henhører under  

 rigsmyndighedernes ansvarsområde.
 8.5. Statsministeriet yder efter anmodning  

 grønlandsk tolkebistand i forbindelse med oversættelse af  

 lovforslag, retsforskrifter, korrespondance m.v.
8.6. Grønlands hjemmestyres Danmarkskontor  

 bistår med oplysninger om grønlandske forhold.
Kontorets  

 adresse er: Pilestræde 52, Postboks 2151, 1112 København K.  

 Telefon 33 69 34 00. Telefax 33 69 34 01. E-mailadresse:  

 journal@ghsdk.dk.
Statsministeriet, den 3. juli 2001 P.M.V.Nils Bernstein /Anne Dannerfjord Bilag 1 Sagsområder, der ifølge bilaget til lov om  

 Grønlands hjemmestyre kan overgå til hjemmestyret.
 1.	Grønlands styrelsesordning.
 2.	Styrelsesordningen for kommunerne.
 3.	Skatter og afgifter.
 4.	Folkekirken og de fra folkekirken afvigende trossamfund.
 5.	Fiskeri på territoriet, jagt, landbrug og renavl.
 6.	Fredning.
 7.	Landsplanlægning.
 8.	Nærings- og konkurrencelovgivning, herunder også  

 lovgivning om restaurations- og hotelvirksomhed, regler om alkoholholdige  

 drikke samt regler om lukketid.
 9.	Sociale forhold.
 10.	Arbejdsmarkedsforhold.
 11.	Undervisning og kultur, herunder erhvervsuddannelse.
 12.	Erhvervsforhold i øvrigt, herunder statens fiskeri- og  

 produktionsvirksomhed, erhvervsstøtte og erhvervsudvikling.
 13.	Sundhedsvæsen.
 14.	Lejelovgivning, boligstøtte og boligforvaltning.
 15.	Vareforsyning.
 16.	Intern passager- og godsbefordring.
 17.	Miljøbeskyttelse.
Bilag 2 Sagsområder, der er overtaget af Grønlands  

 hjemmestyre I.
Sagsområder overtaget efter hjemmestyrelovens § 4 Sagsområder overtaget efter hjemmestyrelovens  

 § 4 Dato for overtagelse Grønlands styrelsesordning 1. maj 1979 Styrelsesordningen for kommunerne 1. maj 1979 Skatter og afgifter 1. januar 1980 Regulering af arbejdskrafttilgangen i  

 Grønland 1. januar 1980 Regulering af erhvervsmæssigt grønlandsk  

 fiskeri, fangst m.v.
1. november 1980 Fredning 1. januar 1981 Kompetence til at foretage indgreb i  

 overenskomstmæssigt varslede konflikter f.s.v.a.  

 journalister 1. oktober 1982 Kompetence til at fastsætte bestemmelser om  

 dyrtidsregulering af lønninger m.v. for den del af det private  

 arbejdsmarked i Grønland, hvor lønninger reguleres på  

 grundlag af det grønlandske reguleringspristal 1. december 1983 Næringslovgivning 1. januar 1985 Regulering af den resterende del af erhvervsmæssigt  

 fiskeri 1. januar 1985 EFG-elevers retsstilling 1. februar 1985 Kompetence til at foretage indgreb i  

 overenskomstmæssigt varslede konflikter (genetablering af fredspligt)  

 på den resterende del af det offentlige, ikke-statslige arbejdsmarked  

 og på det private arbejdsmarkeds (Thule Air Base delvis  

 undtaget).
1. november 1985 Kompetence til at fastsætte bestemmelser om løn-  

 og ansættelsesforhold i øvrigt på det private  

 arbejdsmarked i Grønland (Thule Air Base delvis undtaget), herunder  

 bestemmelser om dyrtidsregulering af lønninger m.v., der reguleres  

 på grundlag af det danske reguleringspristal.
1. november 1985 Konkurrencelovgivningen 1. januar 1986 Mønstring af søfarende 1. juli 1986 Forsamlingshuse 1. januar 1987 Radiostøjdæmpning og  

 fællesantenner 1. januar 1987 Regulering af jagt og fiskeri af ikke-erhvervsmæssig  

 karakter 1. januar 1989 Kompetence til at lovgive om licitation 1. maj 1989 Regelfastsættelse vedr. indgåelse af kollektive  

 overenskomster og aftaler m.v. for personale under hjemmestyret og  

 kommunerne, som ikke er omfattet af hovedaftalen vedr. tjenestemænd i  

 Grønland 1. april 1991 Regelfastsættelse for og tilsyn med produktion af  

 naturtørret fisk til det grønlandske hjemmemarked 1. november 1993 Sagsområder overtaget efter hjemmestyrelovens  

 § 7, jf. § 4 Dato for overtagelse Stednavne i Grønland - L 555 30/11-1983 1. januar 1984 Regelfastsættelse vedrørende det særlige  

 grønlandske flag - L 222 6/6-1985 6. juni 1985 Regelfastsættelse om sommertid - L 817  

 19/12-1989 1. januar 1990 Regelfastsættelse vedr. ekspropriation på  

 overtagne sagsområder - L 1012 19/12-1992 19. december 1992 Undersøgelse og udnyttelse af vandkraftressourcer - L  

 1075 22/12-1993 1. januar 1994 Hunde og dyreværn - L 906 16/12-1998 1. januar 1999 Ansvarsforholdene på medieområdet - L 439  

 31/5-2000 1. januar 2001 II.
Sagsområder overtaget efter hjemmestyrelovens § 5 Sagsområder overtaget efter hjemmestyrelovens  

 § 5 Ikrafttrædelsesdato Ansvarligt   

 ressortministerium L 579 29/11-1978 om folkeskolen i Grønland 1. januar 1980 Undervisningsministeriet L 580 29/11-1978 for Grønland om arbejds- og  

 socialvæsenet 1. januar 19801) Statsministeriet L 581 for Grønland om uddannelse af lærere til  

 folkeskolen og om de social-pædagogiske uddannelser  

2) 1. januar 1980 Undervisningsministeriet L 583 29/11-1978 om radio- og fjernsynsvirksomhed i  

 Grønland (afløst af L 815 19/12-1989 om radio- og  

 fjernsynsvirksomhed i Grønland) 1. januar 1980 Kulturministeriet L 584 29/11-1978 for Grønland om  

 fritidsvirksomhed 1. januar 1980 Kulturministeriet L 587 29/11-1978 om kirken i Grønland (afløst  

 af L 264 6/5-1993 om kirken i Grønland) 1. januar 1980 Kirkeministeriet L 589 29/11-1978 om biblioteksvæsenet i  

 Grønland 1. januar 1980 Kulturministeriet L 582 29/11-1978 for Grønland om erhvervsmæssige  

 uddannelser 1. januar 1981 Undervisningsministeriet L 609 23/12-1980 om folkehøjskoler i  

 Grønland 1. januar 1981 Undervisningsministeriet L 610 23/12-1980 om museumsvæsenet i  

 Grønland 1. januar 1981 Kulturministeriet L 612 23/12-1980 for Grønland om arealanvendelse,  

 byudvikling og bebyggelse 1. januar 1981 Statsministeriet L 134 28/3-1984 om støtte til erhverv i  

 Grønland 1. januar 1985 Erhvervsministeriet L 135 28/3-1984 for Grønland om produktion og salg af  

 grønlandske produkter 1. januar 1985 Statsministeriet L 944 23/12-1986 for Grønland om boligforsyning,  

 boligstøtte, leje af boliger m.v.
1. januar 1987 Boligministeriet L 848 21/12-1988 om Grønlands centrale  

 Lønanvisnings overførsel til Grønlands  

 hjemmestyre 1. januar 1989 Finansministeriet L 850 21/12-1988 for Grønland om miljøforhold  

 m.v.
1. januar 1989 Miljø- og Energiministeriet L 369 6/6-1991 om sundhedsvæsenet i  

 Grønland 1. januar 1992 Sundhedsministeriet Sagsområder overtaget efter hjemmestyrelovens  

 § 7, jf. § 5 Ikrafttrædelsesdato Ansvarligt   

 ressortministerium L 469 6/11-1985 for Grønland om forsyning, trafik,  

 postbesørgelse m.v.
1. januar 1986 Statsministeriet L 943 23/12-1986 for Grønland om el, vand, varme,  

 brandvæsen, havne, veje, telekommunikation m.v.  

3) 1. januar 1987 Statsministeriet/Forsk-  

 ningsministeriet 3) L 847 21/12-1988 om Grønlands  

 Fiskeriundersøgelsers overførsel til Grønlands  

 hjemmestyre 1. januar 1989 Ministeriet for Fødevarer, Landbrug og  

 Fiskeri Ved L 305 14/5-1991 fastsattes statens tilskud til  

 området, der ved aftale af 21. februar 1991 mellem Statsministeriet og  

 Grønlands hjemmestyre overførte ansvaret for de civile opgaver  

 i lufthavnen ved Sdr.
Strømfjord og på forsvarsområdet ved  

 Thule samt ansvaret for Kulusuk flyveplads til Grønlands hjemmestyre  

 med virkning fra den 1. oktober 1991.
