Henvisning til At-meddelelsessystemets gruppe 4 I.
Orientering Som supplement til de allerede udgivne At-meddelelser om personlige  

 værnemidler (4.09.1-5) er der behov for en orientering til kredsene om,  

 hvilke retningslinier der skal følges ved spørgsmål om konstruktion af  

 personlige værnemidler.
Der er for tiden arbejde i gang på europæisk plan med udformning af  

 harmoniserede standarder i henhold til det kommende direktiv om konstruktion  

 af personlige værnemidler.
Samtidig er der en række danske standarder og  

 ældre, fortsat gældende retningslinier, som kan følges ved konstruktion.
Så længe der ikke er vedtaget harmoniserede standarder i EF, følger  

 Arbejdstilsynet de hidtil gældende retningslinier i spørgsmålet om  

 konstruktion af personlige værnemidler.
Som eksempler kan nævnes, at  

 konstruktionen af fodværn og hjelme følger de standarder, som er nævnt i  

 bekendtgørelse nr. 765 af 2. december 1987 om afprøvning og mærkning af  

 personlige værnemidler.
Konstruktionen af faldsikringsudstyr kan følge de  

 retningslinier, der er opstillet i den nu ophævede publikation 4 om sikker2 hedsbælte med line.
For de øvrige personlige værnemidler foreligger en  

 række standarder med retningslinier for konstruktion, som kan følges.
 Standarderne kan købes hos Dansk Standardiseringsråd, Aurehøjvej 12,  

 Postbox 77, 2900 Hellerup, tlf. 31 62 32 00. Retningslinierne for  

 konstruktionen af faldsikringsudstyr kan fås ved henvendelse til  

 direktoratet.
II.
Instruktion Hvis kredsene får henvendelser fra fabrikanter eller andre om konstruktion  

 af enhver form for personlige værnemidler, skal disse henvises til  

 direktoratets 9. kontor.
 Dog kan kredsene henvise direkte til Dansk Standardiseringsråd, hvis  

 henvendelsen klart drejer sig om at få tilsendt standarderne.
III.
Ikrafttræden Straks.
4. oktober 1989 Erik Andersen (* 1) At-cirkulæreskrivelse nr. 12/1989 (* 2) At-meddelelse nr. 4.09.1-5 om personlige værnemidler (* 3) Bekdendtgørelse nr. 765 af 2. december 1987 om afprøvning og  

 mærkning af personlige værnemidler.
