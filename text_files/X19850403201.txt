I denne sag om et varmeregnskab ændrede huslejenævnet  

 fordelingsgrundlagt, således at varmeudgifterne blev fordelt efter kvm. i  

 stedet for efter aflæsningsresultater, da der ved besigtigelse blev  

 konstateret manglende aftræk, stor utæthed ved dørene og enkeltlagsglas i  

 flere vinduer I en varmeregnskabssag ændrede huslejenævnet fordelingsgrundlaget, således  

 at varmeudgifterne blev fordelt efter m2 i stedet for efter de oplyste  

 radiatoraflæsningsresultater.
 Fordelingsgrundlaget blev ændret, bl.a. fordi huslejenævnet ved en  

 besigtigelse af ejendommen konstaterede manglende aftræk, stor utæt ved  

 dørene og enkeltlagsglas i flere vinduer.
 Der er dissens i afgørelsen for at tage aflæsningsresultaterne til  

 efterretnings.
 I huslejenævnets afgørelse hedder det bl.a.:
 »I fortsættelse af møde den 17. april 1985 besigtigede huslejenævnet  

 ejendommen pr. 15. maj 1985.
 Til stede var tidligere ejer, ..., lejere var repræsenteret ved ... samt  

 huslejenævnets medlemmer incl. suppleant ... og endelig varmekonsulent ...
 U oplyste, at der ikke var fremskaffet materiale fra Clorius, jfr. møde  

 den 17. april 1985. U oplyste samtidig, at radiatoraflæsning blev foretaget  

 pr. 27. december 1984 af lejer og U i fællesskab.
 U oplyste endelig, at ampuller var udskiftet pr. 1. april 1983.
 Nævnet konstaterede visse uoverensstemmelser omkring aflæsningsresultatet.
 Ved gennemgang af huset konstateredes manglede aftræk, stor utæthed ved  

 dørene og endelig enkeltlagsglas i flere vinduer.
 På baggrund af ovenstående findes varmeudgiften ikke at skulle fordeles  

 efter de oplyste radiatoraflæsningsresultater, men ud fra m2 i de 3  

 lejligheder.
 Ejerrepræsentanten dissentierede og fastholdt afregning, jfr. udlejers  

 opgørelse pr. 27. januar 1985.
