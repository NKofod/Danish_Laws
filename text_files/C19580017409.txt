 Hermed følger eksemplarer af lovbekendtgørelse nr. 338 af 9. december 1958  

 om påligningen af indkomst- og formueskat til staten.
 De i lovbekendtgørelsen indeholdte bestemmelser er et optryk af  

 bestemmelserne i lov nr. 517 af 19. december 1942 med de ændringer og  

 tilføjelser, som følger af bestemmelserne i de senere årlige ligningslove.  

 Bestemmelserne i lovbekendtgørelsen vil være at lægge til grund ved  

 skatteligningen for skatteåret 1959-60.
 I forhold til lovbekendtgørelsen for skatteåret 1958-59 er der ved  

 lovbekendtgørelsen for skatteåret 1959-60 indført nye regler eller ændringer  

 i følgende paragraffer:
 Med hensyn til de omtalte ændringer og nye bestemmelser bemærkes følgende:
 Ad 1) Til § 2, stk. 7.
 Bestemmelsen giver finansministeren ret til, når særlige forhold  

 foreligger, at fastsætte, at ansættelse for personer, der flytter her til  

 landet, ikke skal foretages efter de særlige regler, der omhandles i  

 paragraffens stykke 3-6, men efter samme regler som for her bosatte personer.
Bestemmelsen, der eventuelt vil være at anvende i forbindelse med reglerne  

 i statsskattelovens § 42, stk. 5, om efteransættelse i tilfælde, hvor en  

 skatteyder ikke er blevet medtaget ved skatteansættelsen, gør det muligt at  

 beskatte personer, der for en kortere tid er flyttet til udlandet, af  

 indtægter indtjent før fraflytningen.
Bestemmelsen kan imidlertid også  

 anvendes i tilfælde, hvor en ansættelse efter tilflytterreglerne vil virke  

 ubillig, f.eks. over for unge, der uden at have bevaret bopæl her i landet,  

 har været på studierejse i udlandet.
 Samtlige de tilfælde, hvor bestemmelsen ønskes bragt i anvendelse, skal  

 forelægges for skattedepartementet.
 Ad 2) Til § 5, stk. 1.
 Ved bestemmelsen opretholdes de før loven om særlig indkomstskat m.v.  

 gældende regler om den skattemæssige behandling af avance eller tab ved salg  

 af good-will og tidsbegrænsede rettigheder i de tilfælde, hvor afhændelsen er  

 sket før 1. april 1958.
 De tilsvarende regler for maskiner, inventar og lign. driftsmidler er  

 efter samme bestemelse opretholdt for afhændelser før 15. september 1957,  

 hvilket kun får praktisk betydning for skattepligtige med et andet  

 regnskabsår end kalenderåret.
 Ad 3) Til § 7, stk. 1k.
Ved bestemmelsen fastslås det, at understøttelser fra "Hvide Sande  

 Fondet" ikke skal indkomstbeskattes.
Dette gælder dog kun fra og med  

 skatteåret 1959-60.
 Ad 4) Til § 7.
Det hidtidige stk. 2 er udgået.
Dette betyder, at gevinster ved deltagelse  

 i udenlandske lotterier fra og med skatteåret 1959-60 skal medregnes fuldt ud  

 i den skattepligtige indkomst.
 Ad 5) Til § 8.
Efter bestemmelsen er renteindtægt af enhver art samt aktieudbytte o.lign.  

 fritaget for indkomstbeskatning, såfremt de nævnte renteog udbytteindtægter  

 m.v. tilsammen ikke overstiger 200 kr. årlig.
Ligger de nævnte indtægter over  

 denne grænse, indrømmes der ved indkomstopgørelsen et fradrag på 200 kr.
Hvis  

 den skattepligtige indkomst opgjort under hensyntagen til de lige nævnte  

 regler overstiger 20.000 kr., skal renteindtægter m.v. dog medregnes fuldt ud  

 ved indkomstopgørelsen.
 Ved anvendelsen af den omhandlede bestemmelse skal den skattepligtiges  

 renteudgifter ikke fradrages i de samlede rente- og udbytteindtægter m.v.
 Bestemmelsen gælder kun for skatteåret 1959-60.
 Ad 6) Til § 9, stk. 3.
Ændringen vedrører de tilfælde, hvor den skattepligtige som følge af sit  

 arbejde afholder udgifter til rejse og fortæring og får godtgørelsen herfor  

 på anden måde end efter regning, f.eks. som faste dagpenge,  

 kørselsgodtgørelse eller lign.
Efter bestemmelsen skal sådanne godtgørelser  

 ikke medregnes ved opgørelsen af den skattepligtige indkomst i det omfang, de  

 er medgået til dækning af hans merudgifter ved rejsen m.v.
Hvis godtgørelsen  

 overstiger merudgiften, må det overskydende beløb som hidtil medregnes ved  

 indkomstopgørelsen. Ændringen betyder alene, at retten til det faste  

 lønmodtagerfradrag i modsætning til tidligere ikke påvirkes af, at den  

 skattepligtige har modtaget godtgørelser som de lige nævnte.
 Ad 8) Til § 10, stk. 2.
Bestemmelsen vedrører tilfælde, hvor ægtefæller som følge af faktisk  

 adskillelse ansættes særskilt til statsskat.
Såfremt den ene ægtefælle under  

 disse omstændigheder yder underholdsbidrag til den anden og hos denne værende  

 børn, skal bidragene medregnes til modtagerens skattepligtige indkomst og kan  

 fradrages ved indkomstopgørelsen for bidragyderen.
De nye regler gælder dog  

 kun, såfremt bidraget er fastsat eller godkendt af det offentlige.
Er denne  

 betingelse opfyldt, er det uden betydning for indkomstskattepligten og  

 fradragsretten, om godkendelse eller fastsættelse af bidrag er sket før  

 ligningslovens ikrafttræden.
 Ad 9) § 14, stk. 2-5.
Efter de hidtil gældende regler var adgangen til at fradrage løbende  

 ydelser kun begrænset, når ydelserne var tillagt skatteyderens afkom,  

 herunder adoptivbørn og -børnebørn.
Ved bestemmelsen i stk. 3 udvides disse  

 regler til også at gælde ydelser til stedbørn og -børnebørn samt plejebørn og  

 -børnebørn, der således ved reglernes anvendelse henregnes til afkom.  

 Endvidere fastslås det, at ydelser til afkoms ægtefælle skattemæssigt skal  

 behandles på samme måde som ydelser til afkom.
De nye regler gælder kun for  

 ydelser udredet efter den 5. november 1958.
Bestemmelsen i stk. 5 indeholder en undtagelse fra reglerne om, at ydelser  

 til afkom ikke kan fradrages, når yderen har påtaget sig forpligtelsen uden  

 vederlag.
Såfremt ydelsen tilkommer et barnebarn af den skattepligtige eller  

 af den med ham sambeskattede hustru, kan den fradrages i det omfang, den ikke  

 overstiger 3.000 kr. årlig for hvert barnebarn.
Fradragsret haves i disse  

 tilfælde dog kun, hvis en af barnebarnets forældre eller begge dets forældre  

 er afgået ved døden før skatteårets begyndelse.
Ydelser, der forfalder til  

 betaling efter udgangen af det kalenderår, hvori barnebarnet fylder 18 år,  

 kan ikke fradrages ved indkomstopgørelsen.
 I det omfang, hvori der efter de lige nævnte regler er fradragsret for  

 ydelser til børnebørn, kan kapitalværdien af de fradragsberettigede ydelser  

 bringes til fradrag ved opgørelsen af den skattepligtige formue.
 Ad 10) Til § 17.
Bestemmelsen om, at renter af "gavegæld" ikke kan fradrages,  

 gjaldt efter de hidtidige regler kun, hvor gælden var påtaget overfor  

 skatteyderens afkom, herunder adoptivbørn og -børnebørn.
Bestemmelsen skal nu  

 også gælde for gavegæld, som er påtaget overfor stedbørn og -børnebørn samt  

 plejebørn og -børnebørn, der således ved reglernes anvendelse henregnes til  

 afkom.
Endvidere fastslås det, at renter af gavegæld, der er påtaget overfor  

 afkoms ægtefælle heller ikke skal kunne fradrages ved indkomstopgørelsen.
De  

 nye regler gælder ikke for renter, der vedrører tiden før den 5. november  

 1958. Den under punkt 9 omtalte undtagelsesbestemmelse om fradragsret for  

 løbende ydelser til børnebørn i visse tilfælde gælder ikke for renter af  

 gavegæld.
 Ad 11) Til § 22.
 I bestemmelsen er alene sket den ændring, at aldersgrænsen på 65 år for at  

 opnå nedslag er erstattet med en regel om, at nedslag skal indrømmes enhver  

 skatteyder, der ved begyndelsen af skatteåret 1959-60 opfylder  

 aldersbetingelsen for at oppebære folkepension, forudsat at den pågældendes  

 skattepligtige indkomst ikke overstiger de fastsatte maksimalindkomstbeløb.  

 Disse er de samme, som var gældende for skatteåret 1958-59.
 Ad 12) Til § 23, stk. 1.
 Bestemmelsen, der træder i stedet for statsskattelovens § 8, stk. 7,  

 medfører alene den ændring i de hidtil gældende regler, at der kan indrømmes  

 hustrufradrag for en hustrus indkomst ved selvstændig erhvervsvirksomhed,  

 selv om midlerne til dennes påbegyndelse og drift hidrører fra mandens bodel  

 eller særeje.
 Ad 13) Til § 25, stk. 4.
Adgangen til efter ansøgning at blive stillet som familieforsørger ved  

 skatteberegningen gælder fra og med skatteåret 1959-60 også i tilfælde, hvor  

 den skattepligtige har plejebørn, der er fyldt 18 år.
De øvrige betingelser i  

 bestemmelsen for, at den skattepligtiges egne børn kan begrunde  

 forsørgerstilling, gælder også for plejebørns vedkommende.
 Ad 14) Til § 27.
 Efter bestemmelsen skal etableringslempelse kunne indrømmes for  

 skatteårene 1959-60-1965-66 incl., forudsat at etableringen er sket i de  

 nedenfor anførte perioder:
 De øvrige betingelser for at opnå etableringslempelse er uændrede.
 Ved lov nr. 83 af 31. marts 1958 om sømandsskat har § 2, nr. 1, i lov nr.  

 149 af 10. april 1922 (statsskatteloven) fået følgende ændrede affattelse:
 "Skattepligten påvhiler:
1. Enhver person, der er bosat her i landet (jfr. § 3,  

 nr. 3). Det samme gælder enhver dansk statsborger, der uden at være bosat her  

 i landet gør tjeneste ombord på et skib med hjemsted her, medmindre han  

 godtgør, at han har bopæl i udlandet, eller at han aldrig har haft bopæl her  

 i landet; udenlandsk statsborger, der inden sin tjeneste ombord senest har  

 været fuldt skattepligtig her i landet, sidestilles i denne forbindelse med  

 dansk statsborger." Bestemmelsens 2. punktum indeholder ændringer i hidtil gældende ret.
Der  

 gælder herefter følgende regler:
En dansk statsborger, der gør tjeneste om bord på et skib med hjemsted  

 her, er med de i det følgende angivne undtagelser fuldt skattepligtig til  

 staten i samme omfang som her i landet bosatte personer, selv om han ikke har  

 bopæl her i landet.
Det er uden betydning, hvor skibet, han gør tjeneste på,  

 befinder sig, og hvad det anvendes til.
Det er således ikke nogen betingelse  

 for skattepligten, at skibet befinder sig i havne her i landet eller anløber  

 sådanne havne med en vis regelmæssighed.
Et skib anses for at have hjemsted  

 her, når det er optaget i skibsregistret eller fartøjsfortegnelsen med  

 angivelse af en dansk havn uden for Grønland som hjemsted.
Såfremt en dansk statsborger, der gør tjeneste på et skib med hjemsted  

 her, godtgør, at han har bopæl i udlandet, eller at han aldrig har været  

 bosat her i landet, er an dog ikke fuldt skattepligtig.
Der må stilles  

 strenge krav til beviset for, at den pågældende er uden den nævnte  

 tilknytning her til landet, og bevisbyrden påhviler ham.
 Gifte og personer med hjemmeværende børn må i reglen anses for at have  

 bopæl det sted, hvor hustruen og/eller børnene har bopæl.
Enlige, der tidligere har haft bopæl her i landet, kan normalt først  

 antages at have etableret bopæl i udlandet, når de godtgør, at de har opnået  

 en nærmere tilknytning til det pågældende land, end de tidligere havde  

 hertil.
En sådan tilknytning kan foreligge, hvis den pågældende har købt  

 ejendom eller lejet selvstændig lejlighed i udlandet, hvor han tilbringer  

 ferier og hyreløse perioder.
Det må dog desuden dokumenteres, at vedkommende  

 betaler personlige skatter efter samme regler som personer bosat i det  

 pågældende land, idet der må lægges en vis vægt på, at disse skatter  

 nogenlunde svarer til, hvad der ville være pålignet her i landet.
Enlige, der vel er danske statsborgere, men ikke tidligere har haft bopæl  

 her i landet, vil normalt kunne opfylde bevisbyrden blot ved at henvise  

 hertil.
Dette kan f.eks. være tilfældet, hvor en person, der er født i  

 udlandet som barn af danske forældre og har bevaret sin danske indfødsret,  

 som voksen får ansættelse om bord på et skib med hjemsted her i landet, uden  

 at han på noget tidligere tidspunkt har haft ophold her.
 Har en udenlandsk statsborger været fuldt skattepligtig her i landet, er  

 det en betingelse for, at hans skattepligt kan ophøre, at han opfylder samme  

 beviskrav, som en dansk statsborger.
 Skattedepartementet, den 11. december  

 1958.
Hans P.
Gøtrik.
 /Henning Vogt.
