I Hvilke undersøgelser kræver tilladelse? Udforskningen af mineralske naturforekomster på eller under havbunden må  

 kun finde sted efter forud indhentet tilladelse, jfr. lov nr. 259 af 9. juni  

 1971 om kontinentalsoklen med senere ændringer, lov nr. 181 af 8. maj 1950 om  

 efterforskning og indvinding af råstoffer i kongeriget Danmarks undergrund og  

 lov nr. 237 af 8. juni 1977 om råstoffer.
Denne vejledning angiver retningslinier for indhentning af tilladelser,  

 der eksempelvis vedrører - undersøgelser med rent videnskabeligt sigte, - erhvervsmæssig kortlægning af råstoffer, når den foretages med fartøjer,  

 der ikke i forvejen har indvindingstilladelse, - undersøgelser med henblik på eventuel senere etablering af anlæg og/  

 eller installationer på eller under havbunden.
II Hvilke naturforekomster er omfattet af vejledningen? Ved naturforekomster forstås i denne vejledning: 1. Forekomster omfattet  

 af råstofloven (f.eks. sten, grus, sand, ler, kalk, kridt). 2. Andre  

 mineralske og ikke levende organiske forekomster på eller under havbunden.
III Undtagelser Undtaget fra vejledningen er:
- bevillinger og tilladelser i henhold til undergrundsloven, - tilladelser til indvinding af råstoffer i henhold til råstofloven, - tilladelser til oprettelse og drift af anlæg inklusive rørledninger og  

 kabler på eller under havbunden, - tilladelser til fiskeri- og havforskning, hvor fiskeriministeriet er  

 ressortmyndighed, hvad enten der i sådanne indgår undersøgelser af  

 naturforekomster eller ej, - undersøgelser efter naturforekomster på det grønlandske og færøske  

 søterritorium og kontinentalsokkel, hvor henholdsvis ministeriet for Grønland  

 og statsministeriet er ressortmyndighed.
IV Lovhjemmel Tilladelse til undersøgelse meddeles efter:
V Tidsfrist og formkrav for ansøgningen Skriftlig ansøgning om undersøgelsestilladelse skal fremsendes senest 30  

 dage, før undersøgelsen agtes påbegyndt.
Ansøgningen skal være affattet på et  

 af de skandinaviske sprog eller engelsk.
Tilsvarende gælder bilagsmateriale  

 og de i vejledningen nævnte rapporter.
Ansøgningen skal indeholde besvarelse af de i vedhæftede bilag rejste  

 spørgsmål.
Der vil kunne kræves tillægsoplysninger.
VI Hvem skal ansøgningen sendes til? 1. Udenlandske ansøgere.
 Ansøgninger sendes til det danske udenrigsministerium, som formidler  

 ansøgninger og øvrigt materiale til berørte institutioner.
 2. Danske ansøgere.
For de i punkt II, nr. 1 omhandlede naturforekomster på søterritoriet  

 sendes ansøgninger til fredningsstyrelsen.
Alle andre ansøgninger sendes til  

 energistyrelsen, der hører fredningsstyrelsen og Danmarks Geologiske  

 Undersøgelse.
VII Begrænsninger i tilladelserne Undersøgelsestilladelse meddeles alene for den/ de i ansøgningen beskrevne  

 undersøgelse/ r og de på grundlag heraf godkendte undersøgelsespapirer.  

 Tilladelsen meddeles for et bestemt tidsrum.
Undersøgelsestilladelse giver  

 ikke eneret til undersøgelser i de i tilladelsen nævnte områder.
VIII Kontrol og afgift Tilladelse kan betinges af, at personer, udpeget af danske myndigheder,  

 deltager eller er repræsenteret i undersøgelserne.
 En tilladelse kan betinges af betaling af afgifter til det offentlige.
IX Indberetningspligt og krav om offentliggørelse af  

 undersøgelsesresultaterne Det vil i tilladelsen kunne betinges, at rapporter skal indsendes, medens  

 undersøgelser foregår.
Indehaver af undersøgelsestilladelse skal snarest og  

 senest 2 måneder efter undersøgelsens afslutning indsende en foreløbig  

 rapport om undersøgelsens forløb.
Denne rapport skal indeholde en angivelse  

 af positioner for de sejlede undersøgelseslinier og for prøvetagningssteder.  

 Efter nærmere aftale indsendes udførlig rapport over  

 undersøgelsesresultaterne.
Tilladelse vil normalt være betinget af udlevering af kopi af originale og  

 bearbejdede opmålingsdata samt prøvemateriale.
Der kan herudover kræves  

 tillægsoplysninger og materiale.
Det kan betinges, at undersøgelsesresultater offentliggøres i en anerkendt  

 videnskabelig publikation eller på anden vis.
Et passende antal eksemplarer  

 af vedkommende publikation skal indsendes.
X Hensyn ved gennemførelse af undersøgelsen.
Undersøgelse skal foregå på en forsvarlig måde og må ikke i urimelig grad  

 gribe forstyrrende ind i anden virksomhed.
Det må særlig påses, at  

 virksomheden ikke i urimelig grad vanskeliggør eller hindrer skibsfart,  

 fiskeri eller luftfart, og at den ikke volder skade eller fare for skade på  

 dyre- eller plantelivet i havet, på naturforekomster på havbunden eller i  

 dennes undergrund eller på undersøiske kabler eller andre undersøiske  

 installationer, og at den ikke forurener eller volder fare for forurening af  

 havbunden, dennes undergrund, havet eller luften.
Handelsministeriet, den 31. januar 1979 P.M.V.
H.
O.
Christiansen /N.
A.
Gadegaard OPLYSNINGSBILAG TIL ANSØGNING OM UNDERSØGELSESTILLADELSE 1. Institution, firma, person m.v., som undersøgelsen  

 udføres for:
 9. Program for feltundersøgelsen:
 10. Undersøgelsesudstyr og dets specifikationer: For  

 eksempel:
 For positioneringsudstyr: Type, registreringsmetode, koordinatsystem.
 For side-scan sonar: Fabrikat, range, registreringsmetode.
 For seismisk udstyr:
 Energikilde, energiniveau, frekvensområde, gennemtrængningsdybde,  

 opløsningsevne, registreringsapparatur, registreringsmetode.
 For prøvetagningsudstyr:
 Type, penetrationsdybde og -kraft, prøvestørrelse, kærnelængde,  

 prøveopbevaring.
 Instrumentel for fiskeriundersøgelser:
 11. Laboratorieundersøgelser, bearbejdning af  

 indsamlede data, tidsplan, rapportering:
12. Påregnes yderligere undersøgelser senere (om  

 muligt angives den forventede periode.
Hvis ja, skal ansøgning til sin tid  

 indsendes for den pågældende undersøgelse):
 Kortfattet beskrivelse af disse:
