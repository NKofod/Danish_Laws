Skriftlig fremsættelse (29. januar  

 2003) Finansministeren Herved tillader jeg mig for Folketinget at  

 fremsætte:
 Forslag til lov om tillægsbevilling for  

 finansåret 2002.
(Lovforslag nr.
L 140).
Tillægsbevillingslovforslaget (FTB) formaliserer de  

 bevillingsændringer, som i finansårets løb er foretaget  

 på forventet efterbevilling.
FTB har således en bevillingsretlig  

 og ikke en statsfinansiel funktion.
Bevillingsændringer En stor del af ændringerne i forhold til finansloven  

 for 2002 har enten tidligere været forelagt Folketinget i form af  

 lovforslag eller aktstykker eller har karakter af udgiftsneutrale  

 overførsler mellem bevillinger efter reglerne herom.
 Tillægsbevillingslovforslaget for 2002 indeholder  

 mindreudgifter for i alt 3412,2 mill. kr. i forhold til finansloven for 2002.
 Det ses i tabel 1, at bevillingsændringerne på  

 FTB02 især skyldes ny lovgivning, aktstykker samt andre  

 bevillingsforslag.
Tabel 1. Fordeling af tillægsbevillingsforslagets nettoudgifter  

 på kategorier Mill. kr.
Ny lovgivning -3029,4 Aktstykker 2175,5 Overførsel mellem ministerområder -0,2 Overførsel mellem hovedkonti 0,0 Direkte efterbevilling 169,5 Andre bevillingsforslag -2727,6 I alt -3412,2 Ændringer der ikke indgår i FTB Økonomiske dispositioner i finansåret, der  

 foretages inden for allerede givne bevillingsmæssige hjemler, optages  

 som udgangspunkt ikke på FTB.
 Blandt de væsentligste dispositioner, der  

 således ikke optages på FTB,  kan nævnes:
Opsparing og forbrug af opsparing Ændrede skøn for lovbundne udgifter og skatter m.v.
 Almindeligt mindreforbrug mv.
 Folketinget er løbende blevet orienteret om  

 statsfinansernes udvikling i de fire budgetoversigter, som Finansministeriet  

 har udsendt i løbet af 2002. Der er heri blandt andet redegjort for  

 ændringerne i skønnene over statens udgifter og indtægter  

 på de lovbundne områder.
 Da ændrede skøn mv. ikke medtages på  

 TB, er der ikke nogen direkte sammenhæng mellem DAU-saldoen på  

 FTB og det endelige resultat i statsregnskabet, jf. tabel 2. I  

 tabellen fremgår forskellen i DAU-saldoen mellem FTB, statsregnskabet  

 samt det senest skøn i december budgetoversigterne fra 1998 til  

 2002.
Tabel 2. DAU-saldoen for 1998-2002 på FTB, decemberskøn,  

 samt statsregnskabet (mia. kr.) 1998 1999 2000 2001 2002 FTB 17,7 -0,3 17,4 28,4 19,9 Skøn, december 22,9 4,6 30,5 - * 12,7 Regnskab 31,4 9,1 30,7 24,0 - ** *	Der blev ikke foretaget noget skøn over  

 DAU-saldoen i december 2001 på grund af Folketingsvalget den 20.  

 november 2001.
 **	Regnskabet for 2002 er først tilgængelig i april  

 2003.
 I forbindelse med aflæggelsen af statsregnskabet i  

 april 2003 vil der blive gjort endelig status for statsfinansernes udvikling  

 i 2002.
Bevillingsændringer i 2002 Forslaget til lov om tillægsbevilling for 2002  

 udviser mindreudgifter på udgiftsbudgettet på 3.053,3 mill. kr.,  

 merindtægter på indtægtsbudgettet på 305,7 mill. kr.,  

 og mindreudgifter på anlægsbudgettet på 53,2 mill. kr., jf.  

 tabel 3.
Tabel 3. Hovedoversigt over statsbudgettet, FTB 2002 Tillægsbevilling Driftsbudgettet Anlægs- Mill. kr.
Udgift Indtægt budgettet § 1. Dronningen § 2. Medlemmer af det kongelige hus § 3. Folketinget 6,8 § 5. Statsministeriet 10,9 § 6. Udenrigsministeriet 499,8 106,0 -95,0 § 7. Finansministeriet -192,1 650,0 55,3 § 8. Økonomi- og Erhvervsministeriet -873,6 -2,0 § 9. Skatteministeriet 207,4 0,1 § 11. Justitsministeriet 322,2 -2,7 § 12. Forsvarsministeriet 492,4 208,3 § 15. Socialministeriet -377,5 § 16. Indenrigs- og Sundhedsministeriet 2307,3 -7,5 § 17. Beskæftigelsesministeriet -112,1 § 18. Ministeriet for Flygtninge, Invandrere og Integration -17,9 § 19. Ministeriet for Videnskab, Teknologi og Udvikling 72,5 -58,2 § 20. Undervisningsministeriet -105,8 -142,4 § 21. Kulturministeriet 16,4 -7,1 § 22. Kirkeministeriet 0,8 -0,8 § 23. Miljøministeriet 303,1 -43,3 § 24. Ministeriet for Fødevarer, Landbrug og Fiskeri 118,6 -8,3 -15,7 § 28. Trafikministeriet 15,6 44,3 57,9 § 34. Arbejdsmarkedsfond § 35. Generelle reserver -2389,0 -500,0 § 36. Pensionsvæsenet -1601,0 § 37. Renter -55,3 § 38. Skatter og afgifter -1758,1 68,9 I alt -3.053,3 305,7 -53,2 De væsentligste bevægelser på  

 driftsudgiftsbudgettet, indtægtsbudgettet og anlægsbudgettet  

 gennemgås i det følgende.
Oversigt over væsentlige bevægelser på  

 driftsudgiftsbudgettet Merudgiften på Udenrigsministeriets  

 område på 499,8 mill. kr. kan primært henføres til  

 udmøntning af miljø-, freds- og stabilitetsrammen og  

 merudgifter til EU-formandskabet.
 Mindreudgiften på Finansministeriets  

 område på 192,1 mill. kr. skyldes overvejende overførsel  

 fra Skatteministeriet som følge af den kongelige resolution af 27.  

 november 2001 (samling af studiegældsadministrationen i  

 Finansstyrelsen). Mindreudgiften modsvares således af en tilsvarende  

 merudgift på §9.
 Mindreudgiften på Økonomi- og  

 Erhvervsministeriets område på ca. 873,6 mill. kr. skyldes  

 primært en indtægt fra Landsbyggefonden vedrørende  

 ansættelse af grundkapitalen i alment boligbyggeri, hvortil kommer  

 merudgifter vedrørende udmøntning af negative  

 budgetreguleringer angående fortrinsvis boligområdet.
 Merudgiften på Skatteministerets område  

 på 207,4 mill. kr. skyldes overvejende overførsel til  

 Finansstyrelsen som følge af den kongelige resolution af 27. november  

 2001 (samling af studiegældsadministrationen i Finansstyrelsen).  

 Merudgiften modsvares således af en tilsvarende mindreudgift på  

 §7.
 Merudgiften på Justitsministeriets  

område på 322,2 mill. kr. kan primært henføres  

 til merudgifter til politiet i forbindelse med det politimæssige  

 beredskab under Danmarks varetagelse af EU-formandskabet.
 Merudgiften på Forsvarsministeriets  

område på 492,4 mill. kr. skyldes primært merudgifter,  

 som vedrører internationale opgaver og periodeforskydninger inden for  

 den femårige forligsperiode samt et mindreforbrug vedrørende en  

 overførsel til anlægsbudgettet.
 Mindreudgiften på Socialministeriets  

 område på 377,5 mill. kr. skyldes overvejende reguleringen af det  

 kommunale bloktilskud i forlængelse af bloktilskudsaktstykket for  

 2003.
 Merudgiften på Indenrigs- og  

 Sundhedsministeriets på 2.307,3 mill. kr. skyldes overvejende  

 midtvejsreguleringen af kommunernes og amternes bloktilskud,  

 overførsel af tilskuddet til et generelt løft af  

 ældreplejen fra Socialministeriet samt aconto-udbetaling til amterne  

 sfa. den sociale finansieringsomlægning.
 Mindreudgiften på  

Beskæftigelsesministeriets område på 112,1 mill. kr.  

 skyldes overvejende regulering af det kommunale bloktilskud.
 Merudgiften på Ministeriet for Videnskab,  

 Teknologi og Udviklings område på 72,5 mill. kr. skyldes  

 primært øget aktivitet på universitetsuddannelserne.
 Mindreudgiften på Undervisningsministeriets  

område på 105,8 mill. kr. skyldes primært lavere  

 aktivitet på de taxameterstyrede områder.
 Merudgiften på Miljøministeriets  

område på 303,1 mill. kr. skyldes primært  

 igangsættelse af miljøprojekter i  

 Østersøregionen.
 Merudgiften på Fødevareministeriets  

område på 118,6 mill. kr. skyldes primært nulstilling  

 af budgetregulering vedrørende salg af en bygning, udgifter som  

 følge af indgåede forlig og øget  

 ophugningsstøtte.
 Mindreudgiften på de Generelle reserver  

 på 2.389,0 mill. kr. opstår ved en nulstilling af reserverne.
 Merindtægten på Pensionsvæsenets  

område på 1.601,0 mill. kr. skyldes primært aftale om  

 indbetaling af éngangsbeløb til nedsættelse af  

 pensionsbidrag for det nyoprettede aktieselskab Post Danmark A/S.
 Mindreudgiften på Skatte- og  

 afgiftsområdet på 1.758,1 mill. kr. skyldes, at BNI-bidraget  

 til EU samt opkrævningsomkostningerne for 2001 er nedsat, begge dele  

 som følge af vedtagelsen af tillægs- og ændringsbudgetter  

 for 2002.
Oversigt over væsentlige bevægelser på  

 indtægtsbudgettet Merindtægterne på Udenrigsministeriets  

område på 106,0 mill. kr. skyldes merforrentning af likvide  

 beholdninger i internationale organisationer på udviklingsbistandens  

 område.
 Merindtægterne på Finansministeriets  

område på 650,0 mill. kr. kan henføres til en  

 overførsel fra Hypotekbankens reserver til Finansministeriet.
 Mindreindtægterne på de Generelle  

 reserver på 500,0 mill. kr. opstår ved en nulstilling af  

 reserverne.
 Mindreindtægterne som følge af lavere  

Renter på 55,3 mill. kr. skyldes primært en  

 forhøjelse af momsregistreringsgrænsen, hvilket har givet  

 anledning til ændret indestående på statens konto i  

 Nationalbanken og heraf følgende lavere renteindtægter.
 Merindtægten på Skatte- og  

 afgiftsområdet på 68,9 mill. kr. skyldes, at  

 budgetreguleringskontoen til brug for udmøntningen af  

 konkurrenceevnepakken var større end merudgifterne ved de lovforslag,  

 som i 2002 er vedtaget i medfør af konkurrenceevnepakken.
Oversigt over væsentlige bevægelser på  

 anlægsbudgettet Mindreudgiften på Udenrigsministeriets  

 område på 95,0 mill. kr. skyldes salg af ejendomme i  

 udlandet.
 Merudgiften på Finansministeriets  

 område på 55,3 mill. kr. skyldes primært tilbagekøb  

 af ejendom fra Statens Ejendomssalg A/S.
 Merudgifter på Forsvarsministeriets  

 område på 208,3 mill. kr. skyldes hovedsagelig en  

 overførsel fra udgiftsbudgettet.
 Mindreudgiften på Ministeriet for Videnskab,  

 Teknologi og Udviklings område på 58,2 mill. kr. skyldes  

 primært et ophævet køb af en byggeret.
 Mindreudgiften på Undervisningsministeriets  

 område på 142,4 mill. kr. skyldes primært ejendomssalg.
 Merudgiften på Trafikministeriets  

 område på 57,9 mill. kr. angår primært Banestyrelsen  

 og skyldes blandt andet. erhvervelse af aktiepost i Dansk Telecom A/S og  

 forhøjelse af anlægsbevilling i forbindelse med Ringbanen.
Folketingets videre behandling af forslag til lov om  

 tillægsbevilling Ovenfor er givet en kortfattet gennemgang af de  

 væsentligste årsager til bevillingsændringerne i 2002, som  

 de kommer til udtryk i forslaget til tillægsbevillingslov for 2002. Der  

 henvises i øvrigt til lovforslagets enkelte bevillingsforslag med de  

 dertil hørende anmærkninger.
 Forslaget til lov om tillægsbevilling anbefales til  

 Folketingets velvillige behandling.
