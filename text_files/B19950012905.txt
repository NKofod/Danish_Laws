 I medfør af § 6, stk. 2, og § 44, stk. 2, i lov om lægemidler, jf.  

 lovbekendtgørelse nr. 452 af 10. juni 1992, fastsættes:
Pakninger og emballage § 1.  Størrelsen af pakninger til lægemidler  

 fremstillet på apotek til den enkelte patient, og som forhandles og udleveres  

 fra et apotek under angivelse af deklaration og uden anden form for  

 navneangivelse (magistrelt fremstillede lægemidler) skal afpasses det enkelte  

 lægemiddels terapeutiske formål og holdbarhed.
 Stk. 2.  Emballagen skal i fysisk og mekanisk henseende  

 være formålstjenlig og skal være udformet således, at den ikke giver  

 anledning til misforståelser med hensyn til måden, hvorpå lægemidlet skal  

 anvendes, eller til forveksling af lægemidlet med nærings- og nydelsesmidler  

 eller kosmetiske præparater.
 § 2.  Såfremt der for den pågældende lægemiddelform i  

 Danske Lægemiddelstandarder er fastsat anvendelse af en særlig emballage,  

 skal denne anvendes.
 Stk. 2.  Magistrelle øjendråber må dog udleveres i  

 engangsbeholdere uden afdrypningsanordning, når den ordinerende læge  

 udtrykkeligt angiver dette, og under forudsætning af, at der er tale om  

 udlevering til sygehuse eller lignende.
 § 3.  Magistrelle lægemidler, der er omfattet af § 4 i  

 Sundhedsstyrelsens bekendtgørelse om recepter (visse lægemidler indeholdende  

 euforiserende stoffer), skal være emballeret på en sådan måde, at brud på  

 pakningen let kan konstateres.
Mærkning § 4.  Magistrelle lægemidler skal mærkes med følgende  

 oplysninger:
 Stk. 2.  Mærkningen skal anføres tydeligt på hver enkelt  

 pakning, herunder delpakning.
Stk. 3.  Små lægemiddelbeholdere, hvor fuldstændig  

 mærkning ikke er mulig skal mindst mærkes med lægemiddelsstof, styrke,  

 batchnummer og udløbsdato.
Små indre emballager, hvor fuldstændig mærkning  

 ikke er mulig, skal mindst mærkes med lægemiddelsstof og styrke.
 § 5.  Lægemiddelform skal angives ved den betegnelse,  

 der er optaget i Danske Lægemiddelstandarder.
 § 6.  Lægemiddelstoffer og hjælpestoffer skal  

 deklareres kvalitativt og kvantitativt.
Stk. 2.  Doserede faste lægemidler skal dog kun  

 deklareres med kvalitativt og kvantitativt indhold af lægemiddelstoffer, dog  

 skal tygge- og sugetabletter, der indeholder sukkerarter eller  

 sukkeralkoholer påføres oplysning om det kvalitative og kvantitative indhold  

 af disse stoffer.
Tygge- og sugetabletter og lægemidler, som indeholder andre  

 sødemidler end de nævnte, skal påføres oplysning om det kvalitative indhold  

 af disse stoffer.
 Stk. 3.  Hjælpestoffer foreskrevet i en råvarestandard  

 skal ikke deklareres.
 § 7.  Indholdsstoffer, optaget i den gældende udgave  

 af Danske Lægemiddelstandarder (DLS), skal betegnes med det danske navn.
Stk. 2.  Indholdsstoffer, der ikke er optaget i den  

 gældende udgave af Danske Lægemiddelstandarder (DLS), skal betegnes med  

 INN-navn (International Non-Proprietary name) på dansk.
Navnet dannes efter  

 de principper, der er angivet i Danske Lægemiddelstandarder, for fastsættelse  

 af danske navne.
 Stk. 3.  Såfremt det magistrelle lægemiddel indeholder  

 et lægemiddel, som har markedsføringstilladelse, skal dettes navn anvendes i  

 deklarationen.
 Stk. 4.  Såfremt det magistrelle lægemiddel indeholder  

 et mellemprodukt, som er beskrevet i en formelsamling, skal mellemproduktets  

 danske navn med tilføjelse af formelsamlingsbetegnelse anvendes i  

 deklarationen.
§ 8.  Mængder af lægemiddelstoffer og hjælpestoffer  

 skal angives i mg.
Mængder på 1 g eller derover angives dog i g, og mængder  

 under 0,1 mg angives i mikrogram.
 Stk. 2.  For doserede lægemidler skal mængden angives  

 pr. dosis.
 Stk. 3.  For ikke-doserede faste eller halvfaste  

 lægemidler kan vægtprocenten tilføjes.
 § 9.  Pakningsstørrelsen skal angives efter følgende  

 regler:
 Stk. 2.  Overskud i ampuller eller hætteglas skal ikke  

 angives.
 § 10.  Udløbsdato skal angives som »Anvendes  

 inden . . .« eller »Anvendes før . . .«.
 Stk. 2.  Udløbsdatoen fastsættes som anført i Danske  

 Lægemiddelstandarder.
 § 11.  Opbevaringsbetingelser skal angives, hvor  

 sådanne skønnes nødvendige for præparatets holdbarhed.
 § 12.  Magistrelle lægemidler skal mærkes  

 »Opbevares utilgængeligt for børn«.
 Stk. 2.  Mærkning i henhold til stk. 1 kan undlades for  

 magistrelle lægemidler specielt beregnet til sygehusbrug.
Stk. 3.  Magistrelle lægemidler kan mærkes med  

 advarselstrekant, jf.
Sundhedsstyrelsens liste over lægemidler, som kan  

 nedsætte evnen til at føre motorkøretøj eller betjene farlige maskiner.
 § 13.  Magistrelle lægemidler skal mærkes med  

 brugsanvisninger som nævnt i bilag 1, eller hvis der er fastsat krav herom i  

 Danske Lægemiddelstandarder.
 § 14.  Magistrelle lægemidler skal mærkes med  

 advarsler som nævnt i bilag 2.
 § 15.  Magistrelle lægemidler til veterinært brug skal  

 mærkes »Til dyr«.
Øvrige bestemmelser § 16.  Magistrelle lægemidler til skefuldvis  

 indtagelse skal ved udlevering vedlægges medicinmål eller anden egnet  

 doseringsanordning.
 Stk. 2.  Magistrelle lægemidler til oralt brug, som  

 ordineres dråbevis, skal ved udlevering vedlægges dråbestav, medmindre  

 lægemidlet udleveres i flaske med afdrypningsordning.
 § 17.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde dispensere fra foranstående  

 bestemmelser eller stille yderligere krav.
Straf- og ikrafttrædelsesbestemmelser § 18.  Med bøde straffes den, der: overtræder § 1, §  

 2, stk. 1, §§ 3-5, § 6, stk. 1-2, § 7, § 8, stk. 1 og 2, § 9, § 11, § 12,  

 stk. 1 og 2 og §§ 13-16.
 § 19.  Bekendtgørelsen træder i kraft den 1. april  

 1995.
 Stk. 2.  Bekendtgørelse nr. 986 af 24. november 1986 om  

 forbrugerpakninger af magistrelle lægemidler ophæves.
