(Begrænsning af afskrivninger, nedskrivninger og  

 henlæggelser.) Indholdsoversigt.
 1. Indledning.
 Ved lov nr. 509 af 2. oktober 1974 (aftrykt som bilag 1) blev der indført  

 en regel, ligningslovens § 28, om forhøjelse af den selvangivne indkomst i  

 tilfælde, hvor skatteyderen har foretaget afskrivninger, nedskrivninger eller  

 henlæggelser, og hvor indkomsten derved er blevet mindre end skatteyderens  

 privatforbrug det pågældende år.
 Forhøjelsen af indkomsten sker ved at begrænse (reducere eller annullere)  

 de foretagne afskrivninger, nedskrivninger eller henlæggelser så meget, at  

 indkomsten kommer op på et beløb, der svarer til privatforbruget.
 Reglerne om forhøjelse af indkomsten skal kun anvendes, såfremt  

 privatforbruget overstiger 55.000 kr.
De nye regler finder anvendelse fra og med indkomståret 1975 på  

 skattepligtige personer.
Reglerne gælder ikke selskaber og foreninger m.m.,  

 som beskattes efter selskabsskatteloven, eller dødsboer.
 Ministeriet for skatter og afgifter har udstedt en bekendtgørelse om  

 opgørelse af privatforbruget, jfr. ligningslovens § 28 (aftrykt som bilag 2).
 I denne vejledning gennemgås de nærmere regler om opgørelsen af  

 privatforbruget og den skattepligtige indkomst, som det skal sammenlignes  

 med, samt reglerne om, hvilke afskrivninger, nedskrivninger og henlæggelser  

 der skal begrænses, såfremt privatforbruget overstiger indkomsten.  

 Vejledningen er tænkt som et hjælpemiddel for den skattepligtige ved  

 fastsættelsen af, hvilke afskrivninger, nedskrivninger og henlæggelser han  

 kan foretage, uden at reglerne i ligningslovens § 28 vil medføre, at den  

 skattepligtige indkomst forhøjes.
2. Hvem omfattes af reglerne? Reglerne i ligningslovens § 28 om begrænsning af afskrivninger m.v. gælder  

 kun skattepligtige personer, jfr. kildeskattelovens §§ 1 og 2. Reglerne  

 gælder ikke for selskaber, foreninger m.v., der beskattes efter  

 selskabsskatteloven.
De gælder heller ikke for dødsboer.
 Også personer, der har taget bopæl eller ophold her i landet på et sådant  

 tidspunkt, at skattepligten omfatter en kortere periode end et år, er  

 omfattet af reglerne i § 28. Det samme gælder personer, hvis skattepligt  

 ophører på grund af fraflytning til udlandet.
 Den i § 28, stk. 4, optagne regel medfører, at bestemmelserne om  

 begrænsning af afskrivninger m.v. kun finder anvendelse, såfremt  

 privatforbruget i indkomståret overstiger 55.000 kr.
 3. Opgørelsen af privatforbruget.
 3.1.
De hidtidige opgørelser af privatforbruget Ved ligningen af selvstændige erhvervsdrivende samt lønmodtagere, der har  

 haft anden indtægt end lønindtægt, opgør ligningsmyndighederne normalt af  

 kontrolhensyn den pågældende skatteyders og hans hustrus privatforbrug, i  

 reglen ved en indirekte opgørelse, på grundlag af samtlige indkomst- og  

 formuebevægelser.
En sådan privatforbrugsopgørelse foretages også i mange  

 tilfælde af skatteyderen selv.
Regnskabet for en bogføringspligtig skatteyder  

 skal indeholde en kapitalafstemning, men da denne i almindelighed kun  

 omfatter selve virksomhedens indtægter, udgifter, aktiver og passiver, vil  

 den ikke altid udvise den pågældendes privatforbrug.
Det forekommer dog ikke  

 sjældent, at der i det regnskab, der medfølger selvangivelsen, er anført en  

 fuldstændig formueforklaring, som udviser det ligningsmæssige privatforbrug.
 3.2.
De nye regler Efter ligningslovens § 28 skal der ske en begrænsning af visse  

 afskrivninger, nedskrivninger og henlæggelser, såfremt den skattepligtige  

 indkomst er mindre end det ligningsmæssigt opgjorte privatforbrug.
Skatteyderen bør selv opgøre sit privatforbrug På baggrund af disse regler vil det således være hensigtsmæssigt for  

 skatteydere, der vil foretage skattemæssige afskrivninger, nedskrivning på  

 varelager eller bindende kontrakt eller henlæggelse til investeringsfond, at  

 foretage en opgørelse af indkomstårets privatforbrug.
 Privatforbrugsopgørelsen bør foretages ikke alene af skatteydere, hvis  

 hovedbeskæftigelse er selvstændig erhvervsvirksomhed, men også af  

 skatteydere, der ved siden af en lønindtægt deltager i en erhvervsvirksomhed,  

 f.eks. som medejer (interessent), kommanditist eller lignende.
En sådan privatforbrugsopgørelse vil gøre det muligt for skatteyderen at  

 konstatere, om privatforbruget overstiger 55.000 kr., hvilket er  

 forudsætningen for, at § 28 finder anvendelse.
Er dette tilfældet, vil  

 privatforbrugsopgørelsen dernæst gøre det muligt for skatteyderen at beregne  

 omfanget (størrelsen) af de afskrivninger m.v., som kan foretages.
 3.3.
Hvilke udgifter er private På baggrund af den hidtidige praksis for ligningsmyndighedernes opgørelser  

 kan følgende udgifter henregnes til privatforbruget.
Kun ikke-fradragsberettigede udgifter Udgangspunktet er, at alene udgifter, der ikke kan fradrages ved  

 opgørelsen af den skattepligtige indkomst, kan anses for private.
Kun udgifter uden tilknytning til erhvervsvirksomhed Udgifter, der har tilknytning til den pågældendes erhvervsvirksomhed,  

 henregnes dog ikke til privatforbruget, selv om udgiften ikke er  

 fradragsberettiget eller afskrivningsberettiget, f.eks. etableringsudgifter.
Familiens daglige fornødenheder Til privatforbruget medregnes udgifter, der af skatteyderen eller dennes  

 hustru er anvendt til familiens daglige fornødenheder, så som udgifter til  

 husholdning (herunder hushjælp), beklædning, bolig, lommepenge, rejser,  

 uddannelse m.v. samt udgifter til læge, tandlæge, medicin, rekreationsophold  

 m.v.
Ekstraordinære privat-udgifter Til privatforbruget medregnes videre visse udgifter af mere ekstraordinær  

 karakter som f.eks. udgifter til ferierejser, festligheder og udgifter til  

 anskaffelse af indbo, herunder køleskabe, vaskemaskiner, radio- og TV-anlæg,  

 kunstgenstande, tæpper, antikviteter og i det hele udgifter til anskaffelse  

 af ikke-formueskattepligtige private formuegoder samt udgifter, der er  

 medgået til hobbybetonet virksomhed, som f.eks. udgifter til frimærke- og  

 møntsamlinger og underskud ved ikke erhvervsmæssigt drevet landbrugsbedrift,  

 hestehold og lystbådehold m.v.
Ikke-fradragsberettigede underholds- og bidragsydelser samt gaveydelser Underholds- og bidragsydelser, der ikke er fradragsberettigede, betragtes  

 som privatforbrug, hvis de må anses for at være ydet til opfyldelse af en  

 naturlig underholdsforpligtelse over for familien, f.eks. underhold af  

 studerende børn.
Også udgifter til sædvanlige gaver (lejlighedsgaver)  

 betragtes som privatforbrug, hvorimod større gaver, herunder arveforskud,  

 ikke medregnes til yderens privatforbrug, jfr. nedenfor afsnit 3.4.
Forbrug af modtagne skattepligtige naturalydelser Hvis skatteyderen modtager indkomstskattepligtige naturalydelser som  

 f.eks. bil til rådighed, fribolig eller fri forplejning, vil disse goder være  

 et udtryk for et forbrug, og de skal derfor medregnes til privatforbruget med  

 deres skattepligtige værdi.
Lejeværdi af bolig i egen ejendom Også værdien af bolig i egen ejendom (lejeværdien) er udtryk for et  

 forbrug.
Det medregnes til privatforbruget med samme beløb, som medregnes ved  

 opgørelsen af den skattepligtige indkomst.
Vedligeholdelsesudgifter  

 vedrørende fast ejendom medregnes til privatforbruget i det omfang, de ikke  

 kan fratrækkes ved opgørelsen af den skattepligtige indkomst.
Private køretøjer Udgifter til anskaffelse af formueskattepligtige køretøjer (motorcykel,  

 automobil, camping-vogn), der benyttes privat, medregnes til privatforbruget  

 med et årligt beløb på 15 pct. af anskaffelsessummen, indtil denne er  

 nedskrevet til 10 pct.
Hvis køretøjet anvendes både erhvervsmæssigt og  

 privat, beregnes de 15 pct. af den del af anskaffelsessummen, som i  

 skattemæssig henseende henføres til privatandelen.
 3.4.
Udgifter, der ikke er privatforbrug Fradragsberettigede udgifter Udgifter, der kan fratrækkes ved opgørelsen af den skattepligtige  

 indkomst, skal som nævnt ikke medregnes til privatforbruget.
Dette gælder  

 både driftsudgifter m.v. og såkaldte private renteudgifter, dvs.  

 renteudgifter der ikke har tilknytning til den skattepligtiges  

 erhvervsvirksomhed, samt fradragsberettigede underholdsbidrag til børn eller  

 fraskilt (frasepareret) ægtefælle.
Betalte skatter De af den skattepligtige og den med ham sambeskattede ægtefælle betalte  

 personlige indkomst- og formueskatter, herunder særlig indkomstskat og  

 afståelsesafgift, samt frigørelsesafgift og gaveog arveafgift, medregnes ikke  

 i privatforbruget.
Køb og forbedring af fast ejendom Udgifter til køb og forbedring af fast ejendom medregnes ikke til  

 privatforbruget. - Derimod medregnes, jfr. afsnit 3.3. ovenfor, lejeværdien  

 af bolig i egen ejendom samt vedligeholdelsesudgifter herpå udover det  

 fradragsberettigede beløb (som regel standardfradraget).
Køb og forbedring af andre formueskattepligtige aktiver Udgifter til køb og forbedring af andre formueskattepligtige aktiver  

 betragtes ikke som privatforbrug. (Om private motorkøretøjer m.v., se dog  

 foran afsnit 3.3.). Derimod skal ikke-fradragsberettigede  

 vedligeholdelsesudgifter vedrørende skattepligtige formuegenstande medregnes  

 til privatforbruget.
Gaveydelser Ydelser i form af gaver og arveforskud betragtes ikke som privatforbrug,  

 medmindre der er tale om almindelige lejlighedsgaver (jul, fødselsdag  

 o.lign.) eller løbende ikke-fradragsberettigede underholdsydelser til  

 familie, jfr. foran afsnit 3.3.
Livsforsikringspræmier m.v. med begrænset fradragsret Præmier til syge- og ulykkesforsikring og til kapitallivsforsikring samt  

 indskud på børneopsparings- og selvpensioneringskonti udover det  

 fradragsberettigede beløb på 3.000 kr. pr. år medregnes ikke til  

 privatforbruget.
 3.5.
De to måder, hvorpå privatforbruget kan opgøres Privatforbruget kan opgøres på to måder.
Det kan opgøres indirekte, jfr.  

 bekendtgørelsens § 1, stk. 1, hvilket er den normale fremgangsmåde.
Det kan  

 imidlertid under visse forudsætninger også opgøres direkte, jfr.  

 bekendtgørelsens § 1, stk. 2. Den indirekte privatforbrugsopgørelse er  

 nærmere omtalt nedenfor under afsnit 3.6., medens den direkte opgørelsesmåde  

 er omtalt under afsnit 3.7.
 3.6.
Indirekte opgørelse af privatforbruget Den indirekte opgørelse af privatforbruget adskiller sig principielt ikke  

 fra udarbejdelsen af den kapitalkonto eller formueforklaring, der indgår i  

 ethvert regnskab (jfr. § 7 i finansministeriets bekendtgørelse nr. 503 af 18.  

 november 1969 om mindstekrav til driftsregnskaber, der vedlægges  

 selvangivelsen).
 Ved den indirekte opgørelse af privatforbruget drejer det sig ikke  

 umiddelbart om at finde frem til de konkrete private udgifter, således som  

 det er tilfældet ved den direkte privatforbrugsopgørelse, jfr. nedenfor under  

 afsnit 3.7., men om at bestemme omfanget af de penge- og kreditmidler samt  

 frie goder, som i årets løb har været til rådighed for privatforbruget.
 Eksempelvis opgøres privatforbruget for en skatteyder, hvis formue alene  

 består af et bankindestående, således:
De særlige regler, der lægges til grund for opgørelsen af den  

 skattepligtige formue og den skattepligtige indkomst, medfører imidlertid, at  

 der i relation til både formue og indtægt kan indgå bevægelser, som der må  

 korrigeres for i privatforbrugsopgørelsen.
Man kan f.eks. ikke uden videre gå  

 ud fra, at en stigning i den skattepligtige formue i årets løb er udtryk for  

 en opsparing, eller at et fald i formuen er udtryk for forbrug af formue.
En  

 stigning i den skattepligtige formue kan eksempelvis skyldes, at  

 ejendomsværdien af en fast ejendom er steget, og en nedgang i formuen kan  

 hidrøre fra en kursnedgang på obligationsbeholdningen.
 Vælger man som eksempel en skatteyder, hvis ejendom er steget 50.000 kr.  

 og hvis obligationsbeholdning er faldet i værdi med 15.000 kr., kan de  

 skattepligtige formuer se således ud:
I bekendtgørelsens § 1, stk. 3, (bilag 2, side 21) om princippet for den  

 indirekte opgørelse er de forskellige arter af korrektioner (afgange og  

 tilgange) opregnet.
I afsnit 3.6.2.-3.6.7. (nedenfor side 8-10) er der anført  

 en række eksempler på indkomst- og formuebevægelser, der giver anledning til  

 korrektioner.
Endelig er der som afsnit 10 (side 16-19) anført 3 konkrete  

 eksempler på privatforbrugsopgørelser med forskellige korrigerende  

 posteringer.
 3.6.1.
Den skattepligtige indkomst, der indgår i opgørelsen (§ 1, stk. 3, nr. 1a) I opgørelsen indgår skatteyderens og den sambeskattede ægtefælles  

 skattepligtige almindelige indkomst, således som denne fremkommer efter  

 eventuelle fradrag for negativ særlig indkomst eller fradrag for underskud  

 for tidligere år.
Positiv særlig indkomst indgår ikke i opgørelsen, men der  

 foretages korrektioner for de formuetilgange, jfr. pkt. 3.6.2., og  

 formueafgange, jfr. pkt. 3.6.5., som er udgangspunktet for beregningen af den  

 særlige indkomst.
Dette gælder også, når den særlige indkomst er negativ.
Også i tilfælde, hvor skatteyderen har indgået ægteskab i løbet af  

 indkomståret, og sambeskatningen derfor først er indtrådt efter årets  

 begyndelse, må privatforbruget opgøres under et for hele året.
I disse  

 tilfælde indgår derfor både mandens helårsindkomst, hustruens indtægt i tiden  

 før ægteskabets indgåelse og hendes indtægt efter ægteskabet (hendes  

 "særskilte indkomst") i privatforbrugsopgørelsen. - Begge  

 ægtefællers skattepligtige formuer ved indkomstårets begyndelse indgår  

 ligeledes i opgørelsen.
Hvis skatteyderen er blevet separeret eller skilt i løbet af indkomståret,  

 indgår alene hans (hendes) egen skattepligtige indkomst i  

 privatforbrugsopgørelsen.
Det samme gælder, når skatteyderens ægtefælle er  

 afgået ved døden i løbet af indkomståret, og boet skiftes i umiddelbar  

 forbindelse med dødsfaldet.
Også ved den afsluttende ansættelse, jfr.  

 kildeskattelovens § 14, for en skatteyder, der er afgået ved døden, skal der  

 ved opgørelsen af afdødes privatforbrug ses bort fra den længstlevende  

 ægtefælles indkomst.
Hvis ægtefællerne hver for sig har foretaget afskrivninger, nedskrivninger  

 eller henlæggelser som nævnt i ligningsloven i det indkomstår, hvor  

 sambeskatningen ophører, kan privatforbruget opgøres under et, hvis de  

 pågældende (det vil sige de fraskilte eller fraseparerede ægtefæller,  

 respektive længstlevende og boet) er enige om en fælles opgørelse.
I så fald  

 indgår begges indkomster i opgørelsen.
 Med hensyn til de nærmere regler for opgørelsen af privatforbruget for  

 indkomstår, hvor sambeskatning er ophørt ved separation, skilsmisse eller  

 dødsfald med påfølgende skifte, henvises til afsnit 3.6.8. (side 10).
 3.6.2.
Bekendtgørelsens § 1, stk. 3, nr. 1b Formuetilgang, der ikke er medregnet i den skattepligtige indkomst  

 (tilgange).
 Eksempler:
 1. Beløb, hvormed salgssummen for værdipapirer  

 overstiger kursværdien ved årets begyndelse.
 2. Udtræknings- og indfrielsesgevinster for  

 obligationer og pantebreve.
 3. Beløb, hvormed salgssummen (med fradrag af  

 salgsomkostninger) for en fast ejendom overstiger ejendomsværdien (den  

 formueskattepligtige værdi) ved årets begyndelse.
 4. Beløb, hvormed salgssummen overstiger  

 stambesætningens normalpris ved landbrugeres realisation eller varige og  

 væsentlige reduktion af stambesætning.
 5. Beløb, hvormed salgssummen ved afhændelse af  

 driftsmidler i forbindelse med virksomhedens ophør overstiger den  

 formueskattepligtige værdi.
 6. Salgssummer ved afhændelse af skattefri formuegoder  

 (privat indbo, malerier, smykker m.v., goodwill, lejerettigheder).
 7. Modtagne børnetilskud eller boligsikring.
 8. Udenlandske indtægter, der ikke skal medregnes i  

 den skattepligtige indkomst.
 9. Modtagen livsforsikringssum.
 10. Værdien af skattepligtige formuegoder modtaget som  

 arv eller gave (arveforskud).
 11. Modtagen overskydende skat inkl. tillæg.
 3.6.3.
Bekendtgørelsens § 1, stk. 3, nr. 1c Beløb, der er fratrukket ved opgørelsen af den skattepligtige indkomst,  

 men som ikke har formindsket den skattepligtige formue (tilgange).
 Eksempler:
 1. Afskrivninger på bygninger, installationer,  

 grundforbedring, goodwill eller tidsbegrænsede rettigheder.
 2. Forskudsafskrivninger.
 3. Henlæggelser til investeringsfond.
 4. Indskud på etableringskonto.
 5. 50 pct. af indbetaling i Grundejernes  

 Investeringsfond.
 6. Overført underskud fra tidligere år, jfr.  

 ligningslovens § 15.
 3.6.4.
Bekendtgørelsens § 1, stk. 3, nr. 1d Indkomstskattefri formuestigning som følge af ændret værdiansættelse af  

 den skattepligtige formue (tilgange).
 Eksempler:
 1. Kursstigning på værdipapirer i behold ved årets  

 udgang.
 2. Stigning i ejendomsværdi.
 3. Konjunkturstigning på landbrugeres stambesætning.
 4. Nedgang i kapitaliseret værdi af underholds- eller  

 aftægtsforpligtelser.
 3.6.5.
Bekendtgørelsens § 1, stk. 3, nr. 2a Formueafgang, der ikke er fratrukket ved opgørelsen af den skattepligtige  

 indkomst, og som ikke kan henregnes til privatforbruget (afgange).
 Eksempler:
 1. Betalte personlige indkomst- og formueskatter.
 2. Forøgelse af skattegæld (forfaldne skyldige  

 indkomst- og formueskatter).
 3. Beløb, hvormed kursværdien ved årets begyndelse af  

 værdipapirer overstiger salgssummen ved afhændelsen.
 4. Beløb, hvormed købesummen inkl. omkostninger for en  

 i året anskaffet fast ejendom overstiger ejendomsværdien (den  

 formueskattepligtige værdi).
 5. Nedskrivning af købesum til normalpris i  

 forbindelse med en landbrugers køb af ny stambesætning eller tilkøb, hvorved  

 der sker en væsentlig og varig udvidelse af stambesætningen.
 6. Beløb, hvormed normalprisen ved årets begyndelse  

 overstiger salgssummen ved afhændelse af stambesætning eller ved væsentlig og  

 varig reduktion af denne.
 7. Beløb, hvormed den formueskattepligtige værdi  

 overstiger salgssummen for driftsmidler ved afhændelse i forbindelse med  

 virksomhedens ophør. (Det er forudsat, at tabet er modregnet i positiv særlig  

 indkomst).
 8. Udgifter til ny-, til- og ombygning samt forbedring  

 af fast ejendom, herunder grundforbedring.
 9. Omkostninger og kurstab ved optagelse af lån.
 10. Ydede gaver (herunder arveforskud) i form af  

 kontantbeløb eller andre skattepligtige formuegoder, dog ikke sædvanlige  

 lejlighedsgaver eller løbende ikke-fradragsberettigede underholdsydelser til  

 familie.
 11. Købesum for goodwill, leje-, patent - eller  

 udbytterettigheder.
 12. Nedskrivning af anskaffelsessum for  

 afskrivningsberettigede aktiver ved anvendelse af henlæggelse til  

 investeringsfond eller etableringskonto, samt nedskrivning med tidligere års  

 forskudsafskrivning.
 13. Kapitaliseret værdi af underholds- eller  

 aftægtsforpligtelser, som er indgået i årets løb.
 3.6.6.
Bekendtgørelsens § 1, stk. 3, nr. 2b Indkomstskattepligtige beløb, der ikke har forøget den skattepligtige  

 formue (afgange).
 Eksempler:
 1. Udligning af foregående års negative  

 afskrivningssaldo, jfr. afskrivningslovens § 5, stk. 1.
 2. Efterbeskatningsbeløb ved ophævelse af kontrakt om  

 køb af skib, jfr. afskrivningslovens § 16.
 3. Efterbeskatning af ubenyttet  

 investeringsfondshenlæggelse, jfr. investeringsfondslovens § 9.
 4. Efterbeskatning af indskud på etableringskonto,  

 jfr. etableringskontolovens § 10.
 5. Efterbeskatningsbeløb ved retablering af  

 landbrugeres stambesætning ved eget tillæg eller ved køb af unge dyr.
 3.6.7.
Bekendtgørelsens § 1, stk. 3, nr. 2c Ikke-fradragsberettiget formuenedgang som følge af ændret værdiansættelse  

 af den skattepligtige formue (afgange).
 Eksempler:
 1. Kursfald på værdipapirer i behold ved årets udgang.
 2. Nedgang i ejendomsværdi.
 3. Konjunkturnedgang på landbrugeres stambesætning.
 4. Stigning i kapitaliseret værdi af underholds- eller  

 aftægtsforpligtelse.
 3.6.8.
Sambeskatning ophørt i løbet af indkomståret Ved privatforbrugsopgørelsen for en skatteyder, for hvem sambeskatning med  

 ægtefællen er ophørt inden indkomstårets udløb enten på grund af separation  

 eller skilsmisse eller på grund af skifte i umiddelbar forbindelse med  

 ægtefællens død, tages der udgangspunkt i mandens skattepligtige formue ved  

 indkomstårets begyndelse.
 Hertil lægges:
 1. Skatteyderens (men ikke ægtefællens) skattepligtige  

 indkomst, jfr. afsnit 3.6.1.
 2. Formuetilgang, jfr. afsnit 3.6.2., dog ikke tilgang  

 efter sambeskatningens ophør, der repræsenterer en indtægt for den  

 fraseparerede (fraskilte) ægtefælle eller for dødsboet, eller som vedrører  

 den formue, ægtefællen har udtaget ved separationen (skilsmissen), eller den  

 formue, som er inddraget under dødsboskiftet.
 3. Fradragsbeløb, jfr. afsnit 3.6.3., dog ikke beløb,  

 som vedrører ægtefællens eller dødsboets indtægt.
 4. Formuestigning, jfr. afsnit 3.6.4., dog ikke  

 stigning efter sambeskatningens ophør vedrørende den formue, ægtefællen har  

 udtaget ved separationen (skilsmissen) eller den formue, som er inddraget  

 under dødsboskiftet.
 Fra den fremkomne sum (tilgangen) trækkes:
5. Formueafgang, jfr. afsnit 3.6.5. Som formueafgang  

 betragtes også værdien af den formue, som ægtefællen har udtaget ved  

 separationen (skilsmissen), eller som er inddraget under dødsboskiftet.
Som  

 formueafgang betragtes ikke afgang efter sambeskatningens ophør, der  

 repræsenterer en udgift for den fraseparerede (fraskilte) ægtefælle eller for  

 dødsboet, eller som vedrører den udtagne formue eller boets formue.
 6. Indkomstskattepligtige beløb, jfr. afsnit 3.6.6.,  

 dog ikke beløb, der vedrører ægtefællens eller dødsboets indtægt.
 7. Formuenedgang, jfr. afsnit 3.6.7., dog ikke nedgang  

 efter sambeskatningens ophør vedrørende den formue, ægtefællen har udtaget  

 ved separationen (skilsmissen), eller som er inddraget under dødsboskiftet.
 8. Skatteyderens skattepligtige formue ved  

 indkomstårets udløb.
 3.6.9.
 Begge ægtefæller har foretaget afskrivninger m.v.
Hvis ægtefællerne i det indkomstår, hvor sambeskatningen ophører, hver for  

 sig har foretaget afskrivninger, nedskrivninger eller henlæggelser, der  

 omfattes af ligningslovens § 28, således at der skal foretages to  

 privatforbrugsopgørelser, kan de fraskilte (fraseparerede) ægtefæller,  

 respektive længstlevende og dødsboet, forlange, at der i stedet foretages en  

 fælles opgørelse efter samme princip, som gælder for ægtefæller, der er  

 sambeskattet ved indkomstårets udløb.
Det er dog en forudsætning, at parterne  

 er enige om denne fremgangsmåde.
 3.6.10.
Skatteyderen er afgået ved døden Ved privatforbrugsopgørelsen for en ugift skatteyder i forbindelse med den  

 afsluttende skatteansættelse for tiden fra indkomstårets begyndelse til  

 dødsfaldet, jfr. kildeskattelovens § 14, følges den i afsnit 3.6.1.-3.6.7.  

 beskrevne fremgangsmåde.
Var skatteyderen gift og sambeskattet med ægtefællen, opgøres afdødes  

 privatforbrug for mellemperioden med udgangspunkt i mandens formue ved  

 indkomstårets begyndelse.
Hertil lægges afdødes skattepligtige indkomst samt  

 tilgange (bortset fra fradragsbeløb, jfr. afsnit 3.6.3., der vedrører  

 længstlevendes indtægt) i tiden indtil dødsfaldet.
Fra den fremkomne sum  

 trækkes afgange (bortset fra indkomstskattepligtige beløb, jfr. afsnit  

 3.6.5., der vedrører længstlevendes indtægt) i tiden indtil dødsfaldet samt  

 dødsboets begyndelsesformue.
 Har såvel afdøde som længstlevende foretaget afskrivninger m.v., kan boet  

 og længstlevende dog i stedet vælge en fælles opgørelse, jfr. afsnit 3.6.9.
 3.7.
Direkte opgørelse af privatforbruget Privatforbruget kan opgøres direkte ved en sammentælling af samtlige  

 private udgifter og den skattepligtige værdi af frie goder og af bolig i egen  

 ejendom.
Dette forudsætter dog, at den skattepligtiges regnskab omfatter  

 samtlige indtægter og udgifter og hele den skattepligtige formue ved  

 indkomstårets begyndelse og dets udløb.
Den direkte opgørelse forudsætter  

 endvidere, at der i regnskabet på privatkontoen bogføres samtlige beløb, der  

 anvendes til privatforbrug, herunder også udtagelse af varer, ligesom der til  

 privatkontoen må være overført den private andel af udgifter vedrørende  

 driftsmidler, telefon og andet, der benyttes både erhvervsmæssigt og privat.
 Såfremt skatteyderen eller dennes ægtefælle har indtægter, kapitaltilgange  

 eller kapitalafgange vedrørende andre kilder end den virksomhed, for hvilken  

 bogføringen foretages, forudsætter den direkte opgørelse af privatforbruget,  

 at disse udgifter og kapitalbevægelser er ført ind over regnskabet og  

 registreret i regnskabets kapitalkonto og/eller privatkonto.
 Det herefter fremkomne privatforbrug må kunne afstemmes direkte med den  

 skattepligtige formue ved årets udgang, og regnskabet må i øvrigt kunne danne  

 grundlag for skatteansættelsen.
Såfremt den skattepligtige eller hans ægtefælle har modtaget  

 skattepligtige naturalgoder, der ikke er registreret i regnskabet, skal det  

 direkte opgjorte privatforbrug forhøjes med den skattepligtige værdi af  

 sådanne naturalgoder.
Det samme gælder, såfremt værdi af egen bolig ikke er  

 registreret i regnskabet.
Endvidere skal det direkte opgjorte privatforbrug  

 forhøjes med et beløb på 15 pct. af anskaffelsessummen for privat benyttede  

 køretøjer, jfr. foran afsnit 3.3.
 4. Den indkomst, der skal sammenlignes med  

 privatforbruget.
Ugifte Den skattepligtige indkomst, der skal sammenlignes med privatforbruget, er  

 den skattepligtige almindelige indkomst for den skatteyder, der foretager  

 afskrivninger m.v. (den erhvervsdrivende). Eventuel særlig indkomst tages  

 ikke i betragtning.
Personer, der er sambeskattet med ægtefællen Hvis den erhvervsdrivende i hele det pågældende indkomstår har været  

 sambeskattet med en ægtefælle, er det summen af ægtefællernes skattepligtige  

 indkomster (mandens skattepligtige almindelige indkomst + hustruens særskilte  

 indkomst), der skal sammenlignes med privatforbruget.
Dette fremgår ikke  

 udtrykkeligt af loven, men er forudsat, idet det ligningsmæssige  

 privatforbrug for sambeskattede ægtefæller opgøres under et.
 Også hvis den erhvervsdrivende har indgået ægteskab i løbet af  

 indkomståret, er det summen af ægtefællernes skattepligtige indkomster, der  

 skal sammenlignes med privatforbruget.
Hvis den erhvervsdrivende er blevet separeret eller skilt i løbet af  

 indkomståret, er det alene den pågældendes skattepligtige almindelige  

 indkomst - uden tillæg af nogen indkomst fra den fraseparerede eller  

 fraskilte - der skal sammenlignes med privatforbruget.
Det samme gælder, hvis  

 den ene af to sambeskattede ægtefæller er afgået ved døden i løbet af  

 indkomståret, og boet skiftes i umiddelbar forbindelse med dødsfaldet.  

 Derimod skal begges indtægter medregnes, såfremt den længstlevende overtager  

 boet til hensidden i uskiftet bo eller får det udlagt uden skiftebehandling,  

 jfr. skiftelovens § 57, stk. 1.
Underskud fra tidligere år eller negativ indkomst er bragt til fradrag I tilfælde, hvor den skattepligtige almindelige indkomst er reduceret med  

 et underskud fra tidligere år, en negativ indkomst overført fra ægtefællen,  

 eller en negativ særlig indkomst, er det den således reducerede  

 skattepligtige indkomst, der skal sammenlignes med privatforbruget.
 5. Afskrivninger.
 5.1.
Hovedreglen Efter reglerne i ligningslovens § 28 må der ikke foretages afskrivning på  

 driftsmidler udover 10 pct., bygningsafskrivninger udover 2 pct. eller  

 forskudsafskrivninger, såfremt den skattepligtige indkomst er mindre end  

 privatforbruget, eller såfremt en større afskrivning eller en  

 forskudsafskrivning vil medføre, at den skattepligtige indkomst bliver mindre  

 end privatforbruget.
 5.2.
Hvilke afskrivninger er omfatter af begrænsningerne? Lovens regler omfatter ikke afskrivninger, der er bundet til det enkelte  

 år, og som fortabes, hvis de ikke foretages i det pågældende år.
 Herefter er alene følgende afskrivninger omfattet af begrænsningerne:
a.
Afskrivning på maskiner, inventar og lignende driftsmidler, der  

 udelukkende benyttes erhvervsmæssigt, jfr. afskrivningslovens afsnit I, dog  

 ikke fradrag efter reglerne i § 3, stk. 1 (driftsmidler, hvis levealder må  

 antages ikke at overstige 3 år) og § 3, stk. 2 (driftsmidler med en  

 anskaffelsespris på 1.200 kr. eller derunder).
 Begrænsningen af disse afskrivninger kan kun ske indenfor den del af  

 afskrivningen, der overstiger 10 pct. af den afskrivningsberettigede  

 saldoværdi, jfr. afskrivningslovens § 2, stk. 3, og § 6A, stk. 3. Se nærmere  

 herom i afsnit 5.3. nedenfor.
b.
Afskrivninger på maskiner, inventar og lignende driftsmidler, der  

 benyttes både til erhvervsmæssige og private formål, jfr. afskrivningslovens  

 afsnit II (blandede driftsmidler).
 Begrænsningen af hver af disse afskrivninger kan kun ske indenfor den del  

 af afskrivningen, der overstiger 10 pct. af den afskrivningsberettigede  

 saldoværdi for det pågældende driftsmiddel, jfr. afskrivningslovens § 8, stk.  

 2-3. Se nærmere herom i afsnit 5.3. nedenfor.
c.
Afskrivning på skibe til erhvervsmæssigt brug, jfr. afskrivningslovens  

 §§ 12-13.
 Begrænsningen af skibsafskrivninger kan kun ske indenfor den del af  

 afskrivningen, der overstiger 10 pct. af den afskrivningsberettigede  

 saldoværdi, jfr. afskrivningslovens § 13, stk. 2. Se nærmere herom i afsnit  

 5.3. nedenfor.
d.
Afskrivning efter reglerne i afskrivningslovens afsnit I på dokog  

 beddingsanlæg m.v., når tilladelse hertil er givet efter lovens § 29D.
 Begrænsningen af afskrivninger efter § 29D kan kun ske indenfor den del af  

 afskrivningen, der overstiger 10 pct. af den afskrivningsberettigede  

 saldoværdi, jfr. § 29D, stk. 2. Se nærmere herom i afsnit 5.3. nedenfor.
e.
Afskrivninger efter reglerne i afskrivningslovens afsnit IV på  

 bygninger og på særlige installationer i bygninger, dog ikke afskrivning  

 efter lovens § 23, stk. 2 (installationer i bygninger, hvorpå der ikke kan  

 afskrives) eller afskrivning efter særlige regler, jfr. § 39C (bygninger,  

 hvorpå der hviler hjemfaldsforpligtelse el.lign.).
Begrænsningen af bygnings- og installationsafskrivninger kan kun ske  

 indenfor den del af afskrivningen, der overstiger 2 pct. af  

 anskaffelsessummen.
Se nærmere herom i afsnit 5.3. nedenfor.
f.
Forskudsafskrivning på skibe til erhvervsmæssig brug, jfr.  

 afskrivningslovens § 14.
g.
Forskudsafskrivning på visse anskaffelser af maskiner m.v. og  

 bygninger, jfr. afskrivningslovens afsnit IVA.
Som eksempler på afskrivninger, der ikke berøres af reglerne i  

 ligningslovens § 28, kan nævnes afskrivning på goodwill, patentret, ophavsret  

 og retten ifølge en udbytte-, forpagtnings- eller lejekontrakt.
Endvidere  

 afskrivning på grundforbedringsudgifter, på forsøgs- og forskningsudgifter  

 samt afskrivning på bygninger på lejet grund og på ombygningsudgifter i  

 lejede lokaler m.v.
 5.3.
Minimumssatserne Som tidligere nævnt, er det, for så vidt angår afskrivning på  

 driftsmidler, kun afskrivning udover 10 pct. af saldoværdien, som må  

 undlades, når privatforbruget overstiger den skattepligtige indkomst.  

 Afskrivning med indtil 10 pct. berøres ikke af reglerne i ligningslovens §  

 28.
For så vidt angår bygningsafskrivninger, er det kun afskrivning udover 2  

 pct. af anskaffelsessummen, som må undlades, når privatforbruget overstiger  

 indkomsten.
Bygningsafskrivning med indtil 2 pct. af anskaffelsessummen  

 berøres ikke af reglerne i § 28.
 5.4.
 Hvis den selvangivne indkomst, som fremkommer ved helt at undlade  

 forskudsafskrivninger (5.2. f-g) og kun foretage afskrivning på driftsmidler  

 (5.2. a-d) med 10 pct. og bygningsafskrivninger (5.2. e) med 2 pct., udgør et  

 beløb, der er mindre end privatforbruget, kan der kun foretages driftsmiddel-  

 og bygningsafskrivninger med de nævnte procenter og ingen  

 forskudsafskrivning.
Skatteyderen vælger selv I øvrigt kan den skattepligtige - indenfor de i afskrivningsloven  

 fastsatte rammer - selv vælge, hvilke afskrivningsprocenter og hvilken  

 forskudsafskrivning han vil anvende, uden at indkomsten derved bliver mindre  

 end privatforbruget.
 Om tilfælde, hvor der foruden afskrivninger ønskes foretaget nedskrivning  

 af varelager eller af varer købt på bindende kontrakt og/eller henlæggelser  

 til investeringsfond, henvises til afsnit 8.
 5.5.
Ingen forlængelse af forskudsafskrivningsperioden Ingen forlængelse af  

 10-års perioden for forhøjede bygningsafskrivninger Selv om en skattepligtig i et indkomstår som følge af reglen i  

 ligningslovens § 28 har undladt at foretage forskudsafskrivning eller har  

 forskudsafskrevet med en lavere procent end den højst tilladte, vil dette  

 ikke forlænge det åremål, i hvilket forskudsafskrivninger kan foretages, jfr.  

 afskrivningslovens § 14, stk. 2, og § 29F.
 På samme måde vil undladelse af at foretage bygningsafskrivning eller  

 afskrivning med en lavere procent end den højst tilladte ikke forlænge den  

 10-års periode, som i lovens § 22, stk. 1, 1. pkt., § 22, stk. 3, 1. pkt., og  

 § 23, stk. 1, 1. pkt., er fastsat for forhøjet afskrivning.
 6. Nedskrivning af varelager og af varer købt på  

 bindende kontrakt.
 Efter ligningslovens § 28 må der ikke foretages varelagernedskrivning  

 eller kontraktnedskrivning med større beløb end foregående års nedskrivning,  

 såfremt den skattepligtige indkomst er mindre end privatforbruget, eller  

 såfremt en forøgelse af nedskrivningerne vil medføre, at den skattepligtige  

 indkomst bliver mindre end privatforbruget.
 Hvis privatforbruget er af en sådan størrelse, at der kan foretages en vis  

 forøgelse af nedskrivningerne, uden at den skattepligtige indkomst derved  

 bliver mindre end privatforbruget, vælger skatteyderen selv - indenfor de i  

 varelagerloven fastsatte rammer om han vil forøge varelagernedskrivningen  

 eller kontraktnedskrivningen i forhold til det foregående år.
 Om tilfælde, hvor der foruden nedskrivning tillige ønskes foretaget  

 afskrivninger som nævnt i afsnit 5.2. og/eller henlæggelse til  

 investeringsfond, henvises til afsnit 8.
 7. Henlæggelse til investeringsfond.
 Efter ligningslovens § 28, stk. 1, kan der ikke foretages henlæggelse til  

 investeringsfond, såfremt den skattepligtige indkomst er mindre end  

 privatforbruget, eller såfremt henlæggelsen vil medføre, at den  

 skattepligtige indkomst bliver mindre end privatforbruget.
 Om tilfælde, hvor der foruden investeringsfondshenlæggelse tillige ønskes  

 foretaget afskrivninger som nævnt i afsnit 5.2. og/eller forøget  

 nedskrivning, jfr. afsnit 6, henvises til afsnit 8.
 8. Fremgangsmåden, hvor der efter de almindelige  

 regler kan foretages både afskrivninger, nedskrivninger og henlæggelse til  

 investeringsfond.
 Mange selvstændige erhvervsdrivende vil efter de almindelige regler have  

 mulighed for at benytte såvel afskrivninger som nedskrivninger, eller de vil  

 foruden afskrivninger og/eller nedskrivninger tillige kunne foretage  

 henlæggelser til investeringsfond.
Foreløbig opgørelse af indkomsten Foreligger der flere muligheder, og er det ikke for skatteyderen på  

 forhånd klart, at privatforbruget er mindre end den skattepligtige indkomst  

 med fradrag af de afskrivninger, nedskrivninger og henlæggelser, som der  

 efter de almindelige regler er mulighed for at foretage, kan det være  

 praktisk først at beregne den skattepligtige indkomst således:
a. uden investeringsfondshenlæggelser, b. uden forskudsafskrivninger, c. med en varelagernedskrivning og en kontraktnedskrivning, der hver for  

 sig ikke overstiger samme beløb, som er anvendt det foregående år, d. med driftsmiddelafskrivninger (jfr. afsnit 5.2. a-d) på 10 pct. og e. med bygningsafskrivninger (jfr. afsnit 5.2.e) på 2 pct.
Den foreløbige indkomst er større end privatforbruget Hvis den således opgjorte indkomst er større end privatforbruget, kan  

 forskelsbeløbet anvendes efter frit valg - indenfor de respektive loves  

 rammer - til enten investeringsfondshenlæggelse, forskudsafskrivning, større  

 driftsmiddel- eller bygningsafskrivning eller større nedskrivning på  

 varelager eller kontrakter.
Forskelsbeløbet kan selvsagt også fordeles på  

 flere af de nævnte fradragskategorier.
Den foreløbige indkomst er mindre end privatforbruget Er den efter de foran under a-e nævnte principper opgjorte skattepligtige  

 indkomst mindre end privatforbruget, må den foreløbige opgørelse lægges til  

 grund ved selvangivelsens udfyldelse, idet reglerne i ligningslovens § 28 i  

 så fald ikke vil medføre forhøjelse af den selvangivne indkomst.
Ligningsmyndighedernes forhøjelse Der vil i et kommende cirkulære blive fastsat regler om  

 ligningsmyndighedernes fremgangsmåde ved forhøjelser efter § 28.
 I tilfælde, hvor forhøjelsen af den skattepligtige indkomst op til et  

 beløb svarende til privatforbruget udgør et beløb, der er mindre end de  

 samlede afskrivninger, nedskrivninger og henlæggelser, som kan nedsættes  

 eller annulleres, må den skattepligtige opfordres til inden en nærmere  

 angiven frist at tilkendegive, hvilken eller hvilke af de foretagne  

 afskrivninger m.v. han ønsker beskåret eller annulleret.
 9. Fremgangsmåden, hvor sambeskattede ægtefæller  

 driver hver sin selvstændige erhvervsvirksomhed.
 Privatforbruget opgøres for sambeskattede ægtefæller under et, jfr. afsnit  

 3, og den skattepligtige indkomst, der skal sammenlignes med privatforbruget,  

 er mandens skattepligtige indkomst med tillæg af hustruens særskilte  

 indkomst, jfr. afsnit 4.
Foreløbig opgørelse af indkomsterne Har begge ægtefæller mulighed for at foretage afskrivninger,  

 nedskrivninger eller henlæggelser i hver sin erhvervsvirksomhed, og er det  

 ikke på forhånd klart, at ægteparrets privatforbrug er mindre end summen af  

 de skattepligtige indkomster efter fradrag af de afskrivninger m.v., som der  

 efter de almindelige regler er mulighed for, kan det være praktisk først at  

 beregne de skattepligtige indkomster som beskrevet foran i afsnit 8 (a-e).
Summen af de foreløbige indkomster er større end privatforbruget Hvis indkomsterne opgjort på denne måde tilsammen er større end  

 privatforbruget, kan ægtefællerne anvende forskelsbeløbet i den enes  

 virksomhed eller fordele det i begge virksomheder efter deres eget valg til -  

 indenfor de respektive loves rammer - at foretage enten  

 investeringsfondshenlæggelser, forskudsafskrivning, større driftsmiddel-  

 eller bygningsafskrivning eller større nedskrivning på varelager eller  

 kontrakt.
Summen af de foreløbige indkomster er mindre end privatforbruget Er de efter principperne i afsnit 8 (a-e) opgjorte skattepligtige  

 indkomster tilsammen mindre end ægteparrets privatforbrug, må den foreløbige  

 opgørelse lægges til grund ved selvangivelsernes udfyldelse, idet reglerne i  

 ligningslovens § 28 i så fald ikke kan medføre forhøjelse af indkomsterne.
Ligningsmyndighedernes forhøjelse Som nævnt foran i afsnit 8 vil der i et cirkulære blive fastsat regler om  

 ligningsmyndighedernes fremgangsmåde ved forhøjelser efter § 28. Det vil  

 herunder blive fastsat, at ægtefællerne i de tilsvarende situationer, som er  

 omtalt i afsnit 8, skal opfordres til inden en nærmere angiven frist at  

 tilkendegive, hvilken eller hvilke af de foretagne afskrivninger m.v.  

 ægtefællerne ønsker beskåret eller annulleret.
 10. Eksempler på privatforbrugsopgørelser.
 Eksempel 1:
 Den skattepligtige formue ved årets begyndelse er opgjort således:
 I årets løb er der følgende formuebevægelser:
 Ejendommen sælges for 435.000 kr. med 35.000 kr. i udbetaling og et  

 sælgerpantebrev på 100.000 kr., der ikke afdrages i 1975 og ved årets udgang  

 ansættes til kurs 75.
 Virksomheden ophører, og driftsmidlerne sælges for 90.000 kr.
 Aktierne sælges for kurs 175.
 Der modtages et børnetilskud på 1.000 kr.
 Der tegnes uden indbetaling en anpart på 200.000 kr. i et ikke leveret  

 skib.
 Der ønskes forskudsafskrevet med størst muligt beløb (maksimalt 15 pct. af  

 200.000 kr. eller 30.000 kr.).
 Der købes obligationer nom. 20.000 kr. til kurs 75.
 Den 1. januar anskaffes et privat automobil for 30.000 kr.
 Der er i årets løb anvendt 10.000 kr. til forbedring af ejendommen.
Mandens skattepligtige indkomst er opgjort til 70.000 kr. uden fradrag for  

 afskrivning på skibsanparten.
Hustruen har en skattepligtig indkomst på  

 10.000 kr.
 Samlet betalt skat 19.500 kr.
 Den skattepligtige formue ved årets udgang er opgjort således:
 (Tallene i venstre margin refererer til de pågældende afsnit side 7-11).
De skattepligtige indkomster (3.6.1.) kan herefter tilsammen reduceres til  

 70.000 kr., dvs. der er mulighed for at afskrive 10.000 kr. på den  

 nyerhvervede skibsanpart.
Mandens skattepligtige indkomst reduceres herved  

 til 60.000 kr.
Den særlige indkomst, der skal opgøres ved salget af aktierne, og hvori  

 tabet ved salget af driftsmidlerne er modregnet, indgår ikke i beregningen af  

 privatforbruget.
Der tages kun hensyn til formuebevægelserne i årets løb på  

 disse aktiver.
 Eksempel 2:
Den skattepligtige indkomst er opgjort til 80.000 kr. uden øget  

 nedskrivning på varelageret og med afskrivning på kun 10 pct. på  

 driftsmidlerne.
Der ønskes størst mulig nedskrivning på varelageret (kan  

 forhøjes til 30 pct. eller med 5.000 kr.) og afskrivning på driftsmidlerne.
 Den skattepligtige indkomst på 80.000 kr. kan herefter reduceres til  

 70.000 kr., det vil sige, at der er mulighed for en nedskrivning på  

 varelageret på yderligere 5.000 kr. og en yderligere afskrivning på 5.000 kr.  

 på driftsmidlerne.
 Eksempel 3:
 I årets løb er der følgende formuebevægelser:
 Stambesætningen sælges som følge af driftsomlægning, salgssum 132.000 kr.
 Der købes orner og grisesøer for 25.000 kr. (normalpris 10.000 kr.).
 Der afskrives 30 pct. på driftsmidlerne, og den skattepligtige indkomst er  

 herefter opgjort til 50.000 kr.
Da den skattepligtige indkomst efter afskrivningen på driftsmidler med  

 30.000 kr. er mindre end det ligningsmæssigt opgjorte privatforbrug, ansættes  

 den skattepligtige indkomst til dette beløb, nemlig 65.000 kr., dvs. der  

 forhøjes med 15.000 kr. ved at nedsætte afskrivning på driftsmidlerne med  

 dette beløb.
Den skattepligtige formue forhøjes med 15.000 kr.
 (Tallene i venstre margin refererer til de pågældende afsnit side 7-11).
 Skattedepartementet, den 18. april 1975.
Hans P.
Gøtrik.
 / Jens Rosman.
 Bilag 1.
 Lov nr. 509 af 2. oktober 1974.
 Lov om ændring af ligningsloven.
 VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om påligningen af indkomst- og formueskat til staten, jfr.  

 lovbekendtgørelse nr. 306 af 29. maj 1973, som ændret ved lov nr. 383 af 15.  

 juni 1973 og lov nr. 303 af 14. juni 1974, foretages følgende ændring:
 Som ny § 28 indsættes:
 "§ 28. Hvor en skattepligtig person har foretaget skattemæssig  

 afskrivning, henlæggelse til investeringsfond eller beløbsmæssigt har forøget  

 sin nedskrivning på varelagre og varepartier indkøbt på bindende kontrakt i  

 forhold til det foregående år og den skattepligtige indtægt derved bliver  

 mindre end det ligningsmæssigt opgjorte privatforbrug, ansættes den  

 skattepligtige indkomst til dette beløb, jfr. dog stk. 4. Forhøjelsen af  

 indkomsten skal dog ikke kunne overstige de samlede afskrivnings-,  

 nedskrivnings- og henlæggelsesbeløb.
 Stk. 2.  Finansministeren fastsætter de nærmere regler  

 for opgørelsen af privatforbruget.
Stk. 3.  De skattemæssige afskrivninger i stk. 1  

 omfatter ikke afskrivninger, der er bundet til det enkelte år, og som  

 fortabes, hvis de ikke foretages i det pågældende år.
I øvrigt kan  

 begrænsningen af afskrivning på driftsmidler kun ske inden for den del af  

 afskrivningen, der overstiger 10 pct. af saldoværdien, og begrænsningen af  

 afskrivning på bygninger og særlige installationer i bygninger kun inden for  

 den del, der overstiger 2 pct. af anskaffelsessummen.
 Stk. 4.  Begrænsning af afskrivninger m.v. efter stk. 1  

 skal dog kun ske, hvor privatforbruget, nedrundet med 5.000 kr., overstiger  

 50.000 kr.
Stk. 5.  En skattepligtig, hvis skattepligtige indtægt  

 er forhøjet efter reglerne i denne lov, fortaber ikke derved de pågældende  

 afskrivninger m.m., idet disse umiddelbart af den skattepligtige kan  

 overføres til et senere regnskabsår." § 2 Loven har virkning fra og med indkomståret 1975.
§ 3 Bestemmelsen i § 28 optages til revision i folketingsåret 1977-78.
 Givet på Christiansborg slot, den 2.  

 oktober 1974.
 Under Vor Kongelige Hånd og Segl.
 MARGRETHE R.
 Anders Andersen.
 Bilag 2.
 Ministeriet for skatter og afgifters bekendtgørelse nr. 140 af 17. april  

 1975.
 Bekendtgørelse om opgørelse af privatforbruget, jfr. ligningslovens § 28.
 I medfør af § 28, stk. 2, i ligningsloven (lovbekendtgørelse nr. 572 af  

 29. november 1974) fastsættes:
 § 1.  Det ligningsmæssige privatforbrug, jfr.  

 ligningslovens § 28, stk. 1, opgøres indirekte på grundlag af indkomst- og  

 formuebevægelser i årets løb.
 Stk. 2.  Privatforbruget kan dog opgøres direkte,  

 såfremt den skattepligtiges årsregnskab omfatter samtlige indtægter og  

 udgifter og hele den skattepligtige formue ved indkomstårets begyndelse og  

 dets udløb, og såfremt regnskabet kan lægges til grund ved skatteansættelsen.
 Stk. 3.  Den i stk. 1 nævnte opgørelse foretages efter  

 følgende principper:
 1. Til den skattepligtige formue ved årets begyndelse  

 lægges a. den skattepligtige almindelige indkomst, b. formuetilgang, der ikke  

 er medregnet i den skattepligtige indkomst, c. beløb, der er fratrukket ved  

 opgørelsen af den skattepligtige indkomst, men som ikke har formindsket den  

 skattepligtige formue, og d. indkomstskattefri formuestigning som følge af  

 ændret værdiansættelse af den skattepligtige formue.
 2. Fra den under pkt. 1 fremkomne sum trækkes a.  

 formueafgang, der ikke er fratrukket ved opgørelsen af den skattepligtige  

 indkomst, men som ikke kan henregnes til privatforbruget, b.  

 indkomstskattepligtige beløb, der ikke har forøget den skattepligtige formue,  

 c. ikke-fradragsberettiget formuenedgang som følge af ændret værdiansættelse  

 af den skattepligtige formue, og d. den skattepligtige formue ved årets  

 udgang.
 § 2.  Ved opgørelsen af privatforbruget for  

 ægtefæller, der er sambeskattet ved indkomstårets udløb, indgår ægtefællernes  

 indkomst for hele indkomståret og deres formue ved årets begyndelse og udløb.  

 Det samme gælder for en skattepligtig, som i umiddelbar forbindelse med  

 ægtefællens død overtager fællesboet til hensidden i uskiftet bo eller får  

 boet udlagt uden skiftebehandling efter skiftelovens § 57, stk. 1.
Stk. 2.  Ved opgørelsen af privatforbruget for en  

 skattepligtig, for hvem sambeskatning med ægtefællen er ophørt i løbet af  

 indkomståret som følge af separation eller skilsmisse, ses der bort fra  

 ægtefællens indkomst.
Tilsvarende gælder ved ægtefællens død i løbet af  

 indkomståret, når fællesboet skiftes i umiddelbar forbindelse med dødsfaldet.
 Stk. 3.  Ved opgørelsen af privatforbruget ved den  

 afsluttende ansættelse for en skattepligtig, der er afgået ved døden, jfr.  

 kildeskattelovens § 14, ses der bort fra ægtefællens indkomst.
 Stk. 4.  Har både den skattepligtige og ægtefællen i de  

 i stk. 2 og stk. 3 nævnte tilfælde foretaget afskrivninger, nedskrivninger  

 eller henlæggelser som nævnt i ligningslovens § 28, kan ægtefællernes  

 privatforbrug opgøres under et, hvis disse, respektive den længstlevende  

 ægtefælle og boet, er enige om denne opgørelsesmåde.
 § 3.  Bekendtgørelsen har virkning fra og med  

 indkomståret 1975.
 Ministeriet for skatter og afgifter, den  

 17. april 1975.
 Svend Jakobsen.
 / Jens Rosman.
