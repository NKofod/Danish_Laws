Den 1. april 1982 træder den nye lov om personnavne i kraft (lov nr. 193  

 af 29. april 1981). Ved loven ophæves lov nr. 140 af 17. maj 1961 om  

 personnavne.
Loven skaber navneretlig ligestilling mellem mænd og kvinder og  

 mellem børn i og uden for ægteskab.
Betegnelsen »slægtsnavn« i 1961-loven erstattes med  

 »efternavn«.
Da den nye lov giver såvel kvinder som mænd adgang til  

 ved indgåelse af ægteskab at antage den anden ægtefælles efternavn som  

 giftenavn, har man fundet det hensigtsmæssigt at indføre betegnelsen  

 »eget efternavn« som betengelse for det efternavn, en person har  

 fået i forbindelse med fødslen eller senere har opnået på andet grundlag end  

 ægteskab.
Eget efternavn svarer således til det for kvinder tidligere anførte  

 »pigenavn«.
 Den gældende navngivningsfrist på 2 måneder forlænges til 6 måneder, jfr.  

 lovens § 1, stk. 3. Bestemmelsen finder anvendelse, selvom barnet er født før  

 lovens ikrafttræden.
 Den nye lov betyder, at der ikke længere gælder nogen begrænsning i  

 antallet af anmeldelser om navneforandring til personregisterførerne.
 Hvis der er tvivl om, hvorvidt en navneforandring kan ske ved anmeldelse  

 eller efter ansøgning (om navnebevis), forelægges sagen for Sønderjyllands  

 statsamt.
 I forbindelse med lovens ikrafttræden ændres § 5, stk. 2, og § 6 i  

 justitsministeriets bekendtgørelse nr. 572 af 22. november 1977 om anmeldelse  

 af fødsel, navn og dødsfald i de sønderjyske landsdele, og cirkulære af 1.  

 marts 1982 afløser cirkulære nr. 240 af 1. december 1977 om førelse af  

 personregistrene i de sønderjyske landsdele.
Fornavne Ifølge lovens § 10, stk. 1, skal et barn tillægges et eller flere  

 fornavne.
Som fornavn må ikke vælges et navn, der ikke er et egentligt  

 fornavn, eller som kan blive til ulempe for barnet.
 Kirkeministeriet har udgivet en fortegnelse over godkendte drenge- og  

 pigefornavne (cirkulære af 1. december 1981). Listen revideres løbende.  

 Såfremt der som fornavn (ved navngivningen eller senere) anmeldes et navn,  

 der ikke er optaget på fornavnslisten, skal anmeldelsen forelægges for  

 Sønderjyllands statsamt, der forelægger sagen for justitsministeriet.
Navneforandring for børn Ifølge 1961-loven skal en ansøgers barn, adoptivbarn, stedbarn eller  

 plejebarn under 18 år, der bærer ansøgerens navn, medtages, når der  

 udfærdiges et navnebevis til ansøgeren, medmindre der af særlige grunde  

 træffes anden bestemmelse.
Den nye lov indeholder ikke en tilsvarende regle.  

 Man skal derfor anmode om, at anmeldere af navneforandring, der har barn,  

 adoptivbarn eller stedbarn under 18 år, gøres opmærksom på, at børnene kun  

 omfattes af en anmeldelse om navneforandring, når dette udtrykkeligt fremgår  

 af anmeldelsen.
Ifølge lovens § 14 kræver forandring af et barns navn samtykke fra barnet,  

 hvis det er fyldt 12 år.
Såfremt barnets samtykke af særlige grunde ikke kan  

 indhentes, kan der ikke anmeldes forandring af barnets navn.  

 Navneforandringen kan eventuelt ske ved navnebevis udfærdiget af statsamtet.
Giftenavne Ifølge lovens § 4 beholder ægtefæller deres efternavn ved indgåelse af  

 ægteskab.
De kan dog ved anmeldelse til vielsesmyndigheden ved ægteskabets  

 indgåelse eller senere under ægteskabet med den anden ægtefælles samtykke  

 antage dennes efternavn, medmindre det er erhvervet på grundlag af ægteskab.
Bestemmelsen giver kun en ægtefælle adgang til at antage den andens  

 efternavn som såkaldt giftenavn.
Dette betyder, at ægtefællen i tilfælde af  

 nyt ægteskab ikke kan videregive navnet til den nye ægtefælle.
Anmeldelse om  

 ændring af navn for ægtefæller efter lovens § 4 skal altid ske til  

 vielsesmyndigheden.
Der kan ikke ske tilførsel til personregistret om disse  

 navneforandringer.
 Anmelder en gift person navneforandring til personregistret, og ønsker  

 ægtefællen navnet som giftenavn, må vedkommende derfor henvises til  

 vielsesmyndigheden.
En ægtefælle kan heller ikke til personregistret anmelde, at vedkommende  

 antager den anden ægtefælles mellemnavn foran et giftenavn, eller den anden  

 ægtefælles efternavn som mellenavn foran sit eget efternavn.
En sådan  

 anmeldelse om faktisk navnebrug (»adresseringsnavn«) skal fortsat  

 henvises til folkeregistret, jfr. § 28 i indenrigsministeriets cirkulære nr.  

 158 af 9. oktober 1980 (folkeregisterinstruksen). Bestemmelsen gælder efter  

 den 1. april 1982 også for gifte mænd.
Såfremt en gift person ønsker at  

 anvende sit eget efternavn som mellemnavn foran et giftenavn, skal  

 henvendelse ligeledes ske til folkeregistret (jfr. instruksens § 28).
Meddelelse om anvendelse af eget efternavn som mellemnavn foran et  

 giftenavn kan desuden gives til vielsesmyndigheden på det sted, hvor  

 ægteskabet (er indgået eller) skal indgås.
Vielsesmyndigheden videregiver  

 meddelelse herom til folkeregistret.
Blanketter Den udvidede adgang til navneforandring ved anmeldelse efter den 1. april  

 1982 medfører en del ændringer i de bestående blanketter, ligesom den  

 nødvendiggør indførelse af 2 nye blanketter.
 Nedennævnte blanketter skal herefter anvendes af personregisterførerne:
Ju 00,7-19: Fødselshovedregister.
Blanketsætter, der indeholder  

 CPR-indberetning T 1 om fødsel, ændres ved den nye lovs ikrafttræden.
Et nyt  

 blanketsæt skal derfor anvendes ved indberetninger, der finder sted efter den  

 1. april 1982.
Ju 00,7-20: Dødshovedregister.
Blanketsættet, der indeholder  

 CPR-indberetning A 6 om dødsfald, ændres ved den nye lovs ikrafttræden.
Et  

 nye blanketsæt skal derfor anvendes ved indberetninger, der finder sted efter  

 den 1. april 1982.
Ju 00,7-21 Fødselsanmeldelse.
Et ændret blanketsæt skal anvendes efter den  

 1. april 1982.
Ju 00,7-22: Fødsels- og navneattest.
En ændret attest skal anvendes efter  

 den 1. april 1982.
Ju 00,7-23: Dødsregisterattest.
Blanketten bliver ændret ved genoptryk.  

 Nuværende oplag kan derfor bruges op.
Ju 00,7-27: Anmeldelse om navneforandring.
Blanketten er ny og skal  

 anvendes efter den 1. april 1982.
Ju 00,7-28: Anmeldelse om navngivning i forbindelse med fødsel.
Blanketten  

 er ny og skal anvendes efter den 1. april 1982.
 Blanketterne Ju 00,7-19 til Ju 00,7-28 kan rekvireres gennem  

 Sønderjyllands statsamt.
 Indberetning om navngivning til folkeregistret sker fortsat på blanket  

 CPR-N 2 og indberetning til folkeregistret om navneforandring på blanket  

 CPR-N 1. Der vil gennem Statens Indkøb blive fremsendt nye  

 indberetningsblanketter (CPR-N 1 og CPR-N 2), der skal anvendes efter den 1.  

 april 1982.
 Ved indberetning til rigsregistraturen af navneforandring for personer  

 over 15 år, jfr. § 35, stk. 2, i justitsministeriets cirkulære af 1. marts  

 1982 om førelse af personregistrene i de sønderjyske landsdele, anvendes en  

 genpart af CPR-N 1.
 Justitsministeriet har i samarbejde med Statens Informationstjeneste  

 udarbejdet en brochure med titlen: »Navn og navneforandring«.  

 Brochuren vil blive udsendt omkring den 1. april 1982 og kan på begæring  

 udleveres af persongisterførerne.
Nogle eksemplarer af justitsministerits bekendtgørelse af 1. marts 1982 om  

 ændring af bekendtgørelse om anmeldelse af fødsel, navn og dødsfald i de  

 sønderjyske landsdele og af justitsministeriets cirkulære af 1. marts 1982 om  

 førelse af personregistrene i de sønderjyske landsdele vedlægges. (* 1) P.M.V.
Niels Madsen /M.
Levy Cirkulæreskrivelse til personregisterførerne i Sønderjylland.
