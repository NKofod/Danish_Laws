 I medfør af § 1, stk. 1 og stk. 2, nr. 10, i lov nr. 282 af 8. maj 1991 om  

 foderstoffer og § 1, stk. 1 og 2, nr. 7, i lov nr. 131 af 26. februar 1992 om  

 gødning og grundforbedringssstoffer m.m., som ændret ved lov nr. 400 af 14.  

 juni 1995, samt efter bemyndigelse fastsættes:
 § 1.  Et laboratorium, der ansøger om autorisation  

 efter bekendtgørelse om autoriserede laboratorier, skal betale et gebyr på  

 kr. 5.200 til dækning af Plantedirektoratets udgifter ved behandling af  

 ansøgningen og meddelelse af autorisation.
 § 2.  Laboratorier, der er autoriseret i medfør af  

 bekendtgørelse om autoriserede laboratorier, skal betale en årlig afgift til  

 dækning af Plantedirektoratets udgifter i finansåret ved tilsyn med  

 laboratorierne og kontrol med deres overholdelse af bekendtgørelsen.
§ 3.  Afgiften betales ved finansårets begyndelse som Stk. 2.  Uanset stk. 1 betaler jordlaboratorier en  

 grundafgift for perioden 1. november - 31. december 1995 på kr. 1.016 og en  

 tillægsafgift beregnet på grundlag af laboratoriets omsætning inden for  

 autorisationen i samme periode.
 Stk. 3.  For laboratorier, der ikke indsender oplysning  

 om deres omsætning rettidigt, jf. § 4, stk. 1, fastsætter Plantedirektoratet  

 tillægsafgiften skønsmæssigt.
 Stk. 4.  Afgifterne tillægges merværdiafgift.
 Stk. 5.  Afgifterne er tillagt udpantningsret.
 § 4.  Laboratorierne skal hvert år inden den 15.  

 januar indsende oplysning til Plantedirektoratet om deres omsætning inden for  

 autorisationen i det foregående finansår.
Stk. 2.  For laboratorier, der autoriseres, fastsættes  

 tillægsafgiften det første år på grundlag af oplysninger om den forventede  

 årlige omsætning inden for autorisationen.
Oplysningerne skal meddeles  

 Plantedirektoratet i forbindelse med ansøgningen om autorisation.
 § 5.  Afgifterne forfalder til betaling ved påkrav, og  

 betaling skal ske senest 30 dage efter fakturaens dato.
Stk. 2.  Betales en forfalden afgift ikke rettidigt,  

 skal der betales rente af beløbet.
Renten fastsættes til 1,3 pct. månedligt  

 for hver påbegyndt måned fra forfaldsdagen at regne.
 § 6.  Dækker de afgiftsbeløb, der er opkrævet efter §  

 3, ikke Plantedirektoratets udgifter til kontrol, opkræver direktoratet  

 senest i december måned det manglende beløb forholdsmæssigt hos de  

 autoriserede laboratorier.
 Stk. 2.  Overstiger de opkrævede afgiftsbeløb  

 direktoratets udgifter til kontrol, tilbagebetaler direktoratet senest den  

 31. marts i det følgende finansår det overskydende beløb forholdsmæssigt til  

 de autoriserede laboratorier.
Stk. 3.  For laboratorier, der afmelder deres  

 autorisation, fastsættes den endelige tillægsafgift på grundlag af  

 oplysninger om deres omsætning inden for autorisationen i den forløbne del af  

 finansåret.
Oplysningerne skal meddeles direktoratet i forbindelse med  

 afmelding af autorisationen.
 § 6.  Bekendtgørelsen træder i kraft den 1. januar  

 1996.
