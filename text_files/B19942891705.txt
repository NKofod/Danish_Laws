Gyldighedsområde Disse tekniske bestemmelser specificerer de tekniske krav og tilhørende  

 prøvningsforskrifter som trådløse mikrofonanlæg til anvendelse i  

 frekvensbåndet 800 - 820 MHz skal overholde, for at kunne typegodkendes.
 Bestemmelserne gælder for mikrofonanlæg med fast monteret antenne samt for  

 anlæg med udvendigt antennestik.
 Hjemmelsgrundlaget for disse tekniske bestemmelser fremgår af § 7 i  

 Ministeriet for Kommunikation og Turismes bekendtgørelse nr. 738 af 13.  

 august 1994 om oprettelse og drift af visse radioanlæg.
Ikrafttræden Disse tekniske bestemmelser træder i kraft 1. december 1994.
Typegodkendelse Fremgangsmåden for opnåelse af typegodkendelse fremgår af § 8 i ovennævnte  

 bekendtgørelse.
For mikrofonanlæg med en sendeeffekt (effektivt udstrålet effekt) på under  

 1 mW vil Telestyrelsen i medfør af § 9 i ovennævnte bekendtgørelse ikke kræve  

 typegodkendelse.
Forinden markedsføring påbegyndes, skal der i dette tilfælde  

 indsendes en erklæring til Telestyrelsen, om at samtlige anlæg af den  

 pågældende type overholder kravene i disse tekniske bestemmelser.
Tekniske krav De tekniske krav med tilhørende prøvningsforskrifter, som udstyret skal  

 opfylde, fremgår af bilag 1 til disse tekniske bestemmelser.
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser som er nævnt i denne TB kan  

 fås uden beregning, (hvis ikke andet er angivet ved TB'en i oversigten), ved  

 henvendelse til Telestyrelsen, Holsteinsgade 63, 2100 København Ø, tlf:  

 35430333, fax: 35431434.
ETSI dokumenter ((I-)ETS'er og TBR'er samt NET-standarder) kan købes hos  

 Telestyrelsen, ITU rekommandationer m.v. kan købes direkte hos ITU, Place des Nations,  

 CH-1211 Geneve 20, tlf.: +41 22 730 5111, fax: +41 22 730 5194 eller +41 22  

 733 7256 eller eventuelt gennem Telestyrelsen.
 Radiorelaterede rekommandationer herunder, ERC Decisons,  

 Radiocommunication Reports, Report Forms og Application Forms,  

 Recommendations on Radiocommunications kan købes hos: ERO, European  

 Radiocommunications Office, Midtermolen 1, 2100 København Ø, tlf: 35250300,  

 fax: 35250330. For yderligere information henvises til ERO's hjemmeside på  

 internettet (www.ero.dk).
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
 Bilag 1 til TB 94 057 Tekniske bestemmelser for trådløse mikrofonanlæg  

 til anvendelse i frekvensbåndet 800 - 820 MHz.
1. ALMINDELIGE KRAV 1.1 Definition Trådløse mikrofonanlæg er radioanlæg som over korte afstande bruger envejs  

 radioforbindelse til overføring af akustiske signaler via en bærbar sender  

 til en eller flere modtagere.
1.2 Mekanisk og elektrisk design Reguleringer til justering af modulationen må ikke være tilgængelige for  

 brugeren af anlægget.
1.3 Enkeltkanal-anlæg Som prøvningskanal kan vælges enhver af kanalerne inden for anlæggets  

 specificerede frekvensområde.
1.4 Flerkanal-anlæg Prøvningen foretages på 3 kanaler, der vælges med en nær den nedre grænse,  

 en omtrent i midten og en nær den øvre grænse af det frekvensområde inden for  

 hvilket, der kan skiftes kanaler.
1.5 Kunstantenne Såfremt anlæggets sender er forsynet med udvendigt antennestik, foretages  

 prøvningen med en kunstantenne tilsluttet dette stik.
Kunstantennen består af  

 en ohmsk afskærmet belastning på 50 Omega.
1.6 Testfixtur For sendere uden udvendige antennestik (integreret antenne) anvendes  

 mellem senderen og prøvningsudstyret en testfixtur, hvortil senderens antenne  

 kobles elektromagnetisk.
Testfixturen skal indrettes således at koblingstabet  

 mellem sendeantennen og testfixturens prøveterminal maximalt udgør 30 dB ved  

 alle fre kvenser mellem 30 MHz og 4 GHz.Testfixturen må ikke indeholde  

 ulineære elementer.
2. PRØVNINGSBETINGELSER 2.1 Normale og særlige prøvningsbetingelser Prøvningsmålingerne foretages under normale prøvningsbetingelser samt,  

 hvor det er nævnt, under særlige prøvningsbetingelser.
2.2 Spændingsforsyning Under prøvningsmålingerne forsynes anlægget fra en udvendig  

 spændingskilde, der kan levere forsyningsspændinger som beskrevet i punkt  

 2.4.2.1 og 2.4.2.2. Spændingsforsyningens impedans skal være så lav, at dens  

 indflydelse på måleresultaterne er uden betydning.
 Ved anlæg for indbyggede batterier, tilsluttes spændingskilden så tæt som  

 muligt ved batteriklemmerne.
 Hvis anlægget er monteret med fast forbundet fødekabel, måles  

 forsyningsspændingen, hvor dette kabel er tilsluttet anlægget.
 Under prøvningen holdes forsyningsspændingen inden for +/-3% af den  

 nominelle værdi.
 Fabrikanten opgiver de nominelle forsyningsspændinger, anlægget er  

 beregnet for.
2.3 Normale prøvningsbetingelser 2.3.1 Normal temperatur og fugtighed Prøvning under normale prøvningsbetingelser skal foretages ved en  

 omgivelsestemperaturer mellem + 15 grader C og + 35 grader C og en relativ  

 luftfugtighed mellem 5% og 75%.
2.3.2 Forsyningsspændinger ved prøvning under normale  

 prøvningsbetingelser 2.3.2.1 Forsyning fra nettet Ved prøvning under normale prøvningsbetingelser tilføres udstyr beregnet  

 for tilslutning til det almindelige forsyningsnet en forsyningsspænding lig  

 forsyningsnettets nominelle spænding med frekvensen 50 +/- 1 Hz.
2.3.2.2 Andre forsyningsspændinger For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier), opgives  

 prøvningsspændingen af fabrikanten.
2.4 Særlige prøvningsbetingelser 2.4.1 Temperaturer ved prøvning under særlige betingelser Ved prøvning under særlige betingelser foretages målingerne i  

 overensstemmelse med punkt 2.5.1 ved temperaturerne +5 grader C og +40 grader  

 C.
2.4.2 Forsyningsspænding ved prøvning under særlige betingelser 2.4.2.1 Forsyning fra nettet For udstyr, der er beregnet for tilslutning til det normale forsyningsnet,  

 vil prøvningsspændingerne under særlige betingelser være forsyningsnettets  

 nominelle spænding +/- 10% med frekvensen 50 +/- 1 Hz.
2.4.2.2 Andre forsyningsspændinger For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier) vil  

 forsyningsspændingen ved prøvning under særlige prøvningsbetingelser være:
 1. For almindelige tør-batterier og lithium-batterier:  

 0,85 gange den nominelle batterispænding.
 2. For kviksølv-batterier: 0,9 gange den nominelle  

 batterispænding.
 3. For andre typer batterier: Minimumspændingen  

 opgives af producenten.
2.5 Temperaturprøver 2.5.1 Fremgangsmåde Før hver prøvning påbegyndes sørges for, at anlægget er i termisk ligevægt  

 ved den ønskede temperatur i klimakammeret, idet den termiske ligevægt sikres  

 opnået enten gennem konstatering ved målinger eller ved, at der forløber  

 mindst 1 time, før prøvningen indledes.
 Anlægget holdes afbrudt, indtil den termiske ligevægt er opnået.
3. KRAV TIL SENDEREN 3.1 Frekvenser Kun frekvensområdet 800 - 820 MHz må benyttes.
Frekvensområdet er opdelt i  

 198 kanaler med 100 kHz kanalafstand.
Laveste frekvens er 800,100 MHz og  

 højeste frekvens er 819,900 MHz.
3.2 Modulationstyper Anlægget skal være indrettet for frekvens- eller fasemodulation, sendetype  

 F3E eller G3E.
3.3 Syntetisator- og PLL-systemer Hvis sendefrekvensen styres af frekvenssyntetisator- og/eller  

 PLL-kredsløb, må senderen ikke kunne aktiveres, dersom synkroniseringen til  

 disse kredsløb mangler.
3.4 Frekvensafvigelse 3.4.1 Definition Senderens frekvensafvigelse er differencen mellem den målte  

 bærebølgefrekvens og dennes nominelle værdi.
3.4.2 Målemetode Senderen forbindes via et passende dæmpeled til en frekvenstæller og den  

 umodulerede sendefrekvens måles Målingerne foretages under såvel normale som særlige prøvningsbetingelser.
3.4.3 Krav Senderens frekvensafvigelse må ikke være større end +/- 10 kHz.
3.5 Nødvendig båndbredde 3.5.1 Generelt Den frekvens, som ved et lydtryksniveau på 104 dBA (23010-5 Pascal)  

 medfører det største frekvenssving, skal angives af producenten sammen med  

 den højeste tonefrekvens, som anlægget kan overføre.
Anlægget skal kunne  

 overføre tonefrekvenser op til mindst 10 kHz.
3.5.2 Målemetode Mikrofonen tilføres enkeltvis de i pkt. 3.5.1 angivne tonefrekvenser med  

 et lydtryk på 104 dBA (23010exp-5 Pascal), og frekvenssvinget måles.
Den nødvendige båndbredde beregnes som 2 gange summen af  

 modulationsfrekvensen og frekvenssvinget.
Beregningen foretages ved begge  

 tonefrekvenser.
3.5.3 Krav Den nødvendige båndbredde skal i begge tilfælde være mindst 60 kHz og  

 højst 180 kHz.
3.6 Bærebølgeeffekt 3.6.1 Definition Som mål for senderens bærebølgeeffekt anvendes her den effekt, som skal  

 tilføres en halvbølgedipol for at få samme feltstyrke i den retning, hvor  

 feltstyrken fra senderen er størst under nærmere specificerede  

 målebetingelser.
Denne effekt kaldes senderens effektivt udstrålede effekt  

 (ERP).
3.6.2 Målemetode Målepladsen skal opfylde kravene under punkt 5.1. Måleobjektet placeres på  

 den isolerende understøtning på følgende måde:
Senderen skal være umoduleret.
Målemodtageren afstemmes til senderens  

 bærebølgefrekvens og indstilles til vertikal polarisation.
Ved variation af  

 måleantennens højde mellem 1 og 4 meter findes den højde, hvor størst signal  

 opnås.
 Senderen drejes 360 grader, og det maksimale signal noteres.
 Senderen ombyttes med substitutionsantennen omtalt under punkt 5.3, og  

 måleantennens højde varieres for igen at sikre maksimalt signal.  

 Signalniveauet på substitutionsantennens klemmer justeres indtil samme udslag  

 som tidligere - subsidiært et udslag, der står i et kendt forhold til dette -  

 opnås.
 Senderens bærebølgeeffekt er da lig med den tilførte effekt til  

 substitutionsantennen - henholdsvis den tilførte effekt korrigeret med  

 ovennævnte kendte forhold.
3.6.3 Krav Senderens effektivt udstrålede effekt må ikke overstige 20 mW.
3.7 Udstråling i nabokanalen 3.7.1 Definition Udstrålingen i nabokanalen er den udstråling, som under nærmere  

 specificerede modulationsforhold falder i nabokanalen.
3.7.2 Målemetode Senderen kobles elektromagnetisk til målemodtageren f.eks. ved brug af en  

 »test-jig« eller en antenne monteret på målemodtagerens indgang.
Herefter moduleres senderen med den tonefrekvens (pkt. 3.5.1), der giver  

 det største frekvenssving og med et lydtryk på 104 dBA (23010exp-5 Pascal).
 Med umoduleret sender måles størrelsen af signalet på bærebølgefrekvensen.  

 Dernæst måles størrelsen af den uønskede udstråling i nabokanalen (fra  

 senderens bærebølgefrekvens + 150 kHz til senderens bærebølgefrekvens + 450  

 kHz). Forholdet mellem størrelsen af signalet på bærebølgefrekvensen og  

 størrelsen af den uønskede udstråling bestemmes.
 Målingen gentages for den nedre nabokanal.
3.7.3 Krav Størrelsen af de enkelte komponenter i den uønskede udstråling skal være  

 mindst 50 dB under niveauet for bærebølgeeffekten.
3.8 Uønsket udstråling 3.8.1 Definition Uønsket udstråling er udstråling på andre frekvenser end  

 bærebølgefrekvensen og de sidebånd, der fremkommer ved normal modulation.
3.8.2 Målemetode På en måleplads som opfylder kravene i punkt 5.1 placeres den umodulerede  

 sender på en 1,5 meter høj isolerende understøtning.
 Der måles over frekvensområdet 30 MHz - 4000 MHz undtagen i den anvendte  

 kanal og dennes nabokanaler.
Ved hver frekvens, hvor udstråling registreres, drejes måleobjektet indtil  

 maximum signal opnås.
Den effektivt udstrålede effekt ved hver af disse  

 frekvenser skal måles ved brug af substitutionsantennen.
 Målingen udføres med såvel vandret som lodret polariseret måleantenne.
3.8.3 Krav Effekten af uønsket udstråling må ikke overstige 250 nW på frekvenser  

 under 1000 MHz og 1 microW på frekvenser over 1000 MHz.
4 KRAV TIL MODTAGEREN 4.1 Uønsket udstråling fra modtageren 4.1.1 Definition Al udstråling fra modtageren er, uanset frekvens, uønsket udstråling.
4.1.2 Målemetode For modtagere forsynet med et udvendigt antennestik, måles den uønskede  

 udstråling på antennestikket med en målemodtager eller en spektrumanalysator  

 forbundet til modtagerens antenneklemmer.
Der måles over en impedans på 50  

 Omega i frekvensområdet 100 kHz - 4 GHz.
 For modtagere med fast monteret antenne måles den uønskede udstråling som  

 anført i pkt. 5.1 og 3.5.2.
4.1.3 Krav Effekten af den uønskede udstråling fra modtageren må ikke overstige 2 nW  

 på frekvenser under 1000 MHz og 20 nW på frekvenser over 1000 MHz.
5 MÅLEPLADS OG MÅLEOPSTILLING FOR MÅLING AF UDSTRÅLET EFFEKT 5.1 Måleplads Målepladsen skal være beliggende på et rimeligt plant areal.
På  

 målepladsen skal der findes et ledende jordplan med en diameter på mindst 5  

 meter, i hvis midtpunkt der anbringes en isolerende understøtning, hvorpå  

 måleobjektet placeres.
Understøtningen skal kunne drejes 360 grader i det  

 horisontale plan.
Målepladsen skal være så stor, at der kan anbringes en måleantenne i en  

 afstand på mindst en halv bølgelængde eller 3 meter fra måleobjektet.
Den  

 største af de to værdier anvendes.
Den benyttede afstand skal fremgå af  

 målerapporten.
 Det skal sikres, at jordreflektioner og refleksioner fra uvedkommende  

 objekter i nærheden af målepladsen ikke forstyrrer målingerne.
5.2 Måleantenne Måleantennen benyttes til at bestemme udstrålingen fra såvel måleobjektet  

 som fra substitutionsantennen.
Måleantennen, der skal kunne orienteres såvel  

 vandret som lodret, anbringes på en mast, hvor dens højde over jordplanet kan  

 varieres mellem 1 og 4 meter.
Der bør fortrinsvis anvendes antenner med  

 udtalt retningsvirkning.
Størrelsen af måleantennen i den retning, der  

 bestemmes af måleantennen og måleobjektet må højst være 20% af måleafstanden.
Måleantennen forbindes til en målemodtager.
Denne behøver ikke at være  

 absolut kalibreret, men skal være i stand til at måle relative  

 signalniveauer.
5.3 Substitutionsantenne Substitutionsantennen skal være en halvbølgedipol, afstemt til  

 målefrekvensen, eller en forkortet dipol kalibreret i forhold til  

 halvbølgedipol.
Dipolen placeres normalt således, at dens midtpunkt er  

 sammenfaldende med måleobjektets referencepunkt.
For måleobjekter, hvor antennen er monteret inde i kabinettet, er  

 volumencentret referencepunkt.
I alle andre tilfælde er punktet, hvor den  

 udvendige antenne er forbundet til kabinettet, referencepunkt.
 Afstanden mellem dipolens nedre ende og jorden skal være mindst 30 cm.
 Substitutionsantennen forbindes til en målesender afstemt til  

 målefrekvensen under anvendelse af egnede impedanstilpasnings- og  

 balanceringsled.
 (* 1) I disse tekniske bestemmelser fastsættes af hensyn til den effektive  

 udnyttelse af radiofrekvensspektret visse krav med relation til anlæggenes  

 elektromagnetiske kompatibilitet.
