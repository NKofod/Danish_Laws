Betænkning afgivet af Uddannelsesudvalget den 1. december  

 2004 Betænkning over Forslag  

 til lov om ændring af lov om produktionsskoler (Vejledning via Ungdommens Uddannelsesvejledning,  

 skolernes information og annoncering og elektronisk indberetning af  

 oplysninger  

 til beregning af kommunalt bidrag) [af  

 undervisningsministeren (Ulla Tørnæs)] 1. Ændringsforslag Socialdemokratiets og Det Radikale Venstres medlemmer af  

 udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 6. oktober 2004 og var til 1.  

 behandling den 20. oktober 2004. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 30. august 2004 dette udkast  

 til  

 udvalget, jf. (folketingsåret 2003-04) alm. del  bilag 408. Den 14.  

 oktober  

 2004 sendte undervisningsministeren de indkomne høringssvar samt et notat  

 herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget 3 skriftlige  

 henvendelser fra:
Danske Produktionsskolers Lærerforening, Foreningen for produktionsskoler & produktionshøjskoler, Forstanderkredsen og Greve Produktionsskole.
 Undervisningsministeren har over for udvalget skriftligt  

 kommenteret henvendelserne til udvalget.
Deputationer Endvidere har Danske Produktionsskolers Lærerforening, Foreningen  

 for produktionsskoler & produktionshøjskoler og Forstanderkredsen  

 mundtligt  

 over for udvalget redegjort for deres holdning til lovforslaget.
Spørgsmål Udvalget har stillet 48 spørgsmål til undervisningsministeren  

 til skriftlig besvarelse, som denne har besvaret.
 5 af udvalgets spørgsmål til undervisningsministeren og dennes  

 svar herpå er optrykt som bilag 2 til betænkningen.
3. Tilkendegivelse fra undervisningsministeren Ministeren har tilkendegivet følgende over for udvalget:
 Jeg vil gerne give tilsagn om, at bestemmelsen om, at Ungdommens  

 Uddannelsesvejledning skal vurdere, at en ung er omfattet af  

 produktionsskolernes målgruppe, for at produktionsskolen kan optage den unge  

 med statstilskud, skal evalueres af ministeriet et år efter ikrafttrædelsen.
4. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 vedtagelse  

  

 med det stillede ændringsforslag.
Hvis det stillede  

 ændringsforslag ikke vedtages ved 2. behandling, vil flertallet stemme imod  

 lovforslaget ved 3. behandling Socialdemokratiets, Det  

 Radikale Venstres og Kristendemokraternes medlemmer af udvalget er dybt  

 optagede af, at alle unge får en kompetencegivende uddannelse.
Derfor finder  

 vi  

 det afgørende, at det kompetencegivende ungdomsuddannelsessystem er af høj  

 kvalitet, fleksibelt og i stand til at tilrettelægge undervisningen, så den  

 kan  

 imødekomme de unges behov.
Dette er dog ikke nok.
Det er afgørende for at  

 kunne  

 opfylde målet om, at alle unge får en kompetencegivende uddannelse, at der er  

 tilbud, der giver unge en chance til.
Tilbud, der er rettet mod at give unge,  

 der ikke er i stand til at gennemføre en ordinær ungdomsuddannelse nu,  

 mulighed  

 for selv at ændre på denne situation.
Her spiller produktionsskolerne en  

 afgørende rolle.
Produktionsskolerne  

 søges af stadig flere elever.
Desværre har undervisningsministeren ikke været  

 interesseret i at undersøge og analyse baggrunden for denne øgede søgning.  

 Det  

 kunne ellers have givet værdifuld information, også om det ordinære  

 uddannelsessystem.
Socialdemokratiet, Det Radikale Venstre og  

 Kristendemokraterne  

 vurderer, at en del af den øgede søgning skyldes, at frafaldet fra  

 erhvervsuddannelserne er øget, og at den frie ungdomsuddannelse samt mange  

 daghøjskoler er lukkede.
Det øger produktionsskolernes målgruppe og  

 indskrænker  

 mulighederne for den gruppe af unge, der har svært ved at gennemføre en  

 ordinær  

 ungdomsuddannelse.
Med lovforslaget lægges  

 der op til en bureaukratisering og indsnævring af adgangen til et  

 produktionsskoleforløb.  

 Den unge, der henvender sig på en produktionsskole, kan således ikke straks  

 optages,  

 men må henvises til Ungdommens Uddannelsesvejledning med henblik på at blive  

 visiteret til optag på en produktionsskole.
I dag er det skolen, der  

 vurderer,  

 om den unge falder inden for målgruppen og vil have udbytte af et forløb på  

 skolen.
I dag kan den unge straks optages på skolen og komme i gang med et  

 forløb med det samme.
Socialdemokratiet, Det  

 Radikale Venstre og Kristendemokraterne finder det oplagt at understøtte  

 produktionsskolernes muligheder for at give en fyldestgørende vejledning om  

 forløbet på skolen, om målene for forløbet og om den videre uddannelse.
Det  

 kan  

 ske gennem et udstrakt samarbejde mellem skolerne og Ungdommens  

 Uddannelsesvejledning.
Dette er det bærende bag ændringsforslaget med  

 tilhørende bemærkninger.
Lovforslaget går ud på  

 at afskære statstilskud for elever, der ikke af Ungdommens  

 Uddannelsesvejledning  

 findes at falde inden for målgruppen.
Det finder Socialdemokratiet, Det  

 Radikale Venstre og Kristendemokraterne er helt besynderligt og  

 usammenhængende  

 i forhold til de unges situation: Ministeren finder selv, at der ikke er tegn  

 på, at der går unge på produktionsskolerne, der falder uden for målgruppen.  

 Samlet set må det vurderes, at det reelle formål med lovforslaget er at  

 begrænse unges adgang til produktionsskolerne.
Socialdemokratiet, Det  

 Radikale  

 Venstre og Kristendemokraterne er uenige i denne målsætning.
 Socialdemokratiet, Det  

 Radikale Venstre og Kristendemokraterne kan støtte lovforslaget med det  

 stillede ændringsforslag, der opretholder muligheden for, uden en forudgående  

 henvisning fra Ungdommens Uddannelsesvejledning, at optage en ung umiddelbart  

 ved henvendelse til skolen, hvis den unge falder inden for målgruppen og  

 vurderes at ville kunne have udbytte af et forløb på skolen.
 Socialistisk Folkepartis medlem af udvalget finder, at  

 regeringen med lovforslaget reelt ønsker at begrænse antallet af  

 produktionsskoleelever, uanset at undervisningsministeren siger, at det er  

 målgruppen,  

 som i dag benytter sig af tilbuddene på produktionsskolerne, og samtidig ikke  

 kan  

 påvise, at der er unge, der går på produktionsskolerne, som ikke hører hjemme  

 her.
 Hvis lovforslaget skal give mening, må det være, fordi regeringen  

 mener, at der er unge mennesker, der går på produktionsskolen, som slet ikke  

 hører hjemme der.
 Når der er flere og flere, der går på produktionsskolerne,  

 skyldes det bl.a., at der er flere, der falder fra erhvervsuddannelserne, og  

 at  

 der tilsyneladende er flere, der ikke er klar til at gå i gang med en  

 egentlig  

 ungdomsuddannelse.
Efter SFs opfattelse er det vigtigt, at unge mennesker kan  

 henvende sig direkte til produktionsskolerne og ikke skal gå omvejen via  

 Ungdommens Uddannelsesvejledning.
Det kan formentlig ikke undgå at blive  

 opfattet som både bureaukratisk og klientgørende, jf. henvendelsen fra  

 produktionsskolernes  

 organisationer.
Det gode ved produktionsskolernes udvikling er, at de over tid  

 har fået så megen kvalitet i undervisningen, at de er blevet en accepteret  

 del  

 af uddannelsessystemet.
Derfor betragtes det som i orden, at et ungt menneske  

 går på produktionsskole.
Skolerne har fået et godt renommé. Det er et  

 ordentligt  

 sted at være.
Men nu skal man alligevel ifølge lovforslaget via Ungdommens  

 Uddannelsesvejledning visiteres til produktionsskoler.
 Hvad skal det unge menneske lave, der i dag melder sig på en  

 produktionsskole? Hvad er det, Ungdommens Uddannelsesvejledning har tænkt sig  

 at give vedkommende af andre tilbud end produktionsskolerne? Et kommunalt  

 beskæftigelsesprojekt, som ikke har et pædagogisk sigte? Lovfor-  

  

 slaget giver mere bureaukrati og er en mistænkeliggørelse af det, der foregår  

 på produktionsskolerne.
Enhedslistens medlem af udvalget mener, at regeringen ønsker at  

 begrænse antallet af elever på produktionsskolerne.
Uden at have nogen form  

 for  

 dokumentation for, at produktionsskolerne optager elever uden for deres  

 målgruppe, ønsker regeringen at stramme op på muligheden for at komme på en  

 produktionsskole.
Det skal i fremtiden være Ungdommens Uddannelsesvejledning, der  

 giver unge lov til at gå på en produktionsskole.
Uden en godkendelse herfra  

 kan  

 man ikke blive optaget.
Det utilslørede formål for regeringen er at begrænse  

 antallet af unge på produktionsskolerne.
 Regeringen har aktivt bidraget til, at det er blevet sværere for  

 unge, der ikke kan finde sig til rette i det ordinære uddannelsessystem, ved  

 slagtning  

 af daghøjskolerne, lukning af den fri ungdomsuddannelse og nu begrænsning af  

 optaget  

 på produktionsskolerne.
 Enhedslisten så gerne et øget samarbejde mellem Ungdommens  

 Uddannelsesvejledning og produktionsskolerne, således som skolerne selv  

 ligger  

 op til i høringssvarene.
 Enhedslisten kan derfor støtte ændringsforslaget.
Men Enhedslisten kan ikke støtte regeringens felttog mod alle  

 uddannelsesformer, der ligger uden for det etablerede, ordinære  

 uddannelsessystem.
Så længe det almindelige uddannelsessystem ikke har plads  

 til alle, er det nødvendigt, at der er alternativer.
Samfundet vil med  

 sikkerhed tabe endnu flere unge på gulvet, hvis de ikke får en  

 ungdomsuddannelse.
Regeringens felttog mod alle alternativer til det ordinære  

 uddannelsessystem skubber flere unge ud af uddannelsessystemet.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.  

  

 Mindretallet vil stemme imod det stillede  

 ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.  

 Der gøres opmærksom på, at et flertal eller et mindretal i udvalget ikke  

 altid  

 vil afspejle et flertal/mindretal ved afstemning i Folketingssalen.
5. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S og RV), tiltrådt af et  

  

 mindretal  

  

 (SF, EL og KD):
Til § 1 1)  


  

 Nr. 1  

  

 affattes således:
 »1.  

  

 I  

  

 § 1  

  

 indsættes som  

  

 stk. 6:
»Stk. 6.  

  

 En  

 produktionsskole skal indgå samarbejdsaftaler med den stedlige Ungdommens  

 Uddannelsesvejledning  

 om uddannelsesplaner og -vejledning for skolens elever.«« [Indgåelse af  

 samarbejdsaftaler med Ungdommens Uddannelsesvejledning] Bemærkninger Til nr. 1 Ændringsforslaget betyder,  

 at det fortsat skal være muligt at optage den unge, der henvender sig direkte  

 på produktionsskolen, hvis skolen vurderer, at vedkommende tilhører  

 målgruppen,  

 som denne er defineret i § 1, stk. 1, i lov om produktionsskoler.
Produktionsskolen skal  

 gennem sit virke søge at sikre, at den unge kommer i gang med  

 kompetencegivende  

 uddannelse eller arbejde.
Der er mange muligheder, og det vil styrke  

 produktionsskolens muligheder for at give en tilbundsgående vejledning, hvis  

 den samarbejder med Ungdommens Uddannelsesvejledning.
Samtidig er det en stor  

 fordel, at vejledningen kan udstrækkes tidsmæssigt, og at skolen kan danne  

 sig  

 et egentligt indtryk af den unge, hvilket næppe er muligt gennem en samtale i  

 Ungdommens Uddannelsesvejledning.
Når en produktionsskole  

 har indgået en samarbejdsaftale med den stedlige Ungdommens  

 Uddannelsesvejledning,  

 indebærer det, at Ungdommens Uddannelsesvejledning kan træde til med  

 vejledning  

 om, hvorvidt produktionsskolen nu også er det rigtige tilbud, og hvad der  

 ellers kunne være af muligheder.
Da produktionsskolerne er kendetegnet ved  

 udstrakt fleksibilitet, for så vidt angår optag, den tidsmæssige udstrækning  

 af  

 forløbet og samarbejde med andre uddannelsesinstitutioner, f.eks.  

 erhvervsskoler, finder forslagsstillerne ikke, at der er risiko for, at den  

 unge unødigt forhaler perioden, inden vedkommende igen er i gang med en  

 kompetencegivende  

 uddannelse.
Samarbejdet kan antage  

 mange former, og der skal ske en evaluering af samarbejdet om 2 år.
Herefter  

 bør undervisningsministeren på baggrund af evalueringen og dens anbefalinger  

 om  

 en hensigtsmæssig strukturering af samarbejdet udgive en vejledning om  

 samarbejdsformer.
 Ændringsforslaget  

 har derfor også den konsekvens, at statstilskuddet efter lovens kapitel 3  

 ikke  

 afskæres, selv om en ung optages på en produktionsskole uden først at være  

 blive visiteret hertil af Ungdommens Uddannelsesvejledning.
 Der lægges med ændringsforslaget  

 således op til, at der bliver en større grad af ligeværdighed mellem  

 produktionsskolerne og Ungdommens Uddannelsesvejledning i forhold til de  

 unge.
Endelig oplever den unge,  

 at der er et samarbejde om at lægge en plan for fremtiden, frem for at flere  

 instanser konkurrerer om at motivere ham eller hende til at tage en  

 kompetencegivende uddannelse.
Udgangspunktet er således den unges ønsker og  

 motivation i samarbejde med den konkrete vejleder, der kan trække på  

 samarbejdet mellem produktionsskolen og Ungdommens Uddannelsesvejledning.
Else Winther Andersen (V)  

  

  fmd.  

  

 Gitte Lillelund Bech (V)   

 Christian Lund Jepsen (V)   

 Tina Nedergaard (V)   

 Louise Frevert (DF)   

 Karina Sørensen (DF)   

 Helle Sjelle (KF)   

 Else Theill Sørensen (KF)   

 Bodil Kornbek (KD)   

 Carsten Hansen (S)   

 Bjarne Laustsen (S)   

 Pernille Blach Hansen (S)   

 Lene Jensen (S)   

 Thomas Adelskov (S)   

 Aage Frandsen (SF)   

 Margrethe Vestager (RV)  

  

  nfmd.  

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 3 Bilagsnr.
Titel 1 Henvendelse af 3/10-04 fra Greve Produktionsskole 2 Udkast til tidsplan for udvalgets behandling af  

 lovforslaget 3 Høringsresumé og høringssvar, fra undervisningsministeren 4 Endelig tidsplan for udvalgets behandling af lovforslaget 5 Udkast til revideret tidsplan for udvalgets behandling af  

 lovforslaget 6 Henvendelse af 2/11-04 fra Forstanderkredsen, Danske  

 Produktionshøjskolers Lærerforening og Foreningen for produktionsskoler &  

 produktionshøjskoler 7 Henvendelse af 7/11-04 fra Greve Produktionsskole 8 Revideret tidsplan for udvalgets behandling af  

 lovforslaget 9 Talepapir fra samrådet den 23/11-04 om samrådsspørgsmål  

 A-G, fra undervisningsministeren 10 1. udkast til betænkning 11 2. udkast til betænkning Oversigt over spørgsmål og svar vedrørende L 3 Spm.nr.
Titel 1 Spm. om kommentar til henvendelse af 3/10-04 fra Greve Produk-  

  

 tionsskole, til undervisningsministeren, og ministerens svar herpå 2 Spm., om ministeren vil stille et ændringsforslag, der  

 indfører et krav om evaluering efter 1 år af den bestemmelse, der indsættes  

 med lovforslagets § 1, nr. 1, til undervisningsministeren, og ministerens  

 svar herpå 3 Spm. om, hvordan ministeren vil sikre, at centrene for  

 Ungdommens Uddannelsesvejledning bevarer deres uafhængighed, hvis  

 lovforslaget vedtages, til undervisningsministeren, og ministerens svar herpå 4 Spm. om, hvorfor lovforslaget er fremsat, inden den  

 fælles arbejdsgruppe mellem Undervisningsministeriet, Finansministeriet og KL  

 har fremlagt sin rapport vedrørende reguleringsmekanismer og regler på  

 produktionsskoleområdet, til undervisningsministeren, og ministerens svar  

 herpå 5 Spm. om årsagen til det stigende elevtal på  

 produktionsskolerne, til undervisningsministeren, og ministerens svar herpå 6 Spm. om, hvor mange elever der går på landets  

 produktionsskoler, som ikke tilhører den målgruppe, der er defineret i loven  

 om produktionsskoler, til undervisningsministeren, og ministerens svar herpå 7 Spm. om, hvorvidt ministeren er bekymret for den stigende  

 aktivitet på produktionsskolerne, til undervisningsministeren, og ministerens  

 svar herpå 8 Spm. om, hvad årsagen/årsagerne er til den konstaterede  

 aktivitetsstigning på produktionsskolerne, herunder hvorvidt øget frafald fra  

 ungdomsuddannelserne samt et stigende antal produktionsskoler bidrager til  

 aktivitetsstigningen, til undervisningsministeren, og ministerens svar herpå 9 Spm., om flere eller færre unge vil gøre brug af  

 produktionsskolerne, hvis Ungdommens Uddannelsesvejledning skal fungere som  

 visiterende instans til produktionsskolerne, til undervisningsministeren, og  

 ministerens svar herpå 10 Spm., om visitation gennem Ungdommens  

 Uddannelsesvejledning vil forhindre, at et ungt menneske, der henvender sig  

 direkte på en produktionsskole, kan starte på produktionsskolen samme dag,  

 til undervisningsministeren, og ministerens svar herpå 11 Spm., om der er tale om mere eller mindre bureaukrati,  

 hvis den enkelte unge skal visiteres til at blive elev på en produktionsskole  

 gennem Ungdommens Uddannelsesvejledning, til undervisningsministeren, og  

 ministerens svar herpå 12 Spm., om ministeren mener, at der optages unge på  

 produktionsskolerne, der er uden for målgruppen, som denne er defineret i lov  

 om produktionsskoler, til undervisningsministeren, og ministerens svar herpå 13 Spm. om, hvilken baggrund unge på produktionsskolerne  

 har, herunder om de er faldet fra en ordinær, kompetencegivende  

 ungdomsuddannelse,  

 til undervisningsministeren, og ministerens svar herpå 14 Spm. om, hvem det er, der fremmer optaget, og hvilke alternativer  

 ministeren finder der er for unge, som er omfattet af produktionsskolernes  

 målgruppe, jf. ministerens besvarelse af spørgsmål 1, til  

 undervisningsministeren,  

 og ministerens svar herpå 15 Spm., om produktionsskolerne må optage elever, der er  

 uden for målgruppen, til undervisningsministeren, og ministerens svar herpå 16 Spm., om ministeren vil lave retningslinjer til  

 Ungdommens Uddannelsesvejledning om, hvordan man vurderer, hvorvidt en ung er  

 opfattet af produktionsskolernes målgruppe, til undervisningsministeren, og  

 ministerens svar herpå 17 Spm. om, hvorfor en vurdering fra Ungdommens  

 Uddannelsesvejledning ikke kan indbringes for anden administrativ myndighed,  

 til undervisningsministeren, og ministerens svar herpå 18 Spm., om Ungdommens Uddannelsesvejlednings godkendelse  

 af, at man tilhører målgruppen, er landsdækkende, til  

 undervisningsministeren,  

 og ministerens svar herpå 19 Spm., om man frit kan vælge hvilken produktionsskole, man  

 vil søge optagelse på, når man er godkendt som hørende til målgruppen, til  

 undervisningsministeren, og ministerens svar herpå 20 Spm., om en anden Ungdommens Uddannelsesvejledning, hvis  

 en ung af en Ungdommens Uddannelsesvejledning vurderes at falde uden for  

 produktionsskolernes målgruppe, da kan omgøre denne beslutning inden for 6  

 måneder, til undervisningsministeren, og ministerens svar herpå 21 Spm., om den unge, hvis vedkommende efter Ungdommens Uddannelsesvejlednings  

 vurdering falder inden for målgruppen, men Ungdommens Uddannelsesvejledning  

 finder, at der er et andet tilbud end et produktionsskoleophold, der i højere  

 grad tilgodeser vedkommendes behov, der stadig kan optages på en  

 produktionsskole med statstilskud, til undervisningsministeren, og  

 ministerens  

 svar herpå 22 Spm. om ministeren vil uddybe lovforslagets specielle  

 bemærkninger til § 1, nr. 1, til undervisningsministeren, og ministerens svar  

 herpå 23 Spm. om, hvilken vejledning de unge, der i dag går på  

 produktionsskole, har fået, til undervisningsministeren, og ministerens svar  

 herpå 24 Spm., om det er ministerens opfattelse, at  

 uddannelsesplanen, hvori et produktionsskoleophold kan indgå, kan  

 sammenlignes med den nedlagte fri ungdomsuddannelse, til  

 undervisningsministeren, og ministerens svar herpå 25 Spm. om, hvilke problemer der har været med produktionsskolernes  

 information om dem selv, til undervisningsministeren, og ministerens svar  

 herpå 26 Spm., om det er ministerens opfattelse, at der er  

 produktionsskoler, der optager elever under falsk foregivende af, at forløbet  

 er kompetencegivende, til undervisningsministeren, og ministerens svar herpå 27 Spm. om konkrete eksempler på information om  

 produktionsskoler, der efter lovændringen vil være ulovlig, til  

 undervisningsministeren, og ministerens svar herpå 28 Spm. om uddybning af, hvad der menes med, at »forslaget  

 forventes at understøtte den nuværende kommunale bidragsordning på  

 produktionsskoleområdet  

 og skal bidrage til, at det aktivitetsniveau, der fastsættes på de årlige  

 finanslove, ikke overskrides«, til undervisningsministeren, og ministerens  

 svar herpå 29 Spm., om ministeren planlægger, at tilsvarende regler  

 skal gælde for andre skoleformer, til undervisningsministeren, og ministerens  

 svar herpå 30 Spm. om kommentar til henvendelse af 2/11-04 fra  

 Foreningen for produktionsskoler & produktionshøjskoler m.fl., til  

 undervisningsministeren, og ministerens svar herpå 31 Spm. om overgangsproblemer ved lovens ikrafttrædelse, til  

 undervisningsministeren, og ministerens svar herpå 32 Spm. om kommentar til henvendelse af 7/11-04 fra Greve  

 Produk-  

  

 tionsskole, til undervisningsministeren, og ministerens svar herpå 33 Spm. om, hvor stor væksten i antallet af  

 produktionsskoleelever fra 2000 til 2004 er fordelt på amter og kommuner, til  

 undervisningsministeren, og ministerens svar herpå 34 Spm. om nyoprettede produktionsskoler, og hvor mange af  

 disse der har baggrund i nedlagte daghøjskoler, til undervisningsministeren,  

 og ministerens svar herpå 35 Spm. om pædagogikken på nyoprettede produktionsskoler,  

 hvor disse tidligere har været daghøjskoler, til undervisningsministeren, og  

 ministerens svar herpå 36 Spm. om, hvilke ændringer der er sket i antallet af unge,  

 der påbegynder henholdsvis gennemfører en ungdomsuddannelse fra 1990 til  

 2004, til undervisningsministeren, og ministerens svar herpå 37 Spm. om, i hvilket omfang unge har valgt  

 produktionsskolerne som alternativ til den nedlagte fri ungdomsuddannelse,  

 til undervisningsministeren, og ministerens svar herpå 38 Spm. om, hvor unge skal være, hvis de ikke kommer på en  

 produktionsskole m.v., til undervisningsministeren, og ministerens svar herpå 39 Spm. om udarbejdelsen af uddannelsesplaner, til  

 undervisningsministeren, og ministerens svar herpå 40 Spm. om status over Ungdommens Uddannelsesvejledning fra  

 den 1/8-04 til dags dato, til undervisningsministeren, og ministerens svar  

 herpå 41 Spm. om, hvem der vurderer, hvilke oplysninger der i en  

 vejledningssituation er relevant at give en ung, herunder at et forløb på en  

 produktionsskole er en mulighed, og hvem der fastlægger kriterierne for denne  

 vurdering, til undervisningsministeren, og ministerens svar herpå 42 Spm. om, hvad ministerens opfattelse af dagligdagen på  

 produktionsskolerne er, til undervisningsministeren, og ministerens svar  

 herpå 43 Spm. om eksempler på Ungdommens Uddannelsesvejlednings  

 opsøgende aktiviteter i forhold til unge under 19 år, jf. § 13, stk. 1, i  

 bekendtgørelse  

 nr. 607 af 21. juni 2004 om vejledning om valg af ungdomsuddannelse og  

 erhverv, til undervisningsministeren, og ministerens svar herpå 44 Spm. om, efter hvilke kriterier det bliver vurderet, om  

 en ung tilhører målgruppen, og hvem der fastlægger kriterierne for denne  

 vurdering, og hvordan kriterierne udvælges, til undervisningsministeren, og  

 ministerens  

 svar herpå 45 Spm. om manglende klageadgang vedrørende afgørelser  

 truffet af Ungdommens Uddannelsesvejledning, til undervisningsministeren, og  

 ministerens svar herpå 46 Spm. om manglende sammenhæng i ministerens besvarelser af  

 spørgsmål 6, 12 og 30, til undervisningsministeren, og ministerens svar herpå 47 Spm. om, hvorfor det ikke er muligt fortsat at give  

 statstilskud til straks-optag, hvor Ungdommens Uddannelsesvejledning kort tid  

 efter foretager vejledning af den unge, til undervisningsministeren, og  

 ministerens  

 svar herpå 48 Spm. om, hvorfor det stigende frafald på  

 ungdomsuddannelserne, jf.
L 3  svar på spørgsmål 13, efter ministerens  

 opfattelse slet ikke kan være en faktor i forhold til den stigende tilgang  

 til produktionsskolerne, til undervisningsministeren, og ministerens svar  

 herpå Oversigt over samrådsspørgsmål vedrørende L 3 Samråds-spm.nr.
Titel A Samrådsspm. om regeringens initiativer med lovforslaget  

 og ministerens manglende grundlag for at fremsætte lovforslaget, til  

 undervisningsministeren B Samrådsspm., om formålet med lovforslaget er at begrænse  

 antallet af elever på produktionsskolerne, til undervisningsministeren C Samrådsspm. om målgruppen på produktionsskoler, til  

 undervisningsministeren D Samrådsspm. om vejledning, til undervisningsministeren E Samrådsspm. om, hvilket indhold reglerne om, hvordan  

 Ungdommens Uddannelsesvejledning skal foretage en vurdering, får, jf.
L 3  

   

 svar på spørgsmål 16, til undervisningsministeren F Samrådsspm. om klageadgang, til undervisningsministeren G Samrådsspm. om godkendelse til produktionsskolernes  

 målgruppe, til undervisningsministeren Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmålene og  

 svarene er optrykt efter ønske fra udvalget.
 Spørgsmål 5:
Hvad er efter ministerens opfattelse årsagen til det stigende  

 elevtal på produktionsskolerne? Svar:
 Ministeriet har konstateret, at aktiviteten på  

 produktionsskolerne er steget med 21 pct. siden 1997.
Der foreligger ministeriet bekendt ikke en nærmere undersøgelse  

 af årsagerne til aktivitetsstigningen på produktionsskolerne.
Der er derfor  

 svært at komme med et entydigt svar på aktivitetsstigningen.
En række faktorer vurderes at have haft betydning for  

 aktivitetsudviklingen.
Det drejer sig bl.a. om ændringer i beskæftigelses- og  

 uddannelsespolitikken, herunder stramning af kontanthjælpsreglerne for unge  

 under 25 år.
Herudover er den skoleydelse, som deltagerne modtager, relativt  

 høj i forhold til målgruppens alternative forsørgelsesmuligheder.
Det gælder  

 især for hjemmeboende over 18 år, hvor skoleydelsen er ca. dobbelt så høj som  

 SU, ligesom der ydes skoleydelse til deltagere under 18 år.
Unge under 18 år  

 er  

 hverken berettiget til SU eller kontanthjælp.
Det afgørende for vurderingen af det fremsatte lovforslag er  

 efter min opfattelse dog ikke, hvilke faktorer der spiller ind på  

 aktivitetsudviklingen på produktionsskolerne.
Det vigtigste for mig er, at de  

 unge hurtigst muligt kommer i gang med den uddannelse, der er mest til gavn  

 for  

 dem selv og for samfundet, og at de faktisk gennemfører den valgte,  

 kompetencegivende  

 uddannelse.
Dette forslag sikrer, at alle unge fremover før optagelse på en  

 produktionsskole har været hos Ungdommens Uddannelsesvejledning, hvilket vil  

 sikre en kvalificeret og uafhængig vejledning af de unge, som efter  

 vejledningsloven  

 skal gives af Ungdommens Uddannelsesvejledning.
 Det kommende lovforslag om ændring af den kommunale bidragsordning,  

 jf. svaret på spørgsmål 4, vil samtidig sikre, at der ikke er kommuner, der  

 alene af økonomiske grunde vælger ophold på produktionsskoler for unge i  

 kommunen.
 Samlet set er det hensigten både at fastholde det frie optag og  

 reducere incitamenter i sektoren til, at unge vælger produktionsskoler frem  

 for  

 andre kompetencegivende uddannelser, f.eks. de nye korte eud.
 Overordnet er målsætningen, at flest muligt unge gennemfører en  

 kompetencegivende uddannelse.
 Lovforslaget har derimod ikke til hensigt at forhindre, at de  

 unge, der tilhører produktionsskolernes målgruppe, kan blive optaget på en  

 produktionsskole, som ønsker at optage dem, hvis disse unge efter  

 kvalificeret  

 og uafhængig vejledning træffer et valg herom.
 Spørgsmål 6:
 Ministeren bedes give sin vurdering af, hvor mange elever, der  

 går på landets produktionsskoler, der ikke tilhører den målgruppe, der er  

 defineret i loven om produktionsskoler, ligesom ministeren bedes fremlægge  

 dokumentation for denne vurdering.
 Svar:
 Jeg har ingen oplysninger, som giver mig grundlag for at antage,  

 at der er et problem med, at der er unge på landets produktionsskoler, til  

 hvem  

 skolerne hjemtager statstilskud, som ikke tilhører den målgruppe, der er  

 defineret i loven om produktionsskoler.
Baggrunden for lovforslaget er først og fremmest at sikre, at  

 alle unge, som ønsker at blive optaget på en produktionsskole, forinden har  

 fået en kvalificeret og uafhængig vejledning.
Ved at forankre denne  

 vejledning  

 i Ungdommens Uddannelsesvejledning sikres det, at vejledningen er  

 helhedsorienteret,  

 og at der ikke kan være tvivl om, at vejledningen er givet uden særlig  

 uddannelses- eller sektorinteresse.
 Spørgsmål 13:
Vil ministeren oplyse, hvilken baggrund unge på  

 produktionsskolerne har, herunder om de er faldet fra en ordinær,  

 kompetencegivende ungdomsuddannelse? Svar:
Ministeriet har oplysninger om produktionsskoledeltagernes  

 uddannelsesmæssige baggrund frem til år 2002, jf. nedenstående tabel.  

 Tabellen  

 viser produktionsskoledeltagernes uddannelsesbaggrund, før de kom til  

 produktionsskolen.
Det skal bemærkes, at fuldførte og afbrudte  

 uddannelsesforløb  

 er set under ét i tabellen, men for så vidt angår uddannelsesforløb på almen-  

 og erhvervsgymnasiale uddannelser, erhvervsfaglige hovedforløb, korte  

 videregående uddannelser samt mellemlange videregående uddannelser er der  

 alene  

 tale om afbrudte forløb, idet man ikke kan begynde på produktionsskole, hvis  

 man allerede har gennemført en kompetencegivende uddannelse.
Afbrudt eller færdiggjort uddannelse før  

 produktionsskoleophold Uddannelsesbaggrund 1997 1998 1999 2000 2001 2002 Omverden 5,9 4,6 3,6 2,6 3,1 2,9 Grundskole,  

 8-10. klasse 35,1 33,0 30,2 27,2 26,7 22,9 Ikke  

 kompetencegivende almen udd.1) 22,2 32,7 36,8 36,6 33,0 31,9 Almengymnasiale  

 uddannelser 5,5 4,6 4,1 4,7 4,5 4,7 Erhvervsgymnasiale  

 uddannelser 1,8 1,7 1,7 1,9 1,8 2,4 Erhvervsfaglige  

 grundforløb 24,0 18,5 18,3 21,9 25,8 29,3 Erhvervsfaglige  

 hovedforløb 5,3 4,8 5,3 4,9 5,0 5,7 Korte  

 videregående uddannelser 0,1 0,1 0,1 0,1 0,0 0,1 Mellemlange  

 videregående uddannelser 0,1 0,1 0,1 0,1 0,0 0,1 Bacheloruddannelser 0,0 0,0 0,0 0,0 0,0 0,0 Kandidatuddannelser 0,1 0,0 0,0 0,0 0,0 0,0 I alt 100 100 100 100 100 100 1)  

 Tidligere produktionsskoleophold, fri ungdomsuddannelse, højskoleophold o.l.
 Anm:
 For  

 så vidt angår deltagere på kompetencegivende ungdomsuddannelser og mellem  

 lange  

 videregående uddannelser er der alene tale om afbrudte forløb.
 Det  

 har ikke været muligt at opgøre faktiske antal deltagere i tabellen.
 Kilde:  

 Uni-C.
 Det fremgår af tabellen, at den relative andel af deltagerne på  

 produktionsskolerne, som kommer fra afbrudte erhvervsfaglige  

 uddannelsesforløb,  

 er steget i perioden 1997 til 2002. I 1997 udgjorde andelen ca. 29 pct. af  

 deltagere, mens andelen i 2002 udgjorde ca. 35 pct.
I 2002 kom ca. 23 pct. af produktionsskoledeltagere fra  

 grundskolen mod tilsvarende ca. 35 pct. i 1997. Endvidere havde ca. 32 pct.  

 af  

 deltagerne i 2002 mod ca. 22 pct. i 1997 en ikke-kompetencegivende almen  

 uddannelse bag sig.
Kategorien ikke-kompetencegivende almen uddannelse dækker  

 bl.a. over deltagere, der kommer fra tidligere produktionsskoleophold, den  

 fri  

 ungdomsuddannelse samt højskoleophold, o.l.
 Spørgsmål 44:
Efter hvilke kriterier bliver det vurderet, om en ung tilhører  

 målgruppen, hvem fastlægger kriterierne for denne vurdering, og hvordan  

 udvælges  

 kriterierne, jf.
L 3  svar på spørgsmål 16? Svar:
 Som det fremgår af mit svar på spørgsmål 16, vil der med hjemmel  

 i lov om vejledning om valg af uddannelse blive fastsat nærmere regler om,  

 hvordan Ungdommens Uddannelsesvejledning skal foretage vurderingen, herunder  

 at  

 der skal tilbydes den unge vejledning og udarbejdes en uddannelsesplan.
 Reglerne påtænkes indarbejdet i den gældende bekendtgørelse om  

 vejledning om valg af ungdomsuddannelse og erhverv på en sådan måde, at  

 Ungdommens Uddannelsesvejledning får til opgave at foretage den omhandlede  

 vurdering så vidt muligt i forbindelse med den vejledning, som Ungdommens  

 Uddannelsesvejledning i øvrigt skal give den unge.
 Som jeg har anført i svaret på spørgsmål 41, skal vurderingen  

 bygge på et vejledningsfagligt skøn ud fra den enkelte konkrete  

 vejledningssøgendes behov sammenholdt med de overordnede regler i lov og  

 bekendtgørelse.
 Et af formålene med at gennemføre vejledningsreformen var at  

 etablere en professionel uddannelses- og erhvervsvejledning, hvor den unges  

 personlige forudsætninger inddrages.
Det er derfor væsentligt, at vejlederen besidder tilstrækkelig  

 viden om den enkeltes ressourcer og særlige behov samt de muligheder, der  

 imødekommer disse.
Den omstændighed at Ungdommens Uddannelsesvejledning både  

 vejleder eleverne i folkeskolen og efterfølgende, når de har forladt denne,  

 fremmer intentionen om, at vejledningen gives som sammenhængende forløb og  

 med  

 et tæt kendskab til den unge, således at den unges personlige forudsætninger  

 inddrages.
 Spørgsmål 45:
Hvorfor skal Ungdommens Uddannelsesvejledning have kompetence  

 til at træffe afgørelse med landsdækkende virkning, der ikke kan indbringes  

 for  

 anden administrativ myndighed, på grundlag af den vejledning som Ungdommens  

 Uddannelsesvejledning selv yder, jf.
L 3  svar på spørgsmål 17 og 18? Svar:
 Det er allerede efter vejledningsloven  uden at der har været behov  

 for at etablere en klageadgang  et kommunalt ansvar, at de unge får den  

 bedst  

 mulige vejledning om deres fremtidige muligheder for uddannelse og erhverv.
 Den unge kan til enhver tid anmode kommunalbestyrelsen om at se  

 på afgørelsen fra Ungdommens Uddannelsesvejledning, idet kommunalbestyrelsen  

 og  

 Ungdommens Uddannelsesvejledning udgør den samme administrative myndighed  

  det  

 vil sige, at der vil blive tale om en genoptagelse af sagen.
 Ungdommens Uddannelsesvejledning skal give en sektoruafhængig  

 bred vejledning.
Ungdommens Uddannelsesvejledning er forpligtet til at vejlede  

 den unge i den retning, der bedst tilgodeser den enkelte unges behov, evner  

 og  

 interesser.
Det vil sige, at er der et andet tilbud end et  

 produktionsskoleophold,  

 der i højere grad tilgodeser den enkelte unges behov, skal Ungdommens  

 Uddannelsesvejledning vejlede den unge herom, jf. lov om vejledning om valg  

 af  

 uddannelse og erhverv.
Herudover skal vejledningen af den unge være relevant.
Det vil  

 sige, at hvis Ungdommens Uddannelsesvejledning vurderer, at et  

 produktionsskoleophold ikke har relevans for den pågældende unge, så er  

 Ungdommens Uddannelsesvejledning ikke forpligtet af egen drift til at vejlede  

 den unge herom  ligesom Ungdommens Uddannelsesvejledning ikke er  

 forpligtet  

 til at vejlede den unge om f.eks. uddannelsen til studentereksamen, hvis den  

 unge udtrykker ønske om at blive tømrer, og det ud fra en vejledningsfaglig  

 vurdering ikke er relevant at vejlede den unge om uddannelsen til  

 studentereksamen.
Det er regeringens målsætning, at flest muligt unge får en  

 kompetencegivende ungdomsuddannelse.
Herudover er et af formålene med  

 vejledningen,  

 at vejledningen skal være til gavn for den unge og for samfundet.
 Hvis den unge over for Ungdommens Uddannelsesvejledning udtrykker  

 ønske om at komme på produktionsskole, skal Ungdommens Uddannelsesvejledning  

 naturligvis foretage en vurdering af, om den unge tilhører  

 produktionsskolernes  

 målgruppe  også selvom Ungdommens Uddannelsesvejledning mener, at der  

 er et  

 andet tilbud, der er mere relevant for den pågældende unge.
Hvis den unge efter påbegyndelsen af den aktivitet, som  

 Ungdommens Uddannelsesvejledning har vejledt den unge om, finder ud af, at  

 han  

 eller hun hellere vil på produktionsskole, kan den unge til enhver tid  

 henvende  

 sig til Ungdommens Uddannelsesvejledning og få en vurdering af, om han eller  

 hun tilhører produktionsskolernes målgruppe.
L 3 vil dog samtidig sikre, at  

 Ungdommens Uddannelsesvejledning i sådanne tilfælde  uafhængigt af  

 bestemte  

 sektorinteresser  skal vejlede den unge om, hvorvidt et  

 produktionsskoleforløb  

 vil være hensigtsmæssigt for den unge.
Ungdommens Uddannelsesvejledning står for den sektoruafhængige,  

 brede vejledning.
Hertil kommer, at den unge fortsat på anden måde end gennem  

 vejledningen hos Ungdommens Uddannelsesvejledning har mulighed for selv at  

 blive opmærksom på produktionsskolernes tilbud, bl.a. gennem den nye UG.dk og  

   

 ikke mindst  gennem produktionsskolernes egen markedsføring.
På dette  

 punkt  

 vil L 3 ikke betyde nogen ændring i mulighederne for, at de unge inden for  

 målgruppen bliver opmærksomme på produktionsskolernes tilbud.
L 3 vil heller  

 ikke begrænse produktionsskolernes nuværende muligheder for gennem opsøgende  

 virksomhed blandt de unge og gennem markedsføring at gøre de unge opmærksomme  

 på deres tilbud.
 Jeg finder på den baggrund, at den unges retssikkerhed er betryggende  

 varetaget i den nuværende organisering.
