Arve- og gaveafgift,  

 kombinationssæreje - Arve- og gaveafgiftsspørgsmål ved ægtepagter om  

 kombinationssæreje I en tilkendegivelse af 2. april 1993 meddelte Styrelsen, at det  

 afgørende i relation til gaveafgiftsreglerne er, om det overdragne  

 umiddelbart bliver modtagerægtefællens fuldstændige  

 særeje.
Hvor overdragelsen sker til skilsmissesæreje med  

 forbehold om, at det overdragne skal være den pågældendes  

 fuldstændige særeje, hvis vedkommende bliver længstlevende,  

 udløses følgelig ikke gaveafgift.
 Endvidere meddelte Styrelsen, at der skulle betales arveafgift af  

 halvdelen af længstlevendes skilsmissesæreje, når dette i  

 kraft af ægtepagten overgik til fuldstændigt særeje for  

 længstlevende ved førstafdødes død.
 I tilkendegivelsen tog Styrelsen forbehold om, at spørgsmålet  

 om disse ægtepagters gyldighed i forhold til ægteskabs- og  

 arvelovgivningen henhører under domstolene.
 Efter at Styrelsen blev anmodet om at genoverveje  

 arveafgiftsspørgsmålet, meddelte Styrelsen, fortsat under  

 forbehold for gyldigheden af sådanne ægtepagter, at der ikke er  

 fornøden hjemmel til at kræve arveafgift af de midler, der  

 således i kraft af ægtepagten overføres fra  

 længstlevendes skilsmissesæreje til dennes fuldstændige  

 særeje ved førstafdøde ægtefælles  

 død.
