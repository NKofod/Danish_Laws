Tillægsbetænkning afgivet af  

 Erhvervsudvalget den 6. april 2000 Tillægsbetænkning over Forslag til lov om  

 ændring af lov om værdipapirhandel m.v.
(Regelforenkling, endelig afregning og sikkerhedsstillelse,  

 koncerninterne transaktioner) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til økonomiministeren, som  

 denne har besvaret skriftligt.
 En oversigt over lovforslagets bilag er optrykt som bilag  

 til denne tillægsbetænkning.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis,  

 Centrum-Demokraternes, Det Radikale Venstres, Kristeligt Folkepartis og  

 Frihed 2000 s medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Dansk Folkepartis medlem af udvalget)  

 indstiller lovforslaget til forkastelse.
 Et andet mindretal (Enhedslistens medlem af  

 udvalget) kan ikke medvirke til lovforslagets gennemførelse og vil ved  

 3. behandling stemme hverken for eller imod lovforslaget.
