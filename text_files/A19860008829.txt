 Herved bekendtgøres lov nr. 236 af 6. juni 1968 om forsyningsmæssige  

 foranstaltninger med de ændringer, der følger af lov nr. 197 af 28. maj 1975.
 § 1.  Er der på grund af internationale forhold  

 opstået - eller udsigt til, at der vil opstå - mangel på nødvendige varer,  

 kan industriministeren, for energiforsyningens (* 1) vedkommende med  

 tilslutning af folketingets energipolitiske udvalg og for andre varers  

 vedkommende med tilslutning af et af folketinget nedsat udvalg, fastsætte  

 bestemmelser om anvendelse, fordeling, prisudligning og placering af landets  

 varebeholdninger i det omfang, dette skønnes påkrævet.
Stk. 2.  Såfremt fastsættelsen af bestemmelser efter  

 stk. 1 ikke kan afvente forhandling med udvalget, kan fastsættelsen ske uden  

 tilslutning fra dette.
Udvalget skal da underrettes så hurtigt så muligt.
 Stk. 3.  Bestemmelsen i stk. 2 finder ikke anvendelse  

 med hensyn til fastsættelse af bestemmelser om prisudligning.
 § 2.  Ministeren kan oprette de administrative  

 organer, der er nødvendige til gennemførelsen af foranstaltninger efter § 1,  

 ministeren kan endvidere efter forhandling med indenrigsministeren henlægge  

 dele af administrationen til kommunerne.
 § 3.  Ministeren kan kræve afgivet de oplysninger, der  

 er nødvendige til gennemførelsen af loven og de bestemmelser, som udfærdiges  

 i medfør af loven.
§ 4.  I forskrifter, som udstedes i henhold til loven,  

 kan fastsættes straf af bøde, hæfte eller fængsel i indtil 2 år for  

 overtrædelse af bestemmelser i forskrifterne, medmindre højere straf er  

 forskyldt efter lovgivningen i øvrigt.
For overtrædelser, der er begået af  

 uagtsomhed, kan der dog alene fastsættes straf af bøde.
 Stk. 2.  Den, der undlader rettidigt at meddele de  

 oplysninger, der afkræves ham efter § 3, straffes med bøde.
 Stk. 3.  Er overtrædelsen begået af et aktieselskab  

 el.lign., kan der pålægges selskabet som sådant bødeansvar.
§ 5.  Sager om overtrædelse af forskrifter, der er  

 udfærdiget i medfør af loven, behandles som politisager.
De retsmidler, der  

 omtales i retsplejelovens kap. 68, 69, 71 og 72, finder anvendelse i samme  

 omfang som i sager, det tilkommer statsadvokaten at forfølge.
 § 6.  Loven gælder ikke for Færøerne og Grønland.
Industriministeriet, den 26. februar  

 1986 Ib Stetter / Kate Galle (* 1) Ved oprettelsen af Energiministeriet i 1979 overførtes beføjelserne  

 for de forsyningsmæssige foranstaltninger på energiområdet til dette  

 ministerium.
