 Med dette cirkulære orienteres om de væsentligste af de ændringer, der er  

 en følge af vedtagelsen af Lov om Erhvervsuddannelser og Lov om  

 Arbejdsgivernes Elevrefusion (AER).
1. Lov om Erhvervsuddannelser Lov om Erhvervsuddannelser trådte i kraft den 1. januar 1991, jf. lovbek.  

 nr. 480 af 22. juni 1990 med senere ændringer.
 Samtidig blev Lov om lærlingeforhold og Lov om erhvervsfaglige  

 grunduddannelser ophævet.
 Elever, som ansættes med henblik på at gennemgå en erhvervsuddan-nelse, er  

 omfattet af erhvervsuddannelsesloven.
 Adgang til en erhvervsuddannelse har alle, der har opfyldt  

 uddannelsespligten efter folkeskoleloven.
 I det følgende redegøres for en række af de bestemmelser, som skal  

 iagttages ved ansættelse af elever til en erhvervsuddannelse.
Uddannelsesbekendtgørelser For hver enkelt erhvervsuddannelse har fagets faglige udvalg udarbejdet en  

 uddannelsesbekendtgørelse, hvori redegøres for uddannelsens formål, varighed,  

 opbygning og indhold.
Uddannelsesvej Elever kan vælge skolevejen og starter så med en skoleperiode,  

 hvorefter de indgår en uddannelsesaftale med en praktikvirksomhed, som dækker  

 praktikperioden og de resterende skoleperioder.
 Elever kan også vælge at gå praktikvejen og starte med en  

 uddannelsesaftale med en praktikvirksomhed, som dækker såvel den praktiske  

 som den teoretiske uddannelsestid.
Uddannelsen Uddannelsen er en vekseluddannelse, idet der skiftes mellem  

 skoleun-dervisning og praktikuddannelse.
Skole- og praktikperioderne skal ses  

 som en helhed, og praktikvirksomheden skal tilrettelægge det samlede  

 uddannelsesforløb for eleven således, at praktikuddannelsen understøtter og  

 supplerer skoleundervisningen.
Praktikstedet For at kunne uddanne erhvervsuddannelseselever skal institutionen være  

 godkendt som praktiksted for den pågældende uddannelse.
Ansøgning fås på  

 erhvervsskolen og sendes til det faglige udvalg.
Uddannelsesaftale Blanket til uddannelsesaftale fås på erhvervsskolen og skal være  

 underskrevet senest ved aftaleforholdets begyndelse, hvorefter aftalen sendes  

 til den erhvervsskole, som eleven skal gå på.
Uddannelsesbevis Ved uddannelsens afslutning udsteder praktikvirksomheden et  

 uddannelsesbevis på grundlag af praktikerklæring og skolebevis.
Prøvetid De første 3 måneder af praktiktiden betragtes som gensidig prøvetid, inden  

 for hvilken hver af parterne kan ophæve uddannelsesaftalen uden varsel og  

 grund.
 Blanket fås på elevens skole, hvortil meddelelse om ophævelse også skal  

 sendes.
Forlængelse Uddannelsestiden kan forlænges efter aftale , fx hvis eleven på  

 grund af sygdom har været fraværende i mere end 10 pct. af den fastlagte  

 uddannelsestid.
 Forlængelse med mere end fraværsperioden kræver det faglige udvalgs  

 godkendelse.
 Blanket til brug for oprettelse af tillægsaftale udleveres af  

 erhvervs-skolen.
Uoverensstemmelser Ved uoverensstemmelser efter prøvetiden, skal det faglige udvalg  

 straks underrettes med henblik på undersøgelse af forligsmuligheder.
Opnås  

 der ikke forlig, kan sagen af hver af parterne indbringes for  

 tvistighedsnævnet (Undervisningsministeriet), som kan tilkende den skadelidte  

 erstatning.
Ophævelse Efter prøvetiden kan uddannelsesaftalen kun ophæves ved gensidig aftale,  

 eller såfremt en af parterne i væsentlig grad misligholder sine  

 forpligtelser/aftaler.
Udelukkes en elev fra skoleundervisning, bortfalder  

 uddannelsesaftalen.
II.
Ansættelse og aflønning Ved påbegyndelsen af en praktikuddannelse i en statsinstitution sker  

 ansættelsen i henhold til gældende fællesoverenskomst/organisationsaftale.
 Under sin ansættelse er eleven bl.a. omfattet af følgende regler.
Løn Der ydes overenskomstmæssig løn i hele praktikperioden, altså også under  

 skoleophold i denne periode.
Øvrige ansættelsesvilkår Ud over de vilkår, som måtte være fastsat i overenskomsten, gælder den  

 almindelige lovgivning om arbejdstageres ansættelses- og arbejdsvilkår i det  

 omfang, de er forenelige med uddannelsens formål.
Overarbejde Elever må normalt ikke deltage i overarbejde.
Undtaget herfra er elever i  

 håndværksfag, som er fyldt 18 år.
Ferie Erhvervsuddannelseselever er omfattet af ferielovens regler, men har i det  

 første og andet hele ferieår efter uddannelsesaftalens ikrafttræden  

 ret til 30 dages ferie.
Er ansættelsen sket inden 1. juli i et ferieår, har eleven også ret  

 til 30 dages ferie i dette ferieår.
Har eleven ikke feriegodtgørelse for alle  

 feriedagene, betaler institutionen eleven løn i de resterende dage.
 Er ansættelsen sket 1. juli eller senere, har eleven - hvis institutionen  

 holdes lukket i tiden 1. okt. til 1. maj - ret til højst 6 dages ferie i  

 dette ferieår.
 Der kan ikke afvikles ferie i skoleperioderne.
III.
Lov om Arbejdsgivernes Elevrefusion (AER) Lov nr. 1090 af 23. dec. 1992 om Arbejdsgivernes Elevrefusion trådte i  

 kraft den 1. januar 1993.
Ifølge loven ligestilles offentlige arbejdsgivere nu med private  

 arbejdsgivere.
Det betyder bl.a., at statens institutioner herefter er  

 bidragspligtige og berettiget til at modtage tilskud og refusioner fra AER  

 som nævnt i det følgende.
 Der henvises herved også til Undervisningsministeriets bekendtgørelse nr.  

 107 af 8. marts 1993 om Arbejdsgivernes Elevrefusion.
Hvem omfattes Ifølge § 2 omfatter loven alle arbejdsgivere, der er omfattet af  

 ATP-loven.
Bidrag Det årlige arbejdsgiverbidrag er for 1993 fastsat til 1.500 kr. for hver  

 fuldtidsansat lønmodtager.
Der skal ikke betales for elever og andre  

 uddannelsessøgende samt for een lønmodtager.
Bidraget beregnes af  

 institutionen på grundlag af de samlede ATP-bidrag og opkræves samlet  

 kvartalsvis af AER.
Tilskud Tilskud til praktikpladser ydes efter ansøgning til AER senest den 1.  

 april 1996 for ansættelse af erhvervsuddannelseselever og dermed  

 ligestillede, der i perioden 1. juli 1992 - 31. dec. 1995 er påbegyndt en  

 praktikuddannelse på grundlag af en skriftlig aftale, og som modtager løn fra  

 arbejdsgiveren i praktiktiden.
Tilskuddet for 1993 er 20.000 kr. pr. elev og 16.000 kr. årligt for 1994  

 og følgende år.
Ved elevansættelser henholdsvis ophør i løbet af kalen-  

 deråret ydes tilskuddet forholdsmæssigt.
 Tilskud ydes kun, såfremt det aftalte uddannelsesforhold er på mindst 3  

 mdr., og det er i øvrigt en betingelse, at der ikke er sket ophævelse in-den  

 prøvetidens udløb.
Refusion af løn Til arbejdsgivere, der udbetaler løn til erhvervsuddannelseselever og  

 dermed ligestillede under obligatoriske skoleophold i praktiktiden, yder AER  

 lønrefusion.
Refusion ydes ikke, såfremt eleven som et led i skoleopholdene  

 udfører produktivt arbejde for arbejdsgiveren, der modsvarer den udbetalte  

 løn.
 Lønrefusionen er i årene 1993-95 følgende:
Den særlige sats for voksne elever gælder alene elever, der ved  

 uddannelsesaftalens påbegyndelse er fyldt 19 år, og i det sidste år forud for  

 uddannelsesaftalens påbegyndelse har været beskæftiget eller arbejdssøgende  

 som specialarbejder mv.
Det er endvidere en betingelse, at der i praktiktiden  

 mindst ydes specialarbejderløn.
Refusion af befordringsudgifter Til arbejdsgivere, der har afholdt de udgifter til befordring, som  

 er-hvervsuddannelseselever og dermed ligestillede har haft i forbindelse med  

 skoleophold, yder AER efter begæring refusion med indtil 80 pct. af de  

 afholdte udgifter.
 Tilskuddet beregnes på grundlag af de afholdte udgifter, dog højst af  

 udgifterne til billigste befordring med offentlige befordringsmidler.
IV.
Finansministeriets aftale om befordringsgodtgørelse Ifølge Finansministeriets cirkulærer af 8. aug. 1991 (APD nr. 73/91) og af  

 2. marts 1992 (APD nr. 19/92) er der med centralorganisationerne indgået  

 aftale om, at der til erhvervsuddannelseselever ansat i en statsinstitution,  

 som aflønnes efter overenskomster indgået med en organisation under CFU's  

 forhandlingskompetence, det vil sige en organisation, som er tilsluttet enten  

 Statsansattes Kartel (StK), Statstjenestemændenes Centralorganisation II (CO  

 II), Tjenestemænds og Overenskomstansattes Kartel (TOK) eller Akademikernes  

 Centralorganisation (AC), skal ydes godtgørelse for udgifter til transport til/fra skole.
Godtgørelsen omfatter udgifter til befordring den nærmeste vej fra  

 bopæl/indkvarteringssted/lærested til skolen og tilbage.
Der kræves en  

 forudgående godkendelse fra tjenestestedet.
 Godtgørelse ydes, såfremt følgende betingelser er opfyldt:
 * Det er en betingelse, at den samlede skolevej (hen- og tilbagerejsen)  

 udgør mindst 20 km, og at eleven ikke kan deltage i undervisningen på en  

 nærmereliggende skole.
 * Er befordring mellem flere undervisningsafdelinger af en skole nødvendig  

 inden for samme dag, ydes der godtgørelse uanset afstand.
* Der skal i videst muligt omfang anvendes offentlige transportmidler, og  

 i så fald godtgøres de faktiske udgifter.
Anvendes - efter godkendelse - eget  

 transportmidel, ydes der en godtgørelse på 40 øre pr. kørt km.
 * Til indkvarterede elever ydes der en godtgørelse af befordringsudgifter  

 for udrejsen til og hjemrejsen fra skole/indkvarteringssted til bopæl,  

 såfremt den samlede afstand (hen- og tilbagerejsen) udgør mindst 20 km.  

 Ligeledes ydes der befordringsgodtgørelse for rejser mellem  

 skole/indkvarteringssted og bopæl i forbindelse med weekends, påske og  

 juleferie, såfremt den samlede afstand er mindst 20 km.
Såfremt betingelserne for ydelse af godtgørelse er opfyldt, udbetales  

 godtgørelsen af den statsinstitution, hvor eleven er ansat.
Godtgørelsen er  

 skattepligtig.
 Cirkulærerne af 8. aug. 1991 (APD nr. 73/91) og 2. marts 1992 (APD nr.  

 19/92) ophæves hermed.
København, den 6. april 1993 Finansministeriet Administrations- og Personaledepartementet P.M.V.
 E.B.
