(Til samtlige lærerseminarier, samtlige  

 amtsråd og kommunalbestyrelser, skolekommissioner  

 og skolenævn i kommuner med faste øvelsesskoler) Hermed følger cirkulære af 21. november 1985 om aflønning, afspadsering af  

 overtimer, afvikling af undertimer og overtimebetaling for skoleinspektører  

 og viceskoleinspektører, lærere i lønrammerne 18/26 samt praktiklærere i  

 lønrammerne 13/21/23/24 ved faste øvelsesskoler.
 Cirkulæret vil foruden tjenestemænd i staten og folkeskolen finde  

 anvendelse for tjenestemandslønnede ledere og lærere i tilsvarende stillinger  

 ved de til visse seminarier knyttede private øvelsesskoler.
 Praktiklærere, der ikke opfylder de i og i henhold til ministeriets  

 cirkulære af 14. maj 1971, jfr. cirkulære af 21. november 1985, om  

 tjenestetiden for tjenestemandsansatte lærere ved statsøvelsesskolerne og  

 praktiklærere ved de faste kommunale øvelsesskoler m.fl. fastansatte  

 betingelser for et pligtigt timetal på 960 time årlig - eller 24 ugetimer -  

 henføres under de almindelige for tjenestemænd i folkeskolen fastsatte regler  

 om aflønning, afspadsering m.v., således at de for folkeskolens tjenestemænd  

 gældende tjenesteridsregler, sammenholdt med de særlige for undervisning i  

 praktisk skolegerning fastsatte reduktionsbestemmelser, lægges til grund for  

 timetalsberegningen.
 Ved overgang fra et pligtigt timetal på 24 til 27 ugentlige timer, f.eks.  

 i medfør af bortfald af praktikundervisning, eller omvendt fra 27 til 24  

 ugentlige timer må der foretages en tilsvarende omregning af de timer, der  

 skal indgå i afspadseringsordningen.
 Det særlige vederlag (tillæg) for praktikundervisning på faste og  

 supplerende øvelsesskoler udbetales som hidtil i tilknytning til den afholdte  

 undervisning, selvom en eventuel timereduktion indregnes på et senere  

 tidspunkt i medfør af afspadseringsreglerne.
 Aftalen har virkning fra 1. august 1983.
 P.m.v.
 e.b.
Jette Lou fm.
