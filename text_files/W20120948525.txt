Pressenævnets kendelse i sag nr. 12-70-00331 Resumé Klager  en person  klagede over radioprogrammet Forfra med Jeppesen i Radio24syv.
 Pressenævnets begrundelse og afgørelse:
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i radioen.
Radio24syv er således ikke forpligtet til at lade [Klager] deltage i radioprogrammet.
Klagen afvises uden realitetsbehandling, jf. medieansvarsloven § 43, stk. 2, nr. 1.
 [Klager] har klaget til Pressenævnet over radioprogrammet Forfra med Jeppesen i Radio24syv den 14. september 2012, idet han mener, at god presseskik er tilsidesat.
[Klager] har til støtte for klagen bl.a. anført, at han skulle have medvirket i programmet, men at han ikke blev stillet igennem, da han sad klar i et af radiokanalens studier.
Alligevel udtalte værten i radioudsendelsen, at:
Vi har åbent studie i dag, og det betyder, at, ja, det er jer derude, der har tilmeldt jer, og I har fået otte minutter hver, og det betyder også, at det er lidt nervepirrende.
En af de mest nervepirrende ting er selvfølgelig, hvis folk ikke dukker op, eller hvis vi ikke kan komme igennem til folk, og det er det, der er sket nu. [Klager] har oplyst, at han ikke nævnes i programmet.
 Radio24syv oplyste efter programmet bl.a. følgende:
Grunden til at du ikke kom igennem i Jeppesens program i fredags var en klar og fast beslutning fra kanalledelsen om, at interne løn og arbejdsvilkår ikke skal diskuteres i radioens sendetid. Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Martin Lavesen, Hans Peter Blicher, Ulrik Holmstrup og John Meinert Jacobsen.
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i radioen.
Radio24syv er således ikke forpligtet til at lade [Klager] deltage i radioprogrammet.
Klagen afvises uden realitetsbehandling, jf. medieansvarsloven § 43, stk. 2, nr. 1.
 Afgjort den 9. oktober 2012.
