 Arbejdsformidlingen havde bevilget orloven på trods af, at  

 socialforvaltningen på orlovsansøgningen havde svaret  

 "nej" til spørgsmålet om, hvorvidt  

 pågældende var omfattet af den personkreds af  

 kontanthjælpsmodtagere, der kunne bevilges orlov.
 Efterfølgende gjorde socialforvaltningen Arbejdsformidlingen  

 opmærksom på, at orlovsansøgningen var fejlagtigt  

 godkendt, idet ansøgeren ikke opfyldte beskæftigelseskravet for  

 kontanthjælpsmodtagere.
 Arbejdsformidlingen traf derefter den 14. april 1997 afgørelse om,  

 at bevillingen skulle tilbagekaldes med virkning fra den 1. marts 1997.  

 På dette tidspunkt var orlovspersonen imidlertid rejst til udlandet for  

 at afholde den bevilgede børnepasningsorlov.
 Ankenævnet fandt, at betingelserne for den bevilgede orlov ikke var  

 opfyldt på bevillingstidspunktet, og at orloven derfor kunne  

 tilbagekaldes med hjemmel i almindelige retsgrundsætninger om bristede  

 forudsætninger.
 Med henvisning til at den fejlagtige bevilling hverken skyldtes ukorrekte  

 oplysninger fra orlovspersonen eller ændringer i de forhold, som  

 forelå på bevillingstidspunktet, men alene fejl fra  

 Arbejdsformidlingens side ved behandlingen af ansøgningen, fandt  

 ankenævnet, at bevillingen først kunne tilbagekaldes med  

 virkning fra det tidspunkt, hvor meddelelsen om tilbagekaldelsen måtte  

 anses for at være kommet frem til orlovspersonen.
 Ankenævnet lagde herved vægt på, at orlovspersonen med  

 bevillingen modtog en begunstigende afgørelse, som ikke var  

 åbenbart urigtig for hende, og som hun derfor indrettede sig i tillid  

 til.
 Ankenævnet fandt herefter, at bevillingen skulle tilbagekaldes med  

 virkning fra den 15. april 1997, hvor Arbejdsformidlingens afgørelse  

 om tilbagekaldelsen dateret den 14 april 1997 under normale  

 omstændigheder måtte antages at være kommet frem til  

 orlovspersonen.
Tidspunktet for tilbagekaldelse af  

 orlovsbevilling Kontanthjælpsmodtageren ansøgte i slutningen af  

 januar 1997 om børnepasningsorlov for kontanthjælpsmodtagere i  

 perioden 1. marts 1997 til 1. marts 1998. På den foreliggende kopi af  

 ansøgningsblanketten er det ikke muligt at se  

 kontanthjælpsmodtagerens underskrift og datering af  

 orlovsansøgningen.
 Socialcentret svarede på ansøgningsblanketten ANej@  

 til spørgsmålet om, hvorvidt pågældende var omfattet  

 af den personkreds af kontanthjælpsmodtagere, der kunne bevilges orlov,  

 og tilføjede: AForudsat  

 ingen ændringer@ og A- beskæftigelse@.
 På trods af socialcentrets oplysninger bevilgede Arbejdsformidlingen  

 den 20. februar 1997 orlov til børnepasning i 52 uger i perioden 1.  

 marts 1997 til 1. marts 1998 til kontanthjælpsmodtageren, hvilket  

 formidlingen meddelte hende i brev af 20. februar 1997.
 Den 28. februar 1997 skrev Socialcentret til Arbejdsformidlingen, at  

 orlovsansøgningen var fejlagtigt godkendt, idet  

 kontanthjælpsmodtageren ikke opfyldte beskæftigelseskravet for  

 kontanthjælpsmodtagere.
 Arbejdsformidlingen traf  

 afgørelse den 14. april 1997.Ved denne afgørelse meddelte  

 Arbejdsformidlingen, at orlovsbevillingen blev tilbagekaldt fra den 1. marts  

 1997.
 Arbejdsformidlingen henviste til ' 74, stk. 3, i Arbejdsministeriets  

 bekendtgørelse nr 1169 af 21. december 1995 om orlov til uddannelse,  

 sabbat og børnepasning.
Arbejdsformidlingen begrundede sin afgørelse med, at Socialcentret  

 til formidlingen havde oplyst, at orlovsansøgningen fejlagtigt var  

 blevet godkendt.
Arbejdsformidlingen henviste herved til, at det var en  

 betingelse for at få børnepasningsorlov, at kommunen indstillede  

 dertil, og at ansøgeren var omfattet af den personkreds af  

 kontanthjælpsmodtagere, der kunne bevilges orlov.
 I klagen til ankenævnet af 10. maj 1997 oplyste nevøen, at  

 han indankede formidlingens afgørelse på vegne af  

 kontanthjælpsmodtageren, der var bortrejst til udlandet i forbindelse  

 med børnepasningsorloven.
 Nevøen anførte, at kontanthjælpsmodtageren, efter at  

 hun den 20. februar 1997 havde modtaget meddelelse om, at  

 orlovsansøgningen var godkendt, var rejst til udlandet i begyndelsen  

 af marts måned 1997 for at afholde orloven.
 I sine bemærkninger til  

 klagen henviste Arbejdsformidlingen til brev fra Socialcentret, hvori det  

 oplyses, at orlovsansøgningen var fejlagtigt godkendt, da  

 beskæftigelseskravet for kontanthjælpsmodtagere ikke var  

 opfyldt.
 På sekretariatets  

 forespørgsel oplyste Socialcentret i brev af 29. august 1997, at  

 Arbejdsformidlingen havde bevilget orloven, uanset at socialcentret på  

 kontanthjælpsmodtagerens ansøgningsblanket havde anført,  

 at hun ikke var omfattet af den personkreds af kontanthjælpsmodtagere,  

 der kunne bevilges orlov.
Socialcentret henviste til betingelsen ' 1, stk. 3, i Socialministeriets  

 bekendtgørelse nr. 157 af 10. marts 1995 om orlovsydelse til  

 kontanthjælpsmodtagere og om fradrag i orlovsydelse, der udbetales af  

 kommunerne.
Denne betingelse (beskæftigelse af et vist omfang inden for  

 de seneste 3 år) opfyldte kontanthjælpsmodtageren ikke, og  

 bevillingen var derfor givet på et forkert grundlag, hvilket  

 socialcentret orienterede Arbejdsformidlingen om med opfordring til, at  

 formidlingen tilbagekaldte bevillingen.
