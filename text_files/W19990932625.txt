Kendelse fra Pressenævnet i sag nr.  

 26/1999 En mand har klaget til Pressenævnet over, at  

 Berlingske Tidende ikke har givet ham lejlighed til ved et genmæle at  

 svare på en kronik bragt den 19. februar 1999.
 Klageren har videre anført, at bladets  

 forsøg på at ændre hans holdninger, før han kan  

 få noget optaget i bladet, er i strid med god presseskik.
 Kronikken, der blev bragt den 19. februar 1999, var  

 skrevet af  Henrik  Stevnsborg og havde følgende overskrift og  

 indledning:
"Kronik: 20 millioner døde sætter  

 unægtelig dét regime i relief, for hvilket "Hesten"  

 kæmpede hele livet Hesten alias [klagers fars navn]" Kronikken gennemgik indledningsvis [klagers fars navn]s  

 liv og aktiviteter som partitro kommunist.
I artiklen blev beskrevet,  

 hvorledes tyskerne under 2. Verdenskrig stillede krav om internering af alle  

 ledende og spionage- og sabotagemistænkte kommunister, og at [klagers  

 fars navn] havde stillet sig i spidsen for BOPA (Borgerlige Partisaner).
 Herefter hed det bl.a. i artiklen:
" Om BOPA   "en af Europas medst handlekraftige  

 sabotagegrupper under Anden Verdenskrig"   skrev "Hesten"s søn,  

 journalist [navn], i 1982 en bog, der samtidig er et æresminde for  

 faderen.
Sammen med historikeren  Thomas  Clausen udgav [navn] i 1994  

 endvidere bogen "De Forvarede", og også hér findes [klagers fars  

 navn]s historie blandt de 90, "tilfældigt" udvalgte portrætter af  

 "politiske fanger" i Danmark 1941-45. I begge bøger er det [navn]  

 magtpåliggende at fremstille dansk politi i det dårligst  

 tænkelige lys.
 De politiske fanger i almindelighed   og faderen i  

 særdeleshed   fremstår derimod som sagesløse ofre for  

 dansk politis blodtørst.
Som det fremgår ovenfor, kan man sige meget om  

 fader, [klagers fars navn], alias "Hesten"   men nogen helt  

 "almindelig borger" var han nu ikke, og det var ikke, fordi han skyldte en  

 plovmand i skat, at dansk politi eftersøgte ham, da han var brudt ud  

 af Horserødlejren.
Nej, [klagers fars navn] var ledende kommunist, og  

 således i den kategori af personer, som tyskerne havde krævet  

 og de danske politikere accepteret   at dansk politi skulle anholde.
Politiets eftersøgning af faderen har  

 forståeligt nok sat sig spor i [navn]s erindring.
I BOPA-bogen  

 fortæller han: "Da jeg fyldte atten år i august 1942 blev vor  

 baggårdslejlighed i Adelgade i det indre København stormet af  

 seks betjente ad hovedtrappen og seks ad køkkentrappen.
 Politiet var overbevist om, at [klagers fars navn]  

 måtte aflægge fødselsdagsvisit, men da de ikke fandt ham,  

 blev min mor taget med til Politigården til mange timers  

 forhør". Samme historie har [navn] fortalt i magasinet Giraffen den 7.  

 juni 1992 og igen i et læserbrev i Politiken den 19. marts 1994   dog  

 med den interessante ændring, at der nu står otte betjente  

 på hovedtrappen og otte andre på køkkentrappen. 12  

 betjente? Eller 16? [navn] er på tilsvarende usikker grund, når  

 han i et debatindlæg her i avisen den 9. februar d.å. vil  

 diskutere politi, kommunister   og tal. (I De Forvarede, s. 13 sættes  

 tallet ellers til 66). Men politiet tog hele 339, påstår han.
Anledningen til [navn]s debatindlæg er min kronik  

 fra den 5. februar, ligeledes her i avisen.
I kronikken skrev jeg, at  

 tyskerne var i besiddelse af dansk registerstof vedrørende 63  

 kommunister, og at i alt 412 blev anholdt i perioden mellem 22. juni og 22.  

 august 1941, den dato hvor kommunistloven blev vedtaget.
Af de 412 anholdte  

 blev de 295 interneret, de 117 sat på fri fod.
Men jeg understregede  

 også, at der ikke var tale om en bestemt tysk kommunist-kvote.
For  

 tyskerne krævede alle ledende og alle spionage- og  

 sabotagemistænkte danske kommunister, hvad enten der måtte vise  

 sig at være 50 sådanne   eller 500. Alligevel jonglerer [navn]  

 videre med sine forkerte tal.
Man spørger sig selv: Kan [efternavn]  

 læse? Og skal [navn] partout diskutere tal fra besættelsestiden,  

 ville det være velgørende, om han huskede de mere end 2.000  

 politimænd, som blev deporteret efter 19. september 1994, og hvoraf 81  

 døde i tysk KZ-lejr.
Eller   endnu bedre   han kunne forholde sig til den  

 aktuelle debat om antallet af ofre for Stalins terror.
Det er muligt, at de  

 54 millioner, der har været fremført, er ren  

 koldkrigspropaganda; men "selv" et mere ædrueligt tal i  

 størrelsesordenen 20 millioner døde sætter  

 unægtelig dét regime i relief, for hvilket "Hesten"  

 kæmpede hele livet." Klageren anmodede herefter bladet om at bringe en kronik,  

 hvori han knap 4 sider fremførte sin holdning til den offentliggjorte  

 kronik samt fremkom med yderligere oplysninger om anholdelsen af ledende  

 politifolk.
 Bladet afviste at bringe klagerens kronik og  

 anførte bl.a.:
"En debat forudsætter jo en vis form for udvikling,  

 så læserne fornemmer en dialog.
Jeg har gennem de sidste år  

 fulgt debatterne omkring politiets virksomhed, BOPA og andre aktiviteter  

 under krigen i dagspressen og bl.a. i det blad, som  Frede  Flitgaard  

 redigerer, og hvor du også skriver.
Jeg må desværre sige, at debatten ikke flytter  

 sig meget.
Det  Henrik  Stevnsborg med stor rette påpeger er, at  

 kommunisterne var en fare og der var god grund til, at de danske myndigheder  

 således anså dem for en fare.
Dertil kommer, at du og  Frede  Klitgaard i jeres blad  

 fører jer frem med en så hadsk tone overfor anderledes  

 tænkende, at jeg ikke viger tilbage for at betegne den, som den sidste  

 rest af "stalinisme" i Danmark.
Jeg synes kort sagt ikke, at din artikel  

 bringer noget nyt frem og du tager heller ikke  Stevnsborgs udfordring  

 alvorligt.
Hvis du imidlertid skulle tage denne udfordring op og  

 seriøst eftertænke den apologetiske linie du har klynget dig til  

 i forhold til kommunisterne, så vil jeg med glæde trykke din  

 artikel." Klageren har klaget over, at han ikke har fået  

 lejlighed til at svare på kronikken til trods for, at kronikken  

 indebærer et voldsomt personangreb mod ham.
Klageren har videre klaget over det umiskendelige  

 forsøg fra bladets side på at ændre klagerens holdninger,  

 før han kan få optaget noget i bladets spalter.
Klageren har i  

 den forbindelse anført, at han i sine snart 40 år som journalist  

 ikke tidligere har været ude for et så åbenlyst  

 forsøg på, at en læser skal iklæde sig sæk og  

 aske og sige undskyld for sin hidtidige politiske holdning.
 Bladet har i en udtalelse anført, at klagerens  

 kronik på ingen måde kan henføres under begrebet  

 genmæle, således som det er formuleret i medieansvarslovens §§  

 36-40.
 Bladet har videre anført, at klagerens  

 kronikforslag er rent historisk og ikke bringer debatten videre.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Ole Askvig.
 Pressenævnet udtaler:
Pressenævnet bemærker indledningsvis, at ordet  

 genmæle i medieansvarsloven anvendes som betegnelse for den korrektion  

 af forkerte faktiske oplysninger, som sker på initiativ af den,  

 der er blevet forkert omtalt i et medie.
Det er ikke muligt at få  

 genmæle over for vurderinger og kommentarer.
Klageren er derfor ikke  

 berettiget til et genmæle over for kronikken og klagerens kronikforslag  

 kan heller ikke betegnes som et genmæle.
Over for bladets afvisning af at bringe klagerens  

 kronikforslag udtaler Pressenævnet, at et medie er berettiget til  

 når der ikke er tale om et genmæle   at afvise indlæg fra  

 læserne.
Det var derfor ikke i strid med god presseskik, når  

 bladet afviste at bringe klagerens svarkronik.
 Afsagt den 14. april 1999.
