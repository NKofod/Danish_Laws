Nr BTB 63 Betænkning over Forslag til folketingsbeslutning om oprettelse af  

 naturkatastrofefond   

 Nr B 63 1989-90, 1. samling Afgivet af Trafikudvalget Afgivet: 19900503 Udvalget har behandlet beslutningsforslaget i en række møder og har herunder stillet spørgsmål til industriministeren, som denne har besvaret skriftligt.
Herefter indstiller udvalget beslutningsforslaget til vedtagelse  

 uændret.
I denne forbindelse henviser udvalget til industriministerens  

 svar på spørgsmål 1, der er optrykt som bilag til betænkningen, og udvalget  

 konstaterer med tilfredshed, at industriministeren er indstillet på at  

 udarbejde lovforslag til fremsættelse i næste folketingsår.
Udvalget er  

 opmærksom på, at der under udarbejdelsen af lovforslaget skal tages stilling  

 til mange tekniske problemer, og at en løsning af disse eventuelt også kan  

 betyde fravigelse af beslutningsforslagets ordlyd.
Industriministeren har i svaret på spørgsmål 1 allerede påpeget en række  

 problemer, der bør afklares.
Udvalget finder, at der bør etableres en  

 forsikringslignende ordning omfattende alle ejendomme, herunder sommerhuse og  

 ejendomme, der er forsikret i udlandet.
Udvalget finder det væsentligt, at  

 der indgår en selvrisiko i ordningen, hvis størrelse skal være afhængig af de  

 foranstaltninger, ejerne selv træffer til forebyggelse af skader.
Ikast (KF) Helge Adam Møller (KF) Aagaard (KF) Svend Heiselberg (V)  

 Helge Sander (V) Ernst B.
Schmidt (FP) Larsen-Ledet (RV) nfmd.
Arne  

 Melchior (CD) Inger Stilling Pedersen (KRF) J.
K.
Hansen (S) fmd.
Tove  

 Lindbo Larsen (S) Helge Mortensen (S) Jimmy Stahr (S) Stavad (S) Søgaard (S)  

 Tommy Dinesen (SF) Ole Henriksen (SF) Bilag Udvalgets spørgsmål til industriministeren og dennes besvarelse heraf Spørgsmål:
 Der udbedes en udtømmende liste over de spørgsmål, der efter ministeriets  

 opfattelse skal afklares, før beslutningsforslaget kan danne grundlag for en  

 kommende lovgivning.
 Svar:
Allerede efter stormflodskatastrofen i 1981 blev der nedsat et udvalg  

 bestående af embedsmænd fra flere ministerier samt forsikringserhvervet til  

 at se på de problemer, indførelsen af en stormflodsforsikring i form af en  

 fond ville medføre.
Udvalget afgav betænkning i 1984, hvori man udtalte, at  

 en forsikringsdækket ordning kun kunne gennemføres, hvis det ved lov blev  

 gjort obligatorisk for alle brandforsikringstagere at bidrage til en sådan  

 forsikring.
Samtidig gjorde man opmærksom på, at det var et klart brud på  

 forsikringstanken tvangsmæssigt at pålægge et stort antal forsikringstagere  

 at bidrage til at dække skader, som de sandsynligvis aldrig selv ville komme  

 ud for.
 Denne betænkning samt en efterfølgende redegørelse fra daværende  

 trafikminister Arne Melchior er grunden til, at man ikke hidtil i  

 lovgivningen har grebet ind, men både ved stormflodskatastrofen i 1981 og i  

 år har søgt at løse problemerne ved tildeling af statslige og kommunale  

 godtgørelser.
 En stormflodsforsikring eller -fond rejser således en række komplicerede  

 problemer, og en udtømmende belysning heraf vil forudsætte et nærmere  

 udredningsarbejde, der kan belyse, hvorledes en ordning kan etableres og  

 virke.
 En række problemstillinger skal imidlertid helt sikkert afklares, før en  

 lovgivning kan gennemføres.
 Blandt disse kan nævnes:
 1. Hvilke forsikringer skal ordningen knytte sig til? Den kombinerede  

 ejendomsforsikring, bygningsforsikringen eller bygningsbrandforsikringen.
2. Skal der også ske dækning af skade på løsøre og biler? Skal bidragene  

 kun opkræves i tilknytning til forsikringer, der dækker skader på disse  

 formuegoder? 3. Skal der ske dækning af skade på sommerhuse? 4. Skal der være selvrisiko, hvor der ikke er søgt skadesforebyggelse? 5. Hvad skal der forstås ved en stormflod? Ikke enhver oversvømmelse skal  

 kunne komme ind under en dækning.
 6. Hvad med forsikringer tegnet i udlandet? Det skal i den forbindelse  

 nævnes, at EF-Kommissionen er fremkommet med tanker om, at der eventuelt bør  

 stoppes for medlemslandenes mulighed for at indføre yderligere lovpligtige  

 forsikringer.
Som det fremgår af ovenstående, er der tale om mange komplicerede  

 spørgsmål.
Det er min intention i samarbejde med forsikringserhvervet at  

 udarbejde et forslag til en ordning til fremsættelse i Folketinget snarest  

 muligt.
