Skriftlig fremsættelse (15. november  

 2000) Forskningsministeren (Birte Weiss):
 Herved tillader jeg mig for Folketinget at  

 fremsætte:
 Forslag til lov om Danmarks Tekniske Universitets.  

 (DTU) overgang til selveje.
(Lovforslag nr.
L 116).
Universitetsloven af 1999 var  

 båret af en bestræbelse på at kunne imødekomme det  

 enkelte universitets ønske om individuel organisering.  

 Universitetsloven er således en ramme, som giver mulighed for en rig  

 variation af styrelsesindretninger.
Danmarks Tekniske Universitet har  

 ønsket at benytte denne mulighed og har overfor Forskningsministeriet  

 ansøgt om at blive et selvejende universitet.
Danmarks Tekniske Universitet er et erhvervsrettet  

 universitet.
Universitetets mål er at levere sit bidrag til  

 grundforskning og til, at dansk erhvervsliv fortsat kan være i front i  

 en verden, hvor viden og innovation spiller en stadigt stigende rolle.
Derfor  

 skal studiemiljøerne tiltrække studerende, der kan matche de  

 deraf afledte krav, og universitetets forskning skal skabe grundlaget for den  

 erhvervsudvikling, der er så betydningsfuld for dansk  

 velfærd.
Det er forventningen, at lovforslaget om DTUs overgang til  

 selveje kan medvirke til at skabe nye, attraktive studiemiljøer, som  

 kan tiltrække flere studerende og styrke forskningen inden for de  

 teknisk - naturvidenskabelige fagområder i et tæt samarbejde med  

 erhvervslivet.
Lovforslaget giver mulighed for, at DTU kan påbegynde en  

 tiltrængt modernisering af DTU samtidig med, at DTU får  

 øgede frihedsgrader i forvaltningen af kapitalapparatet.
Lovforslaget opstiller rammerne for DTUs kapitalforhold og  

 tilskudsforvaltning ved overgang til selvejende institution.
DTU vil fortsat  

 være omfattet af universitetsloven med de afvigelser, der følger  

 af lovforslaget.
Det vil sige, at konsistorium og det interne akademiske  

 demokrati opretholdes.
 I forbindelse med selvejet vil der være behov for en  

 række dispensationer i henhold til universitetslovens bestemmelser.  

 Universitetet vil fortsat være en del af den offentlige forvaltning.  

 Som konsekvens af overgangen til selveje vil den øverste myndighed  

 på DTU blive en bestyrelse, som ansætter en rektor til at  

 varetage den daglige ledelse.
 Idet jeg i øvrigt henviser til lovforslaget med  

 bemærkninger, tillader jeg hermed at anbefale lovforslaget til  

 velvillig behandling i det høje Ting.
