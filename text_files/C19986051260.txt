Vejledning om behandling med blod,  

 blodkomponenter og visse blodderivater samt forholdsregler mod komplikationer  

 herved Forord Formålet med vejledningen er at tilvejebringe  

 grundlaget for en rationel og sikker anvendelse af blod, blodkomponenter og  

 blodderivater og at formindske den risiko for overførsel af smitsomme  

 sygdomme og andre komplikationer, der er forbundet hermed.
 Vejledningen erstatter Sundhedsstyrelsens vejledning af  

  1. august 1989 om forholdsregler mod overførsel af smitsomme sygdomme  

 med blod og blodkomponenter.
 Vejledningen er udarbejdet i samarbejde med  

 Sundhedsstyrelsens Transfusionsmedicinske Råd.
Indholdsfortegnelse 1.
Definition af blodkomponenter, blodderivater og  

 blodprodukter 2.
Lovgivningsmæssigt grundlag for anvendelse af  

 blodprodukter 3.
Sikkerhedsforanstaltninger 3.1.
Blodbankernes sikkerhedsforanstaltninger 3.2.
De kliniske afdelingers sikkerhedsforanstaltninger 4.
Hvorfor anvende blodkomponenter og  

 blodderivater? 5.
Behandling med erytrocytter 5.1.
Generelle indikationer for behandling med  

 erytrocytter 5.1.1 Akut blodtab 5.1.2.
Anæmi af anden årsag 5.2.
Specifikke indikationer for behandling med  

 erytrocytter 5.3.
Bivirkninger ved transfusion med erytrocytter 5.4.
Særlige forhold 6.
Behandling med trombocytter 6.1.
Generelle indikationer for behandling med  

 trombocytter 6.2.
Specifikke indikationer for behandling med  

 trombocytter 6.3.
Bivirkninger ved behandling med trombocytter 6.4.
Særlige forhold 6.5.
Kontraindikationer  mod behandling med trombocytter 7.
Behandling med frisk frosset plasma (FFP) 7.1.
Specifikke indikationer for behandling med FFP 7.2.
Bivirkninger 8.
Blodderivater 9.
Blodkomponent- og blodderivatterapi i praksis 9.1.
Akut, større blødning 9.2.
Tab eller mangel på plasmaproteiner 1.
DEFINITION AF BLODKOMPONENTER, BLODDERIVATER OG BLODPRODUKTER Ved blodkomponenter forstås de dele af  

 blodet, som separeres med konventionel blodbankteknik, dvs. erytrocytter,  

 leukocytter, trombocytter og plasma.
 Ved blodderivater forstås industrielle  

 produkter fremstillet ud fra plasma fra flere donorer, fx albumin og  

 antitrombin.
 Blodprodukter er en fælles betegnelse for  

 blod, blodkomponenter og blodderivater.
 2.
LOVGIVNINGSMÆSSIGT GRUNDLAG FOR ANVENDELSE AF  

 BLODPRODUKTER Blodprodukter betragtes som lægemidler, og reglerne  

 for produktion følger af lov nr. 327 af 26. juni 1975 om  

 lægemidler, jf. lovbekendtgørelse nr. 656 af 28 juli 1995  

 (Lægemiddelloven).I medfør af loven meddeler  

 Lægemiddelstyrelsen tilladelse til fremstilling af lægemidler,  

 herunder blodprodukter.
 Lægemiddelloven med hertil hørende  

 cirkulærer, bekendtgørelser og vejledninger fastsætter  

 regler for blodbankerne i deres funktion som lægemiddelproducenter.
 Lægemiddelstyrelsen fører tilsyn med  

 blodbankernes produktion gennem inspektionsordningen, jf.  

 Lægemiddellovens § 9.
 En læges forpligtelse til at udvise omhu og  

 samvittighedsfuldhed omfatter også pligten til at føre journal,  

 jf. bekendtgørelse nr. 632 af 20. juli 1995 af lov om udøvelse  

 af lægegerning (Lægeloven), § 6, stk. 1 og § 13, stk.2. I  

 medfør af Sundhedsstyrelsens cirkulære nr. 235 af 19. december  

 1996 om lægers pligt til at føre ordnede optegnelser  

 (journalføring)og Sundhedsstyrelsens vejledning nr. 236 af 19.  

 december 1996 om lægers journalføring  skal enhver læge,  

 der som led i sin virksomhed foretager undersøgelse og behandling af  

 patienter, føre ordnede optegnelser (journaler).
 Ordination af behandling med blodprodukter skal  

 indføres i journalen med angivelse af indikationen.
 Alle komplikationer som følge af behandling med  

 blodprodukter skal noteres i journalen og skal rapporteres til  

 blodbanken.
 Oplysning om behandling med blodprodukter bør  

 anføres i epikrisen af hensyn til sent optrædende komplikationer  

 (fx tardiv hæmolyse og hepatitis).
 3.
SIKKERHEDSFORANSTALTNINGER 3.1. Blodbankernes sikkerhedsforanstaltninger Alle bloddonorer bliver informeret om risikoen for  

 overførsel af smitsomme sygdomme via blodtransfusion.
Bloddonorerne  

 underskriver ved hver tapning en erklæring om 1) at de mener at  

 være fuldstændig raske 2) ikke har eller har haft malaria,  

 syfilis eller gulsot 3) at have læst den aktuelle donorinformation om  

 AIDS og 4) ikke mener at have været udsat for AIDS-smitte som  

 nævnt i donorinformationen.
 Donorblodet undersøges aktuelt for følgende  

 smittemarkører: antistof mod Human Immundefekt Virus type 1 og 2  

 (anti-HIV-1 og -2), hepatitis B overflade antigen (HBsAg) og antistof mod  

 hepatitis C virus (anti-HCV). Nye donorer undersøges for antistof mod  

 human T-lymfocytotropt virus type I og II (anti-HTLV-I og -II).
Trods disse sikkerhedsforanstaltninger resterer en lille  

 risiko for at blodet kan overføre de virus, der undersøges for.  

 Blod fra nyligt smittede donorer vil ikke give et positivt resultat i de  

 tilgængelige testsystemer.
Donorblodet vil desuden ofte indeholde andre  

 virus (fx cytomegalovirus og Epstein-Barr-virus) ligesom bakteriel  

 kontamination i forbindelse med tapning og produktion kan forekomme.
I akutte, livstruende situationer kan det i enkelte  

 tilfælde være nødvendigt at anvende blod eller  

 blodkomponenter, selv om resultatet af undersøgelse for  

 smittemarkører endnu ikke foreligger.
Hvis sidstnævnte er  

 tilfældet, skal blodbanken skriftligt gøre den for behandlingen  

 ansvarlige læge opmærksom herpå.
3.2. De kliniske afdelingers sikkerhedsforanstaltninger Enhver behandling med blod, blodkomponenter eller  

 blodderivater skal være baseret på en lægelig vurdering af  

 indikationen i det konkrete tilfælde.
Under hensyntagen til den  

 kliniske tilstand skal der herunder altid foretages en afvejning af, om den  

 foreliggende mangeltilstand kan kompenseres gennem anden rationel terapi,  

 således at behandling med blodprodukter eventuelt helt kan  

 undgås.
 Der skal ved alle kliniske afdelinger, som anvender  

 blodkomponenter i patientbehandlingen, forefindes klare instrukser  

 vedrørende regler for udtagning af blodprøver til  

 blodtypebestemmelse og forlig, regler for identitetssikring forud for  

 infusion af blodkomponenter og forholdsregler ved akutte  

 transfusionskomplikationer.
 4.
HVORFOR ANVENDE BLODKOMPONENTER OG  

 BLODDERIVATER? Behandling med blodkomponenter og blodderivater erstatter  

 fuldblod ved alle former for transfusionsbehandling.
Herved opnås en  

 forbedret kvalitet af behandlingen pga. mulighed for en mere rationel  

 behandling, og komplikationsfrekvensen reduceres Hvor der er indikation for behandling med blod, er der  

 næsten altid kun behov for en enkelt eller få  

 komponenter/derivater.
Ved behandling med de enkelte komponenter/derivater  

 vil det være muligt at dosere de pågældende  

 komponenter/derivater optimalt uden uønskede bivirkninger  

 forårsaget af blodets øvrige komponenter.
 Ved opdeling af blodet i komponenter og fremstilling af  

 blodderivater kan blodet desuden udnyttes langt mere effektivt.
 5.
BEHANDLING MED ERYTROCYTTER Erytrocytter findes som følgende produkter:
Erytrocytsuspension Erytrocytter, som er resuspenderet i 100 ml  

 opbevaringsmedium.
Suspensionen indeholder kun få mikroaggregater,  

 få trombocytter, kun lidt restplasma, og leukocytantallet er reduceret  

 med ca. 70%. Erytrocytvolumenfraktionen(EVF) er 0,50-0,70.
Leukocytdepleteret erytrocytsuspension Erytrocytsuspension, som er filtreret gennem et  

 adhæsionsfilter, og hvor mere end 99,9% af leukocytter og trombocytter  

 er fjernet.
Indeholder få ml restplasma.
Af hensyn til kvaliteten  

 bør blodbanksfiltrering foretrækkes frem for filtrering i  

 forbindelse med transfusion.
Vasket erytrocytsuspension Erytrocytsuspension, som er vasket og resuspenderet i  

 isotonisk saltvand.
Bestrålet erytrocytsuspension Erytrocytsuspension c  

 -bestrålet med 25 Gy.
5.1. Generelle indikationer for behandling med erytrocytter Behandling med erytrocytter er kun indiceret, hvis  

 undladelse heraf vil medføre forringelse af patientens tilstand, og  

 hvis der ikke foreligger en anden lige så effektiv  

 behandlingsmulighed.
 Der kan ikke angives generelle nedre grænser for  

 hæmoglobinkoncentrationen, der kan anvendes som indikation for  

 erytrocyttransfusion.
 Ved vurdering af, om der er indikation for  

 erytrocyttransfusion, skal følgende forhold tages i betragtning sammen  

 med relevante laboratorieværdier:
i anæmiens årsag, længde og  

 sværhedsgrad i patientens kliniske tilstand i patientens alder og køn.
 Indikationen for transfusion skal anføres i  

 patientens journal.
 Effekten af behandling med erytrocytter bør  

 kontrolleres ved måling af hæmoglobinkoncentration eller  

 erytrocyt volumenfraktion.
5.1.1. Akut blodtab Ved hypovolæmi som følge af akut,  

 større blodtab foretages primært volumensubstitution med  

 krystalloider og eventuelt syntetiske plasmasubstitutter Afhængig af omstændighederne vil en yngre,  

 rask voksen person som hovedregel kunne tåle et fald i  

 hæmoglobinkoncentrationen til ca. 4,0-4,5 mmol/l, medens ældre  

 personer eller personer, der lider af hjertesygdom eller lungesygdom, kan  

 have behov for erytrocyttransfusion allerede ved væsentligt  

 højere hæmoglobinværdier.
5.1.2. Anæmi af anden årsag Ved kronisk anæmi ses lav  

 hæmoglobinkoncentration, erytrocytvolumenfraktionen (EVF) og lav total  

 hæmoglobin/erytrocytvolumen ledsaget af en kompensatorisk stigning i  

 plasmavolumen.
Transfusion af erytrocytter medfører stigende  

 viskositet af blodet og kan indebære risiko for hjertemæssig  

 belastning.
Substitutionsbehandling anvendes ved mangel på jern,  

 vitamin B12 eller folinsyre.
Andre anæmityper kræver  

 anden specifik behandling (fx immunsuppressiv behandling ved autoimmun  

 hæmolytisk anæmi og erytropoitin ved nyreinsufficiens).
Ved udtalte kliniske anæmitegn er transfusion med  

 erytrocytter indiceret.
Behandlingsmålet er dog ikke normalisering af  

 hæmoglobinkoncentrationen, men afhjælpning af  

 anæmisymptomer.
5.2. Specifikke indikationer for behandling med erytrocytter Erytrocytsuspension Indikationer: Korrektion af erytrocyttab.
Ved akut,  

 større blødning bør der eventuelt  suppleres med frisk  

 frossen plasma og trombocytsuspension.
Leukocytdepleteret erytrocytsuspension Indikationer: Erstatning af erytrocyttab og for at  

 1) hindre eller udsætte nonhæmolytiske, febrile  

 transfusionskomplikationer, 2) hindre immunologisk betinget refraktær  

 trombocytopeni, 3) hindre immunisering mod stærke  

 transplantationsantigener (leukocytantistoffer), der kan vanskeliggøre  

 transplantation af knoglemarv, nyre, hjerte eller lunger, 4) hindre  

 transfusionsoverført cytomegalovirusinfektion.
Mulige indikationer  

 herudover omfatter behandling af patienter, hvor immunmodulation vil kunne  

 øge risiko for infektion, cancerrecidiv og aktivering af HIV  

 infektion.
Vasket erytrocytsuspension Indikation: Erstatning af erytrocyttab hos  

 patienter, der tidligere har haft alvorlige anafylaktiske eller febrile  

 transfusionskomplikationer, samt hos patienter med IgA mangel, der har  

 udviklet anti-IgA.
Bestrålet erytrocytsuspension Indikation: Erstatning af erytrocyttab - for at  

 forhindre graft versus host reaktion - hos patienter med primære eller  

 sekundære immundefekter (herunder præmature samt visse patienter  

 i immunsuppressiv behandling) samt hvis donorblodet stammer fra recipientens  

 slægtninge.
5.3. Bivirkninger ved transfusion med erytrocytter i Akutte hæmolytiske transfusionskomplikationer  

 (skyldes oftest identifikations- og registreringsfejl, der resulterer i  

 AB0-uforligelighed).
i Febrile nonhæmolytiske transfusionskomplikationer  

 (sædvanligvis forårsaget af leukocytter og/eller cytokiner i  

 erytrocytkomponenten). Hos patienter, som har haft gentagne reaktioner, kan  

 disse undgås ved brug af leukocytdepleterede erytrocytkomponenter.
i Allergiske manifestationer.
i Alloimmunisering af en recipient efter tidligere  

 transfusion eller graviditet kan forstærkes ved ny transfusion og  

 resultere i en tardiv hæmolytisk transfusionskomplikation.
Dette  

 gælder også hos recipienter, hvor antistofscreentesten eller  

 forligelighedsprøven før transfusion ikke afslører  

 irregulære antistoffer mod donors erytrocytter.
i Der resterer en minimal risiko for overførsel af  

 visse virus og andre infektiøse agentia, selv om der er foretaget  

 regelret donorselektion og donorscreening.
i Septisk shock er en ekstrem sjælden komplikation,  

 der kan skyldes utilsigtet bakteriel forurening af blodkomponenten fra  

 utensilier eller fra donor.
i Transfusionsinduceret hyperkaliæmi kan ses hos  

 mindre børn og anuriske patienter efter massiv transfusion.
i Hæmosiderose pga. blodtransfusion ses  

 sædvanligvis kun efter transfusion af mere end 100 enheder over en  

 længere periode.
5.4. Særlige forhold IgA mangel Patienter med medfødt IgA mangel kan have anti-IgA  

 antistoffer, der medfører svære anafylaktiske  

 transfusionskomplikationer selv efter transfusion af erytrocytter i  

 opløsninger med lavt indhold af plasma.
I sådanne tilfælde  

 bør erytrocytkomponenten vaskes grundigt med steril 0,9% NaCl  

 før transfusion, eller der bør anvendes blodkomponenter fra  

 IgA-deficiente donorer.
 6.
BEHANDLING MED TROMBOCYTTER Trombocytter findes som følgende produkter:
Trombocytsuspension Trombocytter, som er fremstillet fra én, oftest  

 flere blodportion(er)og resuspenderet i plasma fra samme donor(er) eller  

 trombocytopbevaringsvæske.
Trombocytsuspension fremstillet med celleseparator Trombocytter, som er fremstillet fra én donor ved  

 maskinel celleseparation.
Suspensionen indeholder store mængder af  

 trombocytter, men også varierende mængder leukocytter og  

 plasma.
Leukocytdepleteret trombocytsuspension Trombocytsuspension som er filtreret gennem et  

 adhæsionsfilter og hvor mere end 99,9% af leukocytterne er fjernet.
Af  

 hensyn til kvaliteten bør blodbanksfiltrering foretrækkes frem  

 for filtrering i forbindelse med transfusion.
Bestrålet trombocytsuspension Trombocytsuspension c  

 -bestrålet med 25 Gy.
HLA-udvalgt trombocytsuspension Trombocytsuspension fra donorer, der er HLA-identiske  

 eller HLA-forligelige med recipienten.
6.1. Generelle indikationer for behandling med trombocytter Behandling med trombocytter er indiceret i følgende  

 situationer:
i Symptomer på blødning hos patienter med enten  

 trombocytopeni eller trombocytopati.
i Understøttelse af hæmostase hos patienter med  

 enten trombocytopeni eller trombocytopati, der behandles operativt eller med  

 andre invasive procedurer.
i Profylaktisk anvendelse hos trombocytopene patienter med  

 utilstrækkelig produktion af blodplader.
 Patienter med trombocytkoncentration  

 >50x109/ι udviser  

 sζdvanligvis ikke blødningstendens, heller ikke  

 postoperativt, med mindre andre faktorer bidrager (fx medicin eller klinisk  

 tilstand, der har indflydelse på trombocytfunktionen). Behandling med  

 trombocytter er derfor almindeligvis ikke indiceret.
Trombocytkoncentration < 5x109/ι er associeret med en signifikant  

 ψget risiko for svær blødning.
Behandling med  

 trombocytterer i disse tilfælde næsten altid indiceret.
Behovet for transfusion af trombocytter til patienter med  

 lav trombocytkoncentration (5-20 x109/ι  

 skal baseres pε en klinisk vurdering omfattende flg. faktorer:  

 grundsygdom, feber, infektion, splenomegali og evt. medicinsk behandling  

 associeret med trombocytdysfunktion eller koagulationsforstyrrelser.
 Hos patienter med trombocytopeni pga. nedsat overlevelse  

 af autologe trombocytter (fx immuntrombocytopeni) bør  

 trombocyttransfusion kun gives ved livstruende blødning.
Generelt bør dosis være stor nok til at  

 stoppe blødning eller - hvis der transfunderes profylaktisk - stor nok  

 til at fremkalde en målelig stigning.
Disse krav er sædvanligvis  

 opfyldt ved transfusion af en donorenhed trombocytter (trombocytter fra en  

 blodportion)pr. 10 kg til voksne patienter i løbet af 24 timer eller  

 0,25 donorenheder/kg til nyfødte.
Effekten af transfusion med trombocytter bør  

 kontrolleres vha.corrected count increment (CCI). Et inkrement på  

 mindst 20-30x109/ι en time efter  

 transfusion bψr forventes.
Som indikator for normaloverlevelse af  

 de transfunderede trombocytter bør trombocyttallet 18-24 timer efter  

 transfusion være 0,6 af trombocyttallet umiddelbart efter  

 transfusionen.
6.2. Specifikke indikationer for behandling med trombocytter Trombocytsuspension Indikation: Akut, større blødning i  

 kombination med erytrocytsuspension og frisk frosset plasma.
Blødning  

 og evt. profylaktisk hos patienter med trombocytopeni eller  

 trombocytopati.
Leukocytdepleteret trombocytsuspension Indikation: Blødning og evt. profylaktisk  

 hos patienter medtrombocytopeni eller trombocytopati for at 1) hindre eller  

 udsætte nonhæmolytiske, febrile transfusionskomplikationer, 2)  

 hindre immunologisk betinget refraktær trombocytopeni, 3) hindre  

 immunisering mod transplantationsantigener, der kan vanskeliggøre  

 transplantation af knoglemarv, nyre, hjerte eller lunger og  4) hindre  

 transfusionsoverført cytomegalovirusinfektion.
Bestrålet trombocytsuspension Indikation: Blødning og evt. profylaktisk -  

 for at forhindre graft versus host reaktion - hos patienter med  

 trombocytopeni eller trombocytopati, der tillige har primær eller  

 sekundær immundefekt (herunder præmature samt visse patienter i  

 immunsuppressiv behandling) samt hvis donorblodet stammer fra recipientens  

 slægtninge.
HLA-udvalgt trombocytsuspension Indikation: Blødning og evt. profylaktisk  

 hos patienter med trombocytopeni eller trombocytopati, hvis almindelige  

 trombocytsuspensioner fra tilfældige donorer ikke har haft  

 tilstrækkelig effekt på grund af HLA-antistoffer hos  

 recipienten.
6.3. Bivirkninger ved behandling med trombocytter i Milde nonhæmolytiske transfusionskomplikationer  

 (urtikaria, kløe, feber, kulderystelser) er almindelige.
Effekten af  

 en trombocyttransfusion nedsættes normalt ikke i forbindelse med  

 transfusionskomplikationer.
i Alloimmunisation, som kan reduceres betydeligt ved  

 leukocytdepletering.
i Transfusionsoverført CMV infektion, som kan  

 forhindres ved leukocytdepletering.
i Sammenlignet med transfusion af erytrocytter er der en  

 øget risiko for bakteriel overførsel og septisk shock pga.  

 utilsigtet kontamination.
i Posttransfusionspurpura (PTP), som også kan ses  

 efter erytrocyttransfusion.
6.4. Særlige forhold Anti-inflammatoriske og andre medikamina med indflydelse  

 på trombocytfunktionen skal anvendes med forsigtighed til patienter,  

 hvor trombocyttransfusion overvejes.
Brug af acetylsalisylsyre er  

 kontraindiceret.
 Nogle patienter med nedsat trombocytfunktion (erhvervet  

 ved uræmi eller medfødt funktionsdefekt) responderer på  

 desmopressin acetat (DDAVP) med tilstrækkelig forbedret  

 hæmostase, således at trombocyttransfusion er  

 unødvendig.
 Tranexamsyre kan anvendes som kompletterende terapi til  

 trombocytopene patienter, specielt til patienter med  

 slimhindeblødninger.
6.5. Kontraindikationer mod behandling med trombocytter Behandling med trombocytter kan forværre tilstanden  

 hos patienter med akutte mikroangiopatiske symptomer (trombotisk  

 trombocytopenisk purpura (TTP) og hæmolytisk uræmisk syndrom  

 (HUS)) og hos patienter med post transfusion purpura (PTP), og er derfor  

kontraindiceret.
 7.
BEHANDLING MED FRISK FROSSET PLASMA (FFP) FFP er plasma fra donorblod, som er separeret og frosset,  

 således at FFP har bevaret >70% af indholdet af  

 koagulationsfaktorer.
Behandling med FFP er alene indiceret ved manifest eller  

 truende blødning forårsaget af mangel på flere  

 koagulationsfaktorer.
Der er ingen indikation for at anvende FFP som  

 volumenekspander.
Generelt gælder for plasmaterapi, at 1 ml FFP  

 indeholder én enhed koagulationsfaktor aktivitet.
Når  

 faktorniveauerne er 30% eller derover bør alle  

 screeningsundersøgelser for koagulationsfaktoraktivitet vise normale  

 værdier.
Varigheden af behandlingseffekten varierer med patientens  

 tilstand.
Tegn på blødning og koagulationsundersøgelser  

 kan være vejledende for eventuel yderligere behandling.
En  

 standarddosis er 10-15ml FFP/kg legemsvægt.
 Effekten af transfusion med FFP bør kontrolleres  

 med koagulationsundersøgelser før og efter behandlingen.
7.1. Specifikke indikationer for behandling med FFP i Fortynding af koagulationsfaktorer.
Massiv transfusion med blodkomponenter  

 uden plasma fortynder plasmaproteinerne inklusive koagulationsfaktorerne og  

 kan forårsage mangel på multiple koagulationsfaktorer.
Denne  

 risiko opstår, når mere end ét blodvolumen er  

 transfunderet.
FFP er indiceret ved akut større blødning, hvor  

 protrombintiden er øget med mindst 50% eller koncentrationen af  

 koagulationsfaktorer II, VII, IX og X er mindre end 30%. Ved  

 plasmaudskiftning bør krystalloider, syntetiske plasmasubstitutter  og  

 albumin anvendes som erstatning (gælder ikke TTP).
i Medfødt mangel på bestemte koagulationsfaktorer, når  

 specifikke faktorkoncentrater ikke findes (FII, FV, FXI) i Svær leversygdom.
Hvis der opstår svær blødning  

 og protrombintiden er øget med mindst 50% eller koncentrationen af  

 koagulationsfaktorer II, VII, IX og X er mindre end 30%, kan behandlingen med  

 FFP være indiceret.
Der er ikke konsensus mht. rutinemæssig  

 transfusion af FFP til patienter med svær leversygdom i tilfælde  

 af operation.
i Behandling af erhvervet mangel på koagulationsfaktorer.
Ved  

 blødning eller akut kirurgi hos patienter, der behandles med  

 antikoagulantia kan det være ønskeligt at neutralisere  

 antikoagulanseffekten og retablere niveauerne for faktor II, VII, IX og X  

 så hurtigt som muligt.
Ud over indgift af vitamin K er transfusionaf  

 FFP indiceret (10 ml/kg legemsvægt). Hvis protrombin-komplekset, der  

 indeholder faktorerne II, VII, IX og X, er tilgængeligt i en  

 virusinaktiveret form, bør behandling med dette  

 foretrækkes.
i Dissemineret intravaskulær koagulation (DIC). I nogle tilfælde  

 af DIC kan transfusion af FFP være indiceret.
Før transfusion  

 med FFP bør de tilgrundliggende patofysiologiske mekanismer  

 søges diagnosticeret og behandlet adækvat.
i Trombotisk trombocytopenisk purpura (TTP). Ved TTP er transfusion af FFP i  

 de fleste tilfælde indiceret sammen med plasmaudskiftning.
7.2. Bivirkninger i Hypovolæmi pga. endotelskade.
Hypotension pga. skade  

 på karendotelet ses hos 2-4% af patienter transfunderet med FFP.
i Allergiske reaktioner kan optræde efter transfusion  

 af FFP.
Den mest alvorlige komplikation optræder hos patienter med IgA  

 mangel og med anti-IgA antistoffer.
Disse patienter kan udvikle anafylaktisk  

 shock efter transfusion af få ml FFP.
i TRALS (transfusionsrelateret akut lungeskade) kan  

 optræde, hvis det anvendte FFP indeholder antistoffer mod granulocytter  

 eller HLA.
 8.
BLODDERIVATER Albumin Albumin er et industrielt fremstillet,  

virusinaktiveret produkt.
Albuminer fremstillet ud fra plasma fra  

 flere donorer. 10 g albumin har samme kolloidosmotiske effekt som 200 ml  

 plasma.
Indikationer: Shock, traumer, plasmasubstitution ved  

 blodtab, forbrændinger, peritonit, pankreatit m.m.
Visse former for  

 hypoalbuminæmi.
Anvendelse af krystalloider og syntetiske  

 plasmasubstitutter som dextran og hydroxyethylstivelse skal altid  

 primært foretrækkes.
Hvis krystalloider eller syntetiske  

 præparater ikke kan anvendes som plasmasubstitutter, bør albumin  

  anvendes frem for plasma.
Antitrombin Antitrombin er et industrielt fremstillet,  

virusinaktiveret produkt.
Antitrombin er fremstillet ud fra plasma fra  

 flere donorer.
Indikationer: Arvelig antitrombin mangel.
Erhvervet  

 antitrombin mangel fx ved dissemineret intravaskulær koagulation,  

 sepsis og udbredt venøs tromboemboli.
 9.
BLODKOMPONENT- OG BLODDERIVATTERAPI I PRAKSIS Inden enhver behandling med blod, blodkomponenter eller  

 derivater skal man have dannet sig et skøn over hvilke komponenter  

 eller derivater, patienten mangler, og i hvilken udstrækning, der er  

 behov for erstatning af de enkelte komponenter og derivater ved  

 transfusionsbehandling.
9.1. Akut, større blødning Ved pågående akut, større  

 blødning hos voksne kan blodtabet erstattes med elektrolytholdige  

 infusionsvæsker, kolloider, blodkomponenter og blodderivater efter  

 følgende vejledende retningslinier:
Tabel 1 Blodtab i % af blodvolumen Erstatning 0 - 20% Isotonisk NaCl (ca. 3 x blodtabet) og/eller syntetiske  

 plasmasubstitutter 20 - 50% Erytrocytsuspension + isotonisk NaCl og/eller syntetiske  

 plasmasubstitutter 50 - 90% Erytrocytsuspension + 5% humant albumin og/eller frisk  

 frosset plasma 90 - 140% Erytrocytsuspension + frisk frosset plasma > 140% Erytrocytsuspension + frisk frosset plasma +  

 trombocytsuspension Opmærksomheden henledes på, at nye  

 meta-analyser har vist, at behandling alene med krystalloider synes at  

 foretrækkes hos den kritisk syge patient ved visse kliniske  

 tilstande.
9.2. Tab eller mangel på plasmaproteiner Ved mindre tab af plasmaproteiner (fx akutte, mindre  

 blødninger) bør det tilstræbes at kompensere for tabet  

 med isotonisk NaCl, Ringer-laktat eller eventuelt plasmasubstitutter af  

 polysaccharidtype eller polypeptidtype.
Hvor der er behov for  

 tilførsel af plasmaproteiner, skal det tilstræbes at anvende  

 virusinaktiverede plasmaprodukter (dvs. humant albumin).
Hvor der er behov for tilførsel af andre  

 plasmaproteiner end albumin, kan det være nødvendigt at  

 tilføre enkeltportioner af FFP eller andre plasmaprodukter.
Dette kan  

 være nødvendigt ved akutte, meget store blødninger eller  

 ved alvorlige koagulationsforstyrrelser.
Plasmaet skal hidrøre fra  

 blod, som er undersøgt for tilstedeværelse af  

 smittemarkører.
