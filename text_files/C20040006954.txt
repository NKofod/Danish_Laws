Skrivelse om udtagning af  

 urinprøver efter straffuldbyrdelseslovens §  


  

 60 a  


  

 m.v. og om begrænsning af tilsynsmyndighedens  

 pligt til at udarbejde handleplaner (Til kriminalforsorgens  

 institutioner og afdelinger) Den 1. juli 2004 trådte lov  

 nr. 445 af 9. juni 2004 om ændring af lov om euforiserende stoffer og  

 straffuldbyrdelsesloven (skærpet indsats mod narko m.v.) i kraft.
 I den anledning fremsendes hermed:
 - Lov nr. 445 af 9. juni 2004.
 - Bekendtgørelse nr. 826 af  

 26. juli 2004 om undersøgelse af indsattes person og opholdsrum i  

 kriminalforsorgens  

 institutioner (undersøgelsesbekendtgørelsen).
 - Vejledning nr. 68 af 19.  

 juli 2004 om undersøgelse af indsattes person og opholdsrum i  

 kriminalforsorgens  

 institutioner (undersøgelsesvejledningen).
- Notat af 9. juli 2004 om  

 urinprøveprocedure m.v. ved anvendelse af screeningstests, udarbejdet af  

 Sikkerhedsenheden vedrørende stikprøvevis urinprøvekontrol.
Notatet er i en  

 tidligere version anvendt i forbindelse med undervisningen på de regionale  

 undervisningsdage, der er afholdt ultimo juni 2004.  

  

 Det  

 bemærkes, at dele af notatet er fortroligt og ikke må komme til uvedkommendes  

 kundskab.
Notatet er som følge heraf ikke tilgængeligt på Intranettet eller  

 Retsinformation.
Nye regler om urinprøvekontrol efter  

 straffuldbyrdelseslovens §  

 60 a I punkt 10 i vejledning nr.  

 68 af 19. juli 2004 om undersøgelse af den indsattes person og opholdsrum er  

 der nærmere redegjort for indholdet af de nye regler.
For så vidt angår den  

 nærmere procedure vedrørende afgivelse af urinprøve henvises til vedlagte  

 notat  

 af 9. juli 2004 udarbejdet af direktoratet, Sikkerhedsenheden.
 Det bemærkes særligt, at  

 institutionerne efter lovens ikrafttræden den 1. juli 2004 skal sikre, at der  

 tages stikprøvevise urinprøver svarende til ca. 2 % af institutionens daglige  

 belæg opgjort pr. måned, efter en af institutionen bestemt fordeling herfor.
 Urinprøver, der ved analysen  

 foretaget i institutionen findes positive, skal indsendes til konfirmativ  

 analyse til laboratoriet på Københavns Fængsler, jf. nærmere punkt 10 i  

 vejledningen.
 Institutionerne skal hver den  

 1. i måneden indberette til direktoratet, Sikkerhedsenheden, om antal  

 urinprøver,  

 herunder grundlaget for afgivelsen af urinprøve, hvad prøven er testet  

 positiv  

 for, antal positive tests indsendt til konfirmation på laboratoriet ved  

 Københavns Fængsler og antal positive analysesvar fra laboratoriet.
 Særligt med hensyn til  

 reaktioner, når en stikprøvevis urinprøve er positiv for indtagelse af  

 euforiserende  

 stoffer, henvises til undersøgelsesvejledningens pkt. 10 samt skrivelse af  

 d.d.  

 vedrørende ændring af bl.a. udgangsbekendtgørelsen (§ 2, stk. 1, nr. 3) og  

 udgangsvejledningens punkt 15.
 Som det fremgår af  

 undersøgelsesbekendtgørelsens § 10, stk. 2, ophæves cirkulæreskrivelse af 24.  

 marts 1986.  

  

 Afgivelse af urinprøve  

 kan  

 imidlertid som  

 hidtil finde sted i henhold til vilkår for en udgangstilladelse eller ved  

 overflytning  

 til en anden afdeling eller institution, der forudsætter, at vedkommende er  

 stoffri.  

  

 Se nærmere vejledningens  

 punkt 11.
Begrænsning af tilsynsmyndighedens  

 pligt til at udarbejde handleplaner Med lovens ikrafttræden er der blevet skabt  

 hjemmel til, at justitsministeren  

 kan  

 fastsætte regler, således at tilsynsmyndighedens pligt til at  

 udarbejde handleplaner  

 kan  

 begrænses i forhold til prøveløsladte og betinget dømte, der ikke  

 skønnes at have behov for bistand med hensyn til beskæftigelsesmæssige,  

 sociale  

 og personlige forhold med henblik på at forbedre mulighederne for at leve en  

 kriminalitetsfri tilværelse.
 Direktoratet er i gang med at  

 udarbejde de administrative regler, hvor det vil blive bestemt, hvilke  

 klienter  

 tilsynsmyndigheden fremover ikke har pligt til at udarbejde handleplaner for.  

  

 Reglerne vil blive udsendt snarest muligt.
 Indtil disse administrative  

 regler er udsendt og trådt i kraft, har tilsynsmyndigheden fortsat en  

 ubetinget  

 pligt til at udarbejde handleplaner for alle betinget dømte og prøveløsladte,  

 der er undergivet tilsyn.
Skærpede reaktioner  

 over for narkotika Det er forudsat i  

 bemærkningerne til lovforslaget, at der fremover skal ske anmeldelse til  

 politiet  

 af ethvert fund af euforiserende stoffer, herunder hash.
Der skal ved fund af  

 euforiserende stoffer som tidligere tillige tages stilling til en eventuel  

 disciplinær  

 reaktion.
Det bemærkes i den forbindelse, at direktoratet har nedsat en  

 projektgruppe,  

 som skal tage stilling til den fremtidige udmåling af disciplinære  

 reaktioner,  

 blandt andet på baggrund af lovændringen.
Projektgruppen forventer at  

 afslutte  

 sit arbejde i løbet af august måned 2004.
