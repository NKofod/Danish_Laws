 Cirkulæreskrivelse om løn- og  

 ansættelsesvilkår for gravermedhjælpere m.fl.
 (Til stiftsøvrighederne).
Hermed udsendes Kirkeministeriets cirkulære af 15.  

 juni 1998 om løn- og ansættelsesvilkår for  

 gravermedhjælpere m.fl.
Cirkulæret er blevet til efter  

 drøftelse med Forbundet af Kirke- og Kirkegårdsansatte og  

 Specialarbejderforbundet i Danmark.
Det afløser Kirkeministeriets  

 cirkulære af 20. september 1995 om løn- og  

 ansættelsesvilkår for gravermedhjælpere m.fl.
 Cirkulæret bedes bekendtgjort for stiftets  

 menighedsråd og provstiudvalg.
 Ændrede bestemmelser er markeret med en lodret streg  

 i marginen.
 Til de enkelte afsnit skal man bemærke  

 følgende:
 Arbejdstid.
 Ved tilrettelæggelse af arbejdstiden skal det  

 tilstræbes så vidt muligt at lægge arbejdstiden i en  

 sammenhængende periode.
 Løn.
 Mellem Kirkeministeriet, Forbundet af Kirke- og  

 Kirkegårdsansatte og Specialarbejderforbundet i Danmark er der  

 indgået aftale om fordeling af de lokallønsmidler, der i  

 perioden 1995-1998 er til rådighed for gravermedhjælpere.
 Aftalen indebærer, at der med virkning fra 1. april  

 1998 sker bortfald af skalatrinene 10, 11 og 12. Lønforløbet  

 består herefter af skalatrinene 13-14-15, der alle er  

 to-årige.
Bortfaldet af skalatrinene 10, 11 og 12 har alene  

 konsekvens for ansatte, der pr. 1. april 1998 aflønnes på disse  

 skalatrin, idet sådanne ansatte pr. denne dato oprykkes til  

 aflønning efter skalatrin 13. Ansatte, der pr. 1. april 1998 oprykkes  

 til skalatrin 13, har næste oprykningsdato den 1. april 2000. For alle  

 andre ansatte sker der ingen ændringer i  

 aflønningen.
 Reglerne om lønanciennitet er ændret.
 Ansættelsesmyndigheden kan nu ved  

 førstegangsansættelse tillægge forhøjet  

 lønanciennitet.
 Som vejledende retningslinier ved vurdering af om  

 forudgående beskæftigelse bør have  

 lønanciennitetsmæssig betydning bør der tages hensyn til,  

 at kun tidligere beskæftigelse, der er af direkte relevans for den  

 nuværende ansættelse kan, medregnes.
Ved en beskæftigelse på 15 timer pr. uge og  

 derover i gennemsnit optjenes fuld lønanciennitet.
Ved en lavere  

 beskæftigelse optjenes halv lønanciennitet.
 Er der aftalt et ansættelsesforhold med en fast  

 ugentlig arbejdstid, kan udfyldelse af arbejdsseddel undlades.
 Overarbejde.
Når en ansat tilsiges til at udføre  

 overarbejde, skal det meddeles den pågældende dagen forud.
For  

 manglende varsel til overarbejde ud over 1 time ydes 9,70 kr.
 Arbejdstøj.
Gravermedhjælpere er berettiget til udlevering af  

 arbejdstøj efter de for gravere gældende regler herom.
De er dog  

 ikke berettiget til udlevering af mørkt tøj.
 Sygdom.
 Den ansatte har ret til fuld løn under sygdom,  

 når ansættelsesforholdet har varet i 13 uger før  

 sygefraværet.
 Ved sygefravær der indtræder i de  

 første 13 uger af ansættelsesforholdet, gælder reglerne i  

 dagpengeloven.
I ansættelsesforhold, hvor der ikke er aftalt en  

 fast ugentlig arbejdstid, udgør løn under sygdom et  

 beløb pr. sygedag, som beregnes ud fra den gennemsnitlige indtjening inden for de sidste 4  

 uger før sygdommens indtræden.
 Graviditet, barsel og adoption.
 Den ansatte er omfattet af reglerne i gældende  

 aftale mellem Finansministeriet og centralorganisationerne om fravær  

 fra tjenesten på grund af graviditet, barsel og adoption.
 Barns 1. sygedag.
 Der er adgang til at bevilge den ansatte hel eller delvis  

 tjenestefrihed til pasning af et sygt barn.
 Efterindtægt.
 Der er regler om ret til efterindtægt for en  

 efterlevende ægtefælle i et tidsrum af tre måneder efter  

 dødsfaldet.
 Pension.
Der indbetales pensionsbidrag til StK:Pension i  

 Kommunernes Pensionsforsikring efter regler svarende til § 6. Pension, i  

 fællesoverens komst mellem Finansministeriet og Statsansattes  

 Kartel.
 En vejledning om pensionsordningen er optrykt som bilag  

 til cirkulæret.
 Det er nu fastsat, at gravermedhjælpere der har  

 mindst 15 timers ugentlig beskæftigelse og som endnu ikke opfylder  

 betingelserne for at blive optaget i StK-pensionsordningen, i karensperioden  

 er omfattet af Finansministeriets cirkulære om gruppelivsordning for  

 tjenestemænd m.fl. og visse overenskomstansatte i staten og folkekirken  

 m.v. (Den statslige gruppelivsordning).
 Ombud.
 Ved varetagelse af offentligt ombud er den ansatte  

 berettiget til tjenestefrihed, løn m.v. efter de for statens  

 tjenestemænd gældende regler.
 Opsigelse.
Opsigelse skal afgives skriftligt.
Menighedsrådets  

 opsigelse skal indeholde en begrundelse for opsigelsen.
Det er udtrykkeligt fastsat, at menighedsrådet skal  

 give den ansatte lejlighed til at komme med en udtalelse forinden der afgives  

 opsigelse, og at afskedigelsen skal være sagligt begrundet.
Den ansatte  

 har ret til at lade sig repræsentere af sin faglige organisation, og  

 den faglige organisation kan inden for en frist af 1 måned efter  

 opsigelsen kræve sagen forhandlet med menighedsrådet.
Kan sagen  

 ikke afgøres ved forhandling, kan spørgsmålet indbringes  

 for domstolene, der kan idømme menighedsrådet til at betale en  

 erstatning eller godtgørelse til den afskedigede, hvis afskedigelsen  

 findes usaglig.
