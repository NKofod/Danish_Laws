(Til rektor/forstander for alle  

 gymnasieskoler, studenterkursus og kurser til højere forberedelseseksamen) Tidsbegrænset ansættelse § 1.  Hvis det hverken efter stillingsopslag eller på  

 anden måde er muligt at få undervisning ved en gymnasieskole, et  

 studenterkursus eller et kursus til hf varetaget af en lærer med  

 undervisningskompetence i henhold til kompetencebekendtgørelsen, kan der ske  

 tidsbegrænset ansættelse af en lærer uden undervisningskompetence.
 Stk. 2.  Ved ansættelse efter stk. 1 skal  

 rektor/forstander normalt foretrække en ansøger med frem for en  

 ansøger uden faglig kompetence.
 Stk. 3.  Ved ansættelse af en lærer uden faglig  

 kompetence skal rektor/forstander sikre sig dokumentation for, at den  

 pågældende har tilstrækkelige faglige kvalifikationer til at varetage  

 undervisningen.
 § 2.  Ansættelse efter § 1 kan ske for maksimalt et  

 undervisningsår.
 Stk. 2.  Gælder den tidsbegrænsede ansættelse for et  

 helt undervisningsår, må timetallet for læreren ikke overstige 2/3 af fuldt  

 timetal (1120 årstimer).
 Stk. 3.  Undervisningsministeriet kan efter begrundet  

 ansøgning fra rektor/forstander tillade, at reglen i stk. 2 fraviges, således  

 at en lærer uden undervisningskompetence underviser i fuldt skema.  

 Ansøgningen må være ministeriet i hænde inden undervisningens start.
 § 3.  Fornyelse af en tidsbegrænset ansættelse af en  

 lærer med faglig kompetence kan ske under forudsætning af, at  

 betingelserne i § 1, stk. 1, fortsat er opfyldt.
 Stk. 2.  Fornyelse af en tidsbegrænset ansættelse af en  

 lærer uden   faglig kompetence kan ske under forudsætning af, at  

 betingelserne i § 1, stk. 1, fortsat er opfyldt, samt at læreren i  

 ansættelsesperioden har foretaget faglig supplering i det pågældende fag  

 eller kan dokumentere studiemæssige fremskridt i form af beståede prøver el.  

 lign.
 § 4.  §§ 1 - 3 gælder tillige i tilfælde, hvor  

 rektor/forstander lader en fastansat lærer varetage undervisning i et fag,  

 hvori den pågældende lærer ikke har undervisningskompetence.
Indberetning § 5.  Rektor/forstander indberetter til ministeriet  

 ethvert tilfælde, hvor en lærer tidsbegrænset varetager undervisning i  

 henhold til §§ 1 - 4, samt enhver ansættelse af en lærer som adjunkt på  

 prøve.
Stk. 2.  Indberetningen sker på et særligt skema,  

 medtaget som bilag til dette cirkulære.
Der udfyldes et skema pr. fag,  

 læreren skal undervise i.
Der vedlægges desuden dokumentation for lærerens  

 uddannelse samt ved fornyet ansættelse af en lærer uden faglig  

 kompetence dokumentation for faglig supplering henholdsvis studiemæssige  

 fremskridt, jf. § 3, stk. 2.
 Stk. 3.  Indberetningen fremsendes til ministeriet i  

 forbindelse med ansættelsen henholdsvis rektors/forstanders afgørelse, jf. §  

 4.
 § 6.  Indberetningen indgår i grundlaget for  

 ministeriets udøvelse af det pædagogiske tilsyn med undervisning og eksamen i  

 medfør af gymnasielovens § 15 samt hf-lovens § 26.
 § 7.  Cirkulæret gælder alle ansættelser af lærere  

 uden undervisningskompetence samt afgørelser, jf. § 4, pr. 1. august 1997  

 eller senere.
 Stk. 2.  Samtidig ophæves Cirkulære af 21. februar 1994  

 om tidsbegrænset ansættelse af lærere uden undervisningskompetence ved  

 gymnasieskoler, studenterkurser og kurser til højere forberedelseseksamen.
 P.m.v.
 e.b.
