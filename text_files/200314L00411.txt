Betænkning afgivet af Trafikudvalget den 22. april 2004 Betænkning over Forslag til lov om  

 udbygning af Køge Bugt-motorvejen mellem Hundige og Greve Syd [af  

 trafikministeren (Flemming Hansen)] 1. Udvalgsarbejdet Lovforslaget blev fremsat den 18. februar 2004 og var til 1.  

 behandling den 10. marts 2004. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og trafikministeren sendte den 15. januar 2004 dette udkast til  

 udvalget, jf. alm. del  bilag 553. Den 4. marts 2004 sendte  

 trafikministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Grundejerforeningen Hundiegård.
Spørgsmål Udvalget har stillet 3 spørgsmål til trafikministeren til  

 skriftlig besvarelse, som denne har besvaret.
Udvalgets spørgsmål 3 og  

 trafikministerens svar herpå er optrykt som bilag 2 i betænkningen.
2. Indstillinger og politiske bemærkninger Et  

  

 flertal  

  

 i udvalget (V, S, DF, KF og RV)  

 indstiller lovforslaget til  

  

 vedtagelse  

 uændret.
 Socialdemokratiets  

 medlemmer af udvalget kan tilslutte sig lovforslaget, idet Socialdemokratiet  

 dog ønsker, at den i VVM-redegørelsen nævnte udvidede forbedring af  

 støjbeskyttelsen gennemføres, så hele udbygningsstrækningen opnår en  

 væsentlig  

 reduktion af støjbelastningen.
 Såfremt  

 licitationsresultatet giver økonomisk grundlag for inden for anlægsrammen at  

 afholde de 24 mio. kr. (2003-prisniveau), som denne udvidede forbedring er  

 dyrere end den af regeringen foreslåede generelle forbedring af  

 støjbeskyttelsen, opfordrer Socialdemokratiet regeringen til at genoverveje  

 sin  

 stilling til gennemførelsen af de støjdæmpende foranstaltninger med henblik  

 på  

 at genemføre den mere omfattende forbedring af støjbeskyttelsen, som er  

 indeholdt i VVM-redegørelsen.
 Et  

  

 mindretal  

  

 i udvalget (SF og EL)  

 indstiller lovforslaget til  

  

 forkastelse  

  

 ved  

 3. behandling.
Enhedslistens  

 medlem af udvalget mener, at det er en skrue uden ende, hvis man tror, man  

 kan  

 løse fremkommelighedsproblemerne i hovedstadsområdet ved at bygge motorvejene  

 større eller ved at bygge flere motorveje.
Det vil kun skabe endnu mere  

 biltrafik og endnu mere forstoppelse i de centrale dele af byen, og det vil  

 man  

 så igen løse ved at bygge flere vejbaner på.
Enhedslisten mener, at man i  

 stedet burde kigge på, hvordan man kan løse trafikproblemerne på denne  

 strækning ved at få gjort noget ved jernbanen og den kollektive trafik i  

 øvrigt.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Sven Buhrkall (V)  

    

  

 Svend Heiselberg (V)  

    

  

 Peter Christensen (V)  

    

  

 Flemming Damgaard Larsen (V)  

    

  

 Karsten Nonbo (V)  

    

  

 Poul Fischer (DF)  

    

  

 Peter Skaarup (DF)  

  

  nfmd.  

  

    

  

 Kaj Ikast (KF)  

  

  fmd.  

  

    

  

 Helge Adam Møller (KF)  

    

  

 Helge Mortensen (S)  

    

  

 Jytte Wittrock (S)  

    

  

 Klaus Hækkerup (S)  

    

  

 Peder Sass (S)  

    

  

 Poul Andersen (S)  

    

  

 Margrete Auken (SF)  

    

  

 Martin Lidegaard (RV)  

    

  

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 161 Bilagsnr.
Titel 1 Udkast til tidsplan over udvalgets behandling af  

 lovforslaget 2 Høringssvar og et notat herom, fra trafikministeren 3 Tidsplan for udvalgets behandling af lovforslaget 4 Spm. 1 om, hvad det vil koste at etablere de sydvendte  

 ramper ved Greve Centervej, til trafikministeren Spm. 2 om, hvad det vil koste at etablere de sydvendte  

 ramper ved Ishøj Stationsvej, til trafikministeren 5 1. udkast til betænkning 6 Svar på spm. 1 om, hvad det vil koste at etablere de  

 sydvendte ramper ved Greve Centervej, fra trafikministeren Svar på spm. 2 om, hvad det vil koste at etablere de  

 sydvendte ramper ved Ishøj Stationsvej, fra trafikministeren 7 Henvendelse af 28/3-04 fra Grundejerforeningen Hundiegård 8 Spm. 3 om kommentar til henvendelse af 28/3-04 fra  

 Grundejerforeningen Hundiegård, til trafikministeren 9 Svar på spm. 3 om kommentar til henvendelse af 28/3-04  

 fra Grundejerforeningen Hundiegård, fra trafikministeren Bilag 2 Nogle af udvalgets spørgsmål til trafikministeren og  

 dennes svar herpå Spørgsmål 3 og trafikministerens svar herpå er optrykt  

 efter ønske fra S.
 Spørgsmål 3:
Ministeren bedes kommentere henvendelsen af 28. marts 2004 fra  

 Grundejerforeningen Hundiegård, jf.
L 161  bilag 7.
 Svar:
 Brevet af 28. marts 2004 fra Grundejerforeningen Hundiegård  

 indeholder en række spørgsmål vedrørende L 161  Forslag til lov om  

 udbygning  

 af Køge Bugt Motorvejen mellem Hundige og Greve Syd.
 Det fremgår af brevet, at Grundejerforeningen Hundiegård ønsker,  

 at der på toppen af de 9 m høje støjvolde, som ifølge lovforslaget vil blive  

 etableret langs østsiden af Køge Bugt Motorvejen ud for boligerne i  

 grundejerforeningen, opsættes 2 m høje støjskærme.
 For så vidt angår etableringen af 2 m høje støjskærme ønsker  

 grundejerforeningen Hundiegård at få oplyst, hvad det vil koste at anlægge en  

 sådan 2 m skærm.
 Jeg kan oplyse, at etablering af en 2 m høj støjskærm på toppen  

 af de 9 m høje støjvolde svarer til den støjbeskyttelsesvariant, der i  

 VVM-redegørelsen  

 betegnes som »udvidet forbedring af støjbeskyttelsen«.
 Denne variant omfatter dog ikke kun en øget støjbeskyttelse ved  

 Grundejerforeningen Hundiegård, men også øget støjbeskyttelse langs de øvrige  

 bebyggede områder på udbygningsstrækningens østlige side.
 Lovforslaget omfatter en »generel forbedring af  

 støjbeskyttelsen«, hvilket svarer til Vejdirektoratets hovedforslag i  

 VVM-redegørelsen.
 Det fremgår af VVM-redegørelsen, at anlægsomkostningerne ved  

 gennemførelse af »udvidet forbedring af støjbeskyttelsen« på hele  

 udbygningsstrækningen er 24 mio. kr. højere (2003-prisniveau) end en »generel  

 forbedring af støjbeskyttelsen«, som er den variant, der indgår i  

 lovforslaget.
 Vedrørende de støjmæssige forhold anmoder Grundejerforeningen  

 Hundiegård samtidigt om at få oplyst, hvilken forbedring af de støjmæssige  

 forhold etableringen af støjskærmen vil have for foreningens boligområder.
 Jeg kan oplyse, at der ikke er lavet en særskilt opgørelse for  

 Grundejerforeningen Hundiegård, men af nedenstående tabel fremgår de  

 støjmæssige konsekvenser for hele udbygningsstrækningen:
55-60 dB 60-65 dB > 65 dB I alt antal boliger over 55 dB Ved ingen udbygning af strækningen 812 48 5 865 Udbygning med en generel forbedring af støjbeskyttelsen 523 2 0 525 Udbygning med en udvidet forbedring af støjbeskyttelsen 347 2 0 349 Antal  

 støjbelastede boliger i 2010 ved ingen udbygning og ved udbygning med  

 forskellige varianter af støjbeskyttelse.
Støjbidrag alene fra motorvejen.  

 (jf.  

 tabel 10.3 i VVM-redegørelsen) En generel forbedring af støjbeskyttelsen, som er den  

 støjbeskyttelsesvariant, der indgår i lovforslaget, vil reducere antallet af  

 boliger med en støjbelastning på over 55 dB i døgngennemsnit med ca. 340  

 boliger.
En udvidet forbedring af støjbeskyttelsen vil reducere antallet af  

 boliger med en støjbelastning på over 55 dB i døgngennemsnit med yderligere  

 ca.  

 180 boliger.
Det fremgår endvidere af VVM-redegørelsen, at der ved  

 støjbeskyttelsesvarianten med en udvidet forbedring for hele  

 udbygningsstrækningen vil være ca. 350 boliger, der er belastet med støj fra  

 motorvejen på op til 60 dB i døgngennemsnit.
Til sammenligning kan nævnes, at  

 for den støjbeskyttelsesvariant, som indgår i lovforslaget, vil der på hele  

 udbygningsstrækningen være ca. 525 boliger der er belastet med støj fra  

 motorvejen på op til 60 dB i døgngennemsnit.
Grundejerforeningen Hundiegård bemærker videre, at det af  

 VVM-redegørelsen fremgår, at uheldsfrekvensen på den nuværende  

 flettestrækning  

 mellem Motorring 4 og Greve N er højere end den generelt er på motorveje.
I  

 den  

 anledning anmoder grundejerforeningen om at få oplyst, hvilken uheldsfrekvens  

 der forventes efter åbningen af den 5-sporede flettestrækning og hvad  

 uheldsfrekvensen  

 forventes at være 5 år efter åbningen.
Af VVM-redegørelsens sammenfattende rapport, kap. 4, fremgår  

 det, at udbygningsstrækningen hidtil har haft en uheldsfrekvens, der  

 nogenlunde  

 svarer til gennemsnittet på andre danske motorveje.
En vejstræknings  

 uheldsfrekvens defineres som antallet af uheld på strækningen divideret med  

 strækningens længde og antallet af køretøjer, der passerer den samme  

 strækning.  

 På flettestrækningen mellem Motorring 4 og Greve N er uheldsfrekvensen højere  

 end på de frie strækninger, hvilket skyldes, at der netop er tale om en  

 strækning med mange flettemanøvrer.
Af kap. 7 i samme rapport fremgår det, at udbygning af  

 strækningen mellem Motorring 4 og Greve S ifølge en uheldsmodelberegning kan  

 forventes at medføre en reduktion på 1,4 personskadeuheld pr. år på det  

 samlede  

 vejnet, som påvirkes trafikalt af udbygningen.
Denne reduktion opnås som  

 nettoeffekten af en mindre forøgelse af antallet af uheld på 0,2  

 personskadeuheld pr. år på den udbyggede del af motorvejen som følge af den  

 øgede trafik på denne og en reduktion på 1,6 personskadeuheld pr. år på det  

 øvrige vejnet, som får reduceret trafikken.
Det er i denne beregning  

 forudsat,  

 at motorvejens uheldsparametre og med de gældende trafikmængder dermed også  

 uheldsfrekvens vil være uændret som følge af udbygningen.
Dette forventes  

 også  

 at ville gælde 5 år efter åbningen.
Ovennævnte uheldsparametre er forbundet med en del usikkerhed.  

 Dels findes der ikke i Danmark erfaringer med uheld på 4 sporede motorveje  

 samt  

 5 sporede flettestrækninger, dels foretages der i hele planlægningsforløbet  

 af  

 motorvejsudbygningen en kritisk vurdering og trafiksikkerhedsrevision af  

 udbygningens udformning med henblik på opnåelse af en optimal  

 trafiksikkerhed.  

 Hensigten hermed er at forbedre trafiksikkerheden og om muligt, på trods af  

 den  

 øgede trafik, at opnå en reduktion af antallet af uheld på strækningen.
Som  

 led  

 heri vurderes også den fremtidige tilladte hastighed på motorvejen.
I  

 forbindelse med projekteringen er det dog forudsat, at den maksimale tilladte  

 hastighed på strækningen bliver 110 km/t.
Grundejerforeningen har spurgt om uheldsfrekvensen vil blive  

 reduceret, og i givet fald hvor meget, hvis hastighedsbegrænsningen på  

 flettestrækningen nedsættes fra 110 km/t til 90 km/t.
En eventuel ændring af  

 den tilladte hastighed fra 110 km/t til f.eks. 90 km/t vil formentlig kunne  

 medføre  

 en reduktion af antallet af uheld på strækningen, såfremt det også medfører  

 en  

 reduktion af den  

    

  

 gennemsnitlige faktiske  

 hastighed på strækningen.
En eventuel nedsættelse af hastigheden på  

 strækningen  

 skal i givet fald også vurderes i forhold til den ændring af  

 fremkommeligheden,  

 som en nedsættelse af hastigheden vil give anledning til.
 Til spørgsmålet om hvorvidt længden af flettestrækningen ændres,  

 når motorvejen udbygges, kan jeg oplyse, at længden af flettestrækningen ikke  

 ændres i forbindelse med udbygningen af motorvejen.
 Vedrørende spørgsmålet om hvorvidt en nedsættelse af hastigheden  

 til 90 km/t vil betyde en reduktion af støj for området omkring Hundiegård,  

 har  

 Vejdirektoratet oplyst, at en reduktion af hastigheden fra 110 km/t til 90  

 km/t  

 forventes at ville medføre en reduktion i støjbelastningen fra motorvejen på  

 ca. 1,5 dB, idet det bemærkes, at støjen fra den tunge trafik vil være  

 uændret.
 Vedrørende spørgsmålet om, hvorvidt der ved støjberegningerne er  

 taget hensyn til de mange accelerationer og decelerationer, der er i  

 flettestrækningen, har Vejdirektoratet oplyst, at acceleration og  

 deceleration  

 ikke indgår i støjberegningerne, idet støjbelastningen fra motorkøretøjer ved  

 hastigheder over 50 km/t helt overvejende stammer fra dækstøj.
Jeg har naturligvis forståelse for, at Grundejerforeningen  

 Hundiegård, som nabo til udbygningsstrækningen, ønsker, at der gennemføres  

 yderligere foranstaltninger for at reducere støjen fra motorvejen, end det  

 der  

 lægges op til i det fremlagte lovforslag.
Når der skal træffes beslutning om,  

 hvordan et projekt skal udformes i forbindelse med udbygning af en  

 motorvejsstrækning, er der imidlertid mange modsatrettede hensyn, som skal  

 inddrages.
Således indgår hensynet til naboerne sammen med bl.a. hensynet til  

 øget fremkommelighed og anlægsbudgettets størrelse i overvejelserne.
I  

 lovforslaget indgår, som ovenfor nævnt, en generel forbedring af  

 støjbeskyttelsen.
Det er naturligvis altid en afvejning, men jeg synes, at vi  

 med afsættelsen af ca. 10% af anlægsbudgettet til støjbekæmpelse har fundet  

 en  

 fornuftig balance, som vil sikre markante forbedringer på strækningen mellem  

 Hundige og Greve Syd.
Jeg kan tilføje, at ud over den her omtalte generelle forbedring  

 af støjforholdene i form af støjafskærmning og effekten af en  

 hastighedsbegrænsning på 110 km/t omfatter udbygningen af Køge Bugt  

 Motorvejen  

 mellem Hundige og Greve Syd også, at der på udbygningsstrækningen udlægges en  

 ny og mindre støjende vejbelægning end den nuværende vejbelægning.
Derudover  

 vil  

 det i forbindelse med detailprojekteringen blive overvejet, om det er muligt  

 og  

 hensigtsmæssigt at anvende egentlig støjdæmpende asfalt på strækningen,  

 hvorved  

 en yderligere støjreduktion vil kunne opnås.
