 I henhold til § 17, stk. 3, § 39, stk. 1, nr. 1 og stk. 2, og § 84 i lov  

 nr. 681 af 23. december 1975 om arbejdsmiljø fastsættes:
 § 1.  Bekendtgørelsen gælder for arbejde på og i  

 forbindelse med forsyningsledninger for de gasarter, der er omfattet af  

 bestemmelserne i det af ministeriet for offentlige arbejder udfærdigede  

 gasreglement.
§ 2.  De beskæftigede skal mundtligt og skriftligt  

 være grundigt informeret om de ulykkes- og sygdomsfarer, der er forbundet med  

 deres arbejde på gasledninger.
De skal være nødvendigt oplært i arbejdets  

 udførelse og endvidere nøje instrueret om de foranstaltninger, der skal  

 træffes for at undgå ulykker forårsaget af brand, eksplosioner, forgiftninger  

 og kvælning ved oxygenmangel.
Arbejdsgiveren skal jævnligt kontrollere, at de  

 beskæftigede er fortrolige med disse forhold.
 § 3.  Ved arbejde på eller ved gasledninger, hvor der  

 er risiko for sundheds-, brand- eller eksplosionsfare, skal de beskæftigede  

 overvåges af en person, der i påkommende tilfælde kan komme de beskæftigede  

 til undsætning.
 Stk. 2.  Alle personer, der beskæftiger sig med arbejder  

 på gasførende ledninger, skal være fortrolige med »Førstehjælp ved  

 gasulykker«, aftrykt som bilag.
 § 4.  Hvor gasser kan forekomme i sundhedsskadelige  

 koncentrationer eller kan fortrænge luften (oxygenmangel), skal egnede  

 åndedrætsværn til de beskæftigede forefindes umiddelbart ved arbejdsstedet.  

 Åndedrætsværn skal også være disponibelt for personer, der skal overvåge  

 arbejderne.
§ 5.  Hvor gasser forekommer i sundhedsskadelige  

 koncentrationer eller fortrænger luften, skal åndedrætsværn benyttes.
Til  

 konstatering af, om gassen forekommer i sundhedsskadelige koncentrationer,  

 skal der på hensigtsmæssige steder være anbragt egnede måleapparater med  

 alarm.
§ 6.  Anstrengende arbejder (gravning, anboring o.a.)  

 må ikke udføres i mere end ca. en halv time under benyttelse af  

 åndedrætsværn. Åndedrætsværn må ikke benyttes mere end ca. 2 1/2 time, jævnt  

 fordelt på en arbejdsdag.
Arbejdsholdenes størrelse skal fastsættes under  

 hensyntagen til arbejdets art og omfang.
Arbejdet skal tilrettelægges  

 således, at bestemmelsen om maksimale arbejdstider med åndedrætsværn kan  

 overholdes og forceret arbejdstempo ved brug af åndedrætsværn undgås.
§ 7.  Brønde, gruber og andre vanskeligt tilgængelige  

 rum og områder - eksempelvis krybekældre - må ikke betrædes uden brug af  

 åndedrætsværn, medmindre disse områder i forvejen er tilfredsstillende  

 udluftet.
Alle personer i disse områder skal være forsynet med  

 sikkerhedsbælte med sele.
Redningssele skal være disponibel for den person,  

 der overvåger de beskæftigede.
 § 8.  Brugen af personlige værnemidler skal indøves  

 jævnligt, mindst een gang om året.
 Stk. 2.  Reglerne i §§ 4, 5 og 6 gælder indtil der er  

 fastsat nærmere regler efter § 12, stk. 1, i arbejdsministeriets  

 bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø.
§ 9.  Hvor der spores gaslugt, eller hvor der kan være  

 mulighed for udstrømmende gasser, skal der træffes foranstaltninger til  

 imødegåelse af brand og eksplosioner. Åben ild samt maskiner, apparater og  

 værktøj, der kan fremkalde gnister, må ikke benyttes, hvor der er  

 eksplosionsfare.
Hvor det er nødvendigt, skal der bruges særligt fodtøj.
 § 10.  Kun sæbevand og indikatorer må anvendes til  

 tæthedsprøver og ved opsøgning af utætheder.
§ 11.  Ved arbejde på åbnede eller utætte ledninger  

 skal den udstrømmende gasmængde under stadig kontrol begrænses mest muligt  

 ved effektive afspærringer med blærer eller propper eller under anvendelse af  

 ler eller bind.
Der skal træffes foranstaltninger imod indtrængen af luft i  

 gasledningerne.
 § 12.  I rum, hvor der er mulighed for, at  

 eksplosionsfarlige gaskoncentrationer kan forekomme, må til belysning kun  

 anvendes eksplosionssikre lamper.
§ 13.  Ved gasudstrømninger skal området snarest  

 afspærres.
Tændkilder, der kan forårsage eksplosioner i området, skal  

 omgående elimineres.
Området må kun betrædes af personer, der medvirker til  

 at afværge faremomenterne.
 § 14.  Direktøren for arbejdstilsynet kan tillade  

 afvigelser fra bekendtgørelsen, når det skønnes rimeligt og fuldt  

 forsvarligt.
 § 15.  Efter lov om arbejdsmiljø § 81 kan  

 tilsynskredsenes afgørelser indbringes for direktøren for arbejdstilsynet  

 inden 4 uger efter, at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger eller klagemyndigheden bestemmer  

 andet.
Klage over afgørelser efter lovens § 77, stk. 2, har ikke opsættende  

 virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
 § 16.  Overtrædelse af §§ 2-7, § 8, stk. 1 og §§ 9-13  

 straffes med bøde eller hæfte.
Stk. 2.  For overtrædelse af §§ 3-7, § 8, stk. 1 og §§  

 9-13, kan der pålægges en arbejdsgiver bødeansvar, selv om overtrædelsen ikke  

 kan tilregnes ham som forsætlig eller uagtsom.
For bødeansvaret fastsættes  

 ingen forvandlingsstraf.
 Stk. 3.  For overtrædelse af §§ 2-7, § 8, stk. 1 og §§  

 9-13 der begås af aktieselskaber, andelsselskaber eller lign., kan der  

 pålægges selskabet som sådant bødeansvar efter lov om arbejdsmiljø § 86.
 § 17.  Bekendtgørelsen træder i kraft den 1. juni  

 1980.
Arbejdsministeriet, den 30. april 1980 Svend Auken /Vibeke Lomholt Bilag Førstehjælp ved gasulykker Eksplosionsfare Såvel bygas som flaskegas kan danne eksplosionsfarlige blandinger med  

 luft.
 Bemærk at bygas (B-gas) er lettere end luft og derfor stiger opad, medens  

 flaskegas (F-gas og P-gas) er tungere end luft og derfor fortrinsvis søger  

 mod lavtliggende steder.
Har gasudstrømning fundet sted i et rum, udluft da grundigt gennem vinduer  

 og døre til det fri.
Tænd ikke lys og benyt ikke elektriske apparater, før De  

 er sikker på, at rummet er gasfrit.
 Det er forbudt at søge efter utætheder med en tændt tændstik eller  

 lignende.
 Brug sæbevand eller gassøger.
Forgiftningsfare Luftarten kulilte, der er lugtfri, findes bl. a. i bygas, generatorgas,  

 røg og udblæsning fra biler.
 Kulilte dannes endvidere ved ufuldstændig forbrænding af alle gasser, også  

 F-gas og P-gas, som i sig selv er giftfri.
Kulilten er giftig, fordi den bindes så stærkt til de røde blodlegemer, at  

 disse bliver uvirksomme, og der indtræder kvælning.
Lettere forgiftninger  

 giver hovedpine og svimmelhed.
 De svære forgiftninger kan komme fuldstændig overrumplende, idet  

 bevistløshed indtræder uden varsel, og fortsat ophold i det gasfyldte rum vil  

 medføre døden.
 De tunge gasarter kan i brønde og lign. steder ligeledes give fare for  

 kvælning.
Førstehjælp 1. Fjern den forulykkede fra det gasfyldte område Undgå selv at blive forgiftet.
 Brug friskluftmaske eller røgdykkerapparat samt sikkerhedstov.
 NB! Almindelig støvfiltermaske, våde lommetørklæder og lign. giver ikke  

 beskyttelse mod kulilte.
2. Giv kunstigt åndedræt, hvis den forulykkede ikke  

 trækker vejret Det kunstige åndedræt skal iværksættes øjeblikkeligt, idet enhver  

 forsinkelse kan være skæbnesvanger.
3. Giv snarest tilførsel af ilt Kulilteforgiftede har særlig behov for ilttilførsel.
 Brug så vidt mulig iltapparat med tilsluttet åndedrætspose.
 I nødsfald kan en alm. iltflaske (blå) benyttes, idet reduktionsventilen  

 åbnes lidt, og den løse slange holdes i nærheden af den forulykkedes ansigt.
 Ved mund-til-næse metoden skal iltstrømmen rettes mod hjælperens ansigt.
4. Rekvirer ambulance Stands ikke det kunstige åndedræt, men lad en anden ringe.
5. Den forulykkede må ikke bevæge sig Selvom forgiftningen/kvælningen tilsyneladende er overstået, skal den  

 forulykkede  holdes i ro og tildækkes, så han er varm.
 Dette punkt er vigtigt, fordi blodets evne til ilttransport er nedsat.
 Enhver unødvendig muskelbevægelse anstrenger derfor hjertet.
Mund-til-næse metoden 1. Læg den forulykkede på ryggen og læg Dem på begge  

 knæ ved siden af hans hoved.
2. Kip den forulykkedes hoved så langt bagover som  

 muligt med den ene hånd på hans isse og den anden under hans hage, så munden  

 lukkes. (Fig. 1) Fig. 1 3. Foretag en hurtig og dyb indånding.
4. Gab højt op og anbring Deres vidtåbne mund omkring  

 den forulykkedes næse uden at klemme hans næsebor sammen. (Fig. 2) Fig. 2 5. Blæs indtil De ser den forulykkedes brystkasse hæve  

 sig. (Fig. 3) Fig. 3 6. Løft munden fra den forulykkedes ansigt, men hold  

 fortsat hans hoved i samme stilling, så den indpustede luft kan udåndes,  

 hvilket kan høres eller ses på brystkassen.
 7. Blæs straks ind igen, når den forulykkedes udånding  

 er tilendebragt.
De første ti indblæsninger skal følge hurtigt efter hinanden.
Herefter kan  

 man fortsætte i et langsommere tempo - ca. 15 indblæsninger i minuttet.
Hvis den forulykkedes næse er tilstoppet - det mærker De straks - blæser  

 De i stedet gennem hans mund, idet De ikke lukker hans mund helt.
Den  

 forulykkedes hovedstilling er iøvrigt den samme.
 Kunstigt åndedræt skal fortsættes, indtil den forulykkede trækker vejret  

 normalt, eller indtil sagkyndigt ambulancepersonale har overtaget  

 behandlingen.
