Kendelse fra Pressenævnet i sag nr.  

 136/2000 Danmarks Radio har ved nyhedsdirektør  Lisbeth  

  Knudsen ved brev af 6. december 2000 klaget til Pressenævnet over en  

 artikel og forsidehenvisning bragt i Landsbladet nr. 48 den 1. december 2000,  

 idet hun mener, at god presseskik er tilsidesat.
 På forsiden af Landsbladet nr. 48 den 1. december  

 2000 havde bladet blandt andet bragt følgende overskrift og tekst:
"Politikere føler sig misbrugt af TV-avisen Jeg har aldrig været ude for noget lignende, siger  

  Erling  Christensen, S, om kampagnen i DR.
sektion side 2" Af artiklen bragt i samme nummer af Landsbladet med  

 overskriften "Politikere kritiserer TV-reportager om svineproduktion"  

 fremgår, at "En række garvede folketingspolitikere, der ellers  

 ikke er kendt for at stryge landbruget med håret, tager skarpt afstand  

 fra TV-avisens kampagne mod udvidelser af svineproduktionen.
-Jeg har faktisk aldrig været ude for noget  

 lignende.
Jeg troede ikke, den slags fandt sted, siger  Erling  Christensen,  

 landbrugspolitisk ordfører for Socialdemokratiet.
Erling  Christensen oplyser, at han en aften i denne uge  

 modtog en e-mail fra TV-journalisten bag svine-indslagene.
Journalisten bad  

 om hans kommentar til, at de radikale i dagens løb havde besluttet at  

 støtte et stop for udvidelser af svineproduktionen.
-Jeg sagde nej, og så blev der ikke noget ud af det.  

 Men da jeg senere talte med den radikale  Vibeke  Peschardt, afviste hun, at  

 hun havde udtalt sig så bombastisk.
Så hvis jeg havde udtalt mig,  

 var det sket på helt forkerte forudsætninger.
Der bliver virkelig  

 gjort mange forsøg fra journalisternes side på at få sat  

 en dagsorden her.
Det er da helt utroligt, siger  Erling  Christensen.
Direkte useriøst Også SFs  Kristen  Touborg er forarget.
-Indslagene er på en række områder  

 direkte useriøse, siger han.
Det overordnede journalistiske præg  

 har ikke været særlig fremragende, for nu at sige det på  

 jysk.
 Touborg er især irriteret over formuleringen om, at  

 landbruget forurener lige så meget som 80 mio. mennesker.
-Det er direkte useriøst, og jeg er helt enig i de  

 udsagn, jeg har læst i Landsbladet om, at det her er langt under det  

 niveau, man bør diskutere på.
Debatten bliver ikke bedre af den  

 slags firkantede udlægninger, siger SFeren.
Radikal vrede Det samme mener den radikale  Vibeke  Peschardt.
-Jeg vil godt tilslutte mig kritikken.
Journalisten har  

 virkelig leveret de billeder, der skulle til for at genere mest muligt.
Det  

 skader debatten, at man ikke venter på tallene for evaluering af  

 Vandmiljøplan II, og det sagde jeg også på vores  

 hovedbestyrelsesmøde.
 Hun oplevede her på nærmeste hold den  

 ophidselse, TV-indslagene har skabt.
-Jeg stod over for en hovedbestyrelse på 100  

 mennesker, der havde set den TV-avis.
Det var et klart eksempel på,  

 hvordan folk bliver revet med, konstaterer hun." Af en artikel bragt i Landsbladet samme dag med  

 overskriften "SF ene om at kræve svine-stop" fremgår  

 blandt andet, at "TV-avisens aggressive kampagne mod udvidelser af den  

 danske svineproduktion har udløst en række udtalelser og  

 reaktioner fra Folketingets partier.
Men kun SF har sluttet sig til en  

 række grønne organisationers krav om et øjeblikkeligt,  

 midlertidigt stop for udvidelser og nyetableringer af svinefarme.
Og selv om den radikale hovedbestyrelse i den forgangne  

 uge - og også i TV-avisen - blev citeret for at have tilsluttet sig  

 kravet om et stop, endte den radikale forsamling rent faktisk med at enes om  

 en mildere udtalelse.
I den opfordres regeringen til at overveje et  

 midlertidigt stop for nye tilladelser til at udvide svineproduktionen.
-Vi siger overveje med tyk streg under overveje.
Jeg  

 brugte en hel time til at få det ord ind, siger den radikale  

 landbrugsordfører,  Vibeke  Peschardt.
" Klageren har gjort gældende, at bladet har  

 overtrådt punkt A stk. 3 i de presseetiske regler ved at undlade at  

 forelægge anklagerne i artiklen for klageren.
Herudover har klageren  

 gjort gældende, at bladet har tilsidesat punkt A stk. 1 og punkt A stk.  

 4 i de presseetiske regler.
Klageren har i den forbindelse anført, at bladets  

 forsidehenvisning den 1. december 2000 med ordlyden "Politikere  

 føler sig misbrugt af TV-avisen" henviser til en artikel, hvor en  

 enkelt politiker,  Erling  Christensen (S), beretter om et  

 hændelsforløb, der fremstiller klageren og journalist  Kristian  

  Sloth som manipulatorisk og uhæderlig.  Kristian  Sloth er ikke  

 nævnt ved navn, men som "TV-journalisten bag  

 svine-indslagene", hvilket gør det muligt for flere millioner  

 seere at identificere ham, fordi de har set hans navn i forbindelse med  

 TV-avisens indslag om svineproduktion samt set ham interviewe bl.a.  

 fremtrædende landbrugsledere.
For klageren er det i allerhøjeste  

 grad skadeligt og krænkende at blive anklaget for temmelig  

 talentløst misbrug af politikere og en uantagelig journalistik, som,  

 hvis episoden rent faktisk havde fundet sted, ville have været en  

 fuldstændig uacceptabel fremgangsmåde for en public service  

 virksomhed med DRs troværdighed.
Der er tale om meget grove anklager,  

 som burde have været forelagt klageren, hvilket ikke er sket, og bladet  

 har derfor ubestrideligt tilsidesat god presseskik.
Hvis bladet havde  

 forelagt angrebet for klageren, ville det have stået klart, at bladet  

 ved at citere  Erling  Christensen (S) har viderebragt falske og  

 ærerørige beskyldninger.
Skulle bladet senere beslutte sig for  

 at forelægge angrebet for klagerne til udtalelse og bringe svarene i en  

 senere udgave, så er skaden allerede sket, ligesom bladet har  

 tilsidesat de presseetiske regler ved ikke at bringe angreb og svar i  

 sammenhæng og på samme måde.
I artiklen hævder  Erling  Christensen, at  Kristian  

  Sloth har forsøgt at få ham til at udtale sig under falske  

 forudsætninger.  Kristian  Sloth skal have oplyst, at de radikale  

 tirsdag den 28. november 2000 havde besluttet at støtte et stop for  

 udvidelser af svineproduktionen.
Herefter hedder det i artiklen:
"Jeg sagde nej, og så blev der ikke noget ud af  

 det.
Men da jeg senere talte med  Vibeke  Perscardt (sic), afviste hun, at  

 hun (sic) havde udtalt sig så bombastisk.
Så hvis jeg havde  

 udtalt mig, var det sket på helt forkerte forudsætninger.
Der  

 bliver virkelig gjort mange forsøg fra journalisternes side på  

 at få sat en dagsorden her.
Det er da helt utroligt, siger  Erling  

  Christensen".
Klageren har oplyst, at   Kristian  Sloth pr. e-mail samme  

 dag blev kontaktet af Det Radikale Venstres pressechef,  Lars  L.  Nielsen,  

 der skrev, at "Det Radikale Venstre vil have et midlertidig stop for  

 udbygning af svinefarme.
Stoppet skal gælde frem til det tidspunkt,  

 hvor vi vedtager en ny vandmiljøplan".  Kristian  Sloth fik  

 yderligere telefonisk bekræftet, at dette var vedtaget samme morgen  

 på et møde i folketingsgruppen.
Oplysningen blev bragt i  

 TV-avisen kl. 21.00 den 28. november 2000, og i TV-avisen den 2. december  

 2000 bekræftede  Vibeke  Peschardt igen den radikale folketingsgruppes  

 vedtagelse.
Klageren har desuden fremlagt brev af 5. januar 2001 fra  Vibeke  

  Peschardt og  Lars  L.  Nielsen, hvoraf fremgår, at "På given foranledning vil vi gerne  

 bekræfte, at Det Radikale Venstres folketingsgruppe på sit  

 gruppemøde tirsdag den 28. november 2000 besluttede at kræve et  

 midlertidigt stop for udvidelser i svineproduktionen.
 Stoppet skulle ifølge folketingsgruppens beslutning  

 gælde, indtil evalueringen af vandmiljøplan 2 samt en ny  

 ammoniakhandlingsplan bringer klarhed over de miljømæssige  

 konsekvenser af en fortsat stigende svineproduktion.
 Folketingsgruppen tog sin beslutning efter opfordring fra  

 Det Radikale Venstres hovedbestyrelse, som på sit møde den 25.  

 november 2000 i en resolution havde opfordret til at "overveje et stop for  

 udvidelser af svineproduktionen".
 Folketingsgruppen besluttede at forelægge dette krav  

 for miljøministeren og at orientere pressen herom.
Pressechef  Lars  L.  Nielsen orienterede efter  

 samråd med landbrugsordfører  Vibeke  Peschardt og ifølge  

 gruppens beslutning derfor TV-avisen om gruppens beslutning.
Dette sker  

 tirsdag 28. november 2000 i form af en e-mail fra pressechefen til journalist  

  Kristian  Sloth.
 Derfor er det korrekt, når TV-avisen den 28.  

 november 2000 kl. 21.00 kunne fortælle, at "Det Radikale Venstre  

 nu kræver et midlertidigt stop for udvidelser i  

 svineproduktionen".
Dette bekræftes yderligere af  Vibeke  Peschardts  

 interview i TV-avisen lørdag den 2. december 2000 kl. 18.30." Klageren har anført, at bladet nøjes med at  

 citere en socialdemokratisk politiker    Erling  Christensen   for, hvad han  

 måtte have hørt fra en radikal politiker.
På den baggrund  

 rejser bladet på sin forside en alvorlig og skadelig beskyldning:  

 "Politikere føler sig misbrugt af TV-avisen".
Klageren har oplyst, at det er korrekt, at bladet  

 efterfølgende har bragt læserbreve fra henholdsvis  Erling  

  Christensen og klageren.
Klageren har her anført, at  

 læserbrevet fra klageren ikke vedrører denne  

 pågældende sag, og  Erling  Christensen beklager i sit  

 læserbrev, at han har rejst så grove beskyldninger mod TV-avisen,  

 hvilket netop er de beskyldninger, som bladet fastholder er sande.
 Klageren har desuden oplyst, at en mundtlig henvendelse  

 til bladet ikke har banet vej for en beklagelse af den pågældende  

 artikel og henvisning, men alene til en mulighed for i et  

 efterfølgende nummer af bladet at indrykke et debatindlæg,  

 hvilket klageren ikke finder tilfredsstillende.
Bladet har videre oplyst, at klagen vedrører en  

 enkelt artikel i et større kompleks af artikler, bladet bragte i  

 ugerne 47, 48, 49 og 50. Udgangspunktet for bladets dækning var den  

 meget lange og omfattende serie af indslag om dansk svineproduktion i  

 TV-avisen.
På samme vis som TV-avisen satte kritisk fokus på  

 svineproduktionen, ønskede bladet at sætte lys på  

 TV-avisens metoder og selve baggrunden for indslagene.
Bladet har endvidere anført, at det er et  

 almindeligt anerkendt princip i pressen, at der skal tages mere hensyn til  

 almindelige samfundsborgere end til professionelle aktører i  

 samfundsdebatten.
Bladet betragter klageren som en langt mere professionel  

 aktør end de menige landmænd, klageren har interviewet.
Bladet  

 gav klageren bedre svarmuligheder, end klageren gav landmændene, og  

 bladet vil for proportionalitetsprincippets skyld fastholde, at en talsmand  

 for landbruget først efter 11 udsendelser fik mulighed for at forholde  

 sig til kritikken af svineproduktionen.
I bladet kom klageren til orde  

 første gang, bladet beskæftigede sig med sagen.
Bladet har anført, at dækningen af sagen skal  

 ses som en helhed, hvilket er i overensstemmelse med god presseskik.
Hvis  

 Pressenævnet imidlertid vælger at behandle de indklagede artikler  

 isoleret, afviser bladet stadig, at bladet har handlet imod  

 medieansvarslovens tekst og ånd.
Bladet har herudover anført, at de citerede  

 politikere  Erling  Christensen (S),  Kristen  Touborg (SF) og  Vibeke  

  Peschardt (Rad.) alle er citeret korrekt og loyalt, hvilket ikke er bestridt  

 af de pågældende.
Bladet har ikke   som hævdet af klageren  

   undladt at verificere historien hos Det Radikale Venstre.
Bladet har endvidere anført, at essensen af den  

 kritik, som  Erling  Christensen rejser i artiklen er, at klageren har  

 "overciteret" Det Radikale Venstre og har forsøgt at  

 sætte en bestemt politisk dagsorden.
Det er desuden et faktum, at  

 klageren den 28. november 2000 kl. 21.00 lader studieværten i TV-avisen  

 oplyse, at "Det Radikale Venstres folketingsgruppe i dag krævede  

 et midlertidig stop for udvidelser af svineproduktion". Endvidere er det  

 faktum, at  Vibeke  Peschardt over for bladet har afvist, at der er tale om  

 en stærkere vedtagelse end den, der er kommet til udtryk i  

 hovedbestyrelsens udtalelse fra 25. november 2000. Bladet har fremlagt et  

 uddrag af bladets samtale med  Vibeke  Peschardt den 29. november 2000,  

 hvoraf følgende fremgår:
Landsbladet: "Er det sådan, at de radikale har  

 tilsluttet sig andre røster om at forlange et stop for  

 svineproduktionen?" Vibeke  Peschardt: "Nej, nej, nej.
Det vi har sagt  

 .vi har haft et hovedbestyrelsesmøde i lørdags.
Dér  

 vedtog en enig bestyrelse, at man skulle overveje   med tyk og fed streg  

 under overveje   men det bliver jo altid missed i en TV-udsendelse   at man  

 skulle overveje et midlertidig stop for udbygning af svinefarme.
Mens man  

 forhandlede altså under forhandlingerne om Vandmiljøplan  

 II" Landsbladet: "Altså sådan, som det  

 fremgår af pressemeddelelsen fra hovedbestyrelsen?" Vibeke  Peschardt: "Lige præcis.
Og ikke  

 andet.
Det er, hvad der er vedtaget og ikke andet.
Og jeg har heller ikke  

 sagt andet." Landsbladet: "På Tv blev det fremstillet, som  

 om I nu går ind for et stop?" Vibeke  Peschardt: "Ja, men dét, vi har sagt,  

 er dét, der fremgår af pressemeddelelsen." For så vidt angår det af klageren fremlagte  

 brev af 5. januar 2001 fra  Vibeke  Peschardt og  Lars  L.  Nielsen,  

 bemærker bladet, at  Vibeke  Peschardt i brevet på ingen  

 måde dementerer, at hun har udtalt sig som citeret i bladet.
Bladet har  

 efterfølgende indhentet en forklaring fra  Vibeke  Peschardt på,  

 hvorfor hun tilsyneladende har skiftet holdning.
Her fremgår det blandt  

 andet, at " Jeg beklager meget denne sag, og jeg erkender, at dit  

 interview med undertegnede har givet anledning til misforståelser.
 Jeg var den pågældende dag i øvrigt  

 under stort tidspres og opfattede derfor interviewet med dig således,  

 at det i virkeligheden handlede om, hvorvidt folketingsgruppen havde  

 krævet et permanent stop for udbygning af svinefarme.
" Bladet har desuden anført, at man har  

 efterprøvet kritikken af klageren i særlig grad ved at  

 efterprøve Det Radikale Venstres stilling i debatten om  

 svineproduktionen.
Det er korrekt, at bladet ikke forelagde kritikken for  

 TV-avisen, hvilket skyldtes, at bladet fandt det tilstrækkelig  

 dokumenteret, at klageren havde foretaget en stramning i formuleringen af den  

 radikale holdning, og at bladet mener, at  Erling  Christensen var i sin gode  

 ret til at give udtryk for sine følelser desangående.
Bladet har herudover anført, at det er korrekt, at  

 angreb og svar i dette tilfælde ikke er bragt i sammenhæng.  

 Imidlertid fik klageren optaget et læserindlæg den 15. december  

 2000, der blev massivt opsat, og som markant overskred bladets normale  

 længdekrav.
Desuden gør bladet gældende, at bladets  

 gengivelse af forløbet ikke er fejlagtig, idet bladet skildrer en  

 række politikers holdninger og udtalelser, som de var på et  

 givent tidspunkt.
Bladet har endvidere afvist klagerens gengivelse af  

 korrespondancen mellem bladet og klageren.
Bladet har oplyst, at klageren  

 henvendte sig til bladet og orienterede om, at der var afsendt en klage til  

 Pressenævnet.
Klageren har således bevidst undladt at bede om en  

 berigtigelse, før man traf beslutning om at klage til  

 Pressenævnet.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou, og Ole Askvig.
 Pressenævnet udtaler:
 Landsbladet har i en artikel citeret udtalelser fra blandt  

 andre medlem af Folketinget Erling Christensen (S), som har udtalt sig  

 kritisk om Danmarks Radios indslag om svineproduktionen i Danmark.
Det er Pressenævnets opfattelse, at et massemedie i  

 større udstrækning end almindelige privatpersoner må  

 tåle at være undergivet andre massemediers vurderinger.
På  

 baggrund af  Erling  Christensens udtalelser og artiklernes øvrige  

 indhold finder Pressenævnet ikke anledning til at kritisere, at bladet  

 undlod at forelægge indholdet for Danmarks Radio, inden artiklen blev  

 bragt.
 Landsbladet har imidlertid efter Pressenævnets  

 opfattelse anvendt sine kilder på en måde, der ikke kan begrunde  

 opsætningen af artiklerne i bladet, herunder forsidehenvisningen,  

 hvorefter "Politikere føler sig misbrugt af TV-avisen".
Det Radikale Venstres hovedbestyrelse vedtog den 25.  

 november 2000 i en resolution at opfordre partiets folketingsgruppe  

 til at overveje at gå ind for et stop for udvidelser af  

 svineproduktionen.
På et gruppemøde i Det Radikale Venstres  

 folketingsgruppe den 28. november 2000 fandt denne overvejelse sted, og  

 gruppen besluttede at kræve et midlertidigt stop for udvidelser af  

 svineproduktionen.
Gruppens beslutning viderebragtes af TV-avisen klokken  

 21.00 samme aften.
TV-avisens indslag kritiseres imidlertid af Landsbladet,  

 idet forløbet af bladet urigtigt fortolkes derhen, at Det Radikales  

 Venstres hovedbestyrelse har opfordret regeringen til at overveje et stop, og  

 idet bladet ser bort fra beslutningen på Det Radikale Venstres  

 gruppemøde, hvor ordet midlertidigt indføjes.
Herefter er det  

 Pressenævnets opfattelse, at såvel  Erling  Christensen (S) som  

  Vibeke  Peschardt (R) - om end citeret korrekt - er blevet interviewet af  

 Landsbladet med et udgangspunkt, som indebærer, at bladet har gengivet  

 oplysninger, der ikke er korrekte i den sammenhæng, hvori de er bragt -  

 nemlig som en kritik af Danmarks Radios journalistik - , og som kan virke  

 agtelsesforringende for Danmarks Radio.
Bladet har herved ikke levet op til  

 god presseskik.
 Da Danmarks Radio ved nyhedsdirektør  Lisbeth  

  Knudsen i Landsbladet den 15. december 2000 efterfølgende har  

 fået lejlighed til fyldestgørende at redegøre for  

 Danmarks Radios synspunkter i sagen, finder Pressenævnet imidlertid, at  

 en offentliggørelse af nævnets kendelse ikke er  

 påkrævet.
 Afsagt den 25. april 2001.
