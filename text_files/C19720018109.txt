 (Til de skattelignende myndigheder).
 Hermed følger eksemplarer af bekendtgørelse nr. 399 af 31. august 1972 af  

 lov om indkomstbeskatning af aktieselskaber m.v. (selskabsskatteloven).
 Til vejledning for skattemyndighederne omtales i det følgende de  

 ændringer, der er gennemført i selskabsskatteloven ved lov nr. 520 af 28.  

 november 1969, lov nr. 539 af 17. december 1971 og lov nr. 190 af 24. maj  

 1972.
 1. I forhold til lovbekendtgørelse nr. 396 af 28. juli  

 1969 er følgende bestemmelser ændret, tilføjet eller ophævet:
 Om de enkelte ændringer og tilføjelser bemærkes følgende:
 2. Ad § 3, stk. 1, nr. 13.
 Ved denne bestemmelse er de i lov om sanering nævnte saneringsselskaber,  

 hvis vedtægter er godkendt af boligministeren, fritaget fra skattepligt fra  

 og med skatteåret 1970-71. Det er dog en betingelse, at det er bestemt i  

 vedtægterne, at indtægterne - bortset fra normal forrentning af en eventuel  

 indskudskapital - udelukkende kan anvendes til saneringsformål.
 3. Ad § 30, stk. 3, 1. pkt.
 Ved denne ændring forhøjes den hidtil gældende morarente ved for sen  

 indbetaling af selskabsskatter fra 0,5 pct. til 1 pct. for hver påbegyndt  

 måned fra forfaldsdag at regne.
 Den forhøjede rentesats anvendes overalt, hvor der skal beregnes rente for  

 november måned 1972 eller for senere måneder, også selv om skatten er  

 forfalden før 1. november 1972.
 4. Ad § 30, stk. 5.
 Finansministeren er bemyndiget til med virkning fra 1. november 1972 at  

 fastsætte reglerne om opkrævningen af selskabsskatten og om afregningen af de  

 beløb, der efter loven tilfalder kommunerne.
 Bemyndigelsen omfatter såvel skatter, der vedrører skatteåret 1972-73, som  

 skatter for tidligere skatteår, hvad enten der er tale om ændringer af  

 tidligere ansættelser eller nye efteransættelser.
 Reglerne om fristen for afregningen med kommunerne er ikke ændret.
 Om den nærmere fremgangsmåde for skattens oppebørsel vil der senere blive  

 udsendt særskilt vejledning.
 5. Ad § 32.
 Denne bestemmelse er ophævet med virkning fra den 1. januar 1972, idet den  

 er overflødiggjort af en samtidig indført bestemmelse i kontrollovens § 18.
 Skattedepartementet, den 31. august  

 1972.
Hans P.
Gøtrik.
/ E.
Møller.
