(Til landets læger, tandlæger m.fl.) Indledning Ved ændring af lægelovens § 6, stk. 2 og 3, med ikrafttræden den 1.  

 oktober 1992, er der sket en lovfæstelse af de gældende principper for  

 information og samtykke i patientbehandlingen.
 Cirkulærets formål er at præcisere lægelovens krav om lægers pligt til  

 patientinformation og indhentelse af samtykke i forbindelse med undersøgelse,  

 behandling mv.
 Af lægelovens § 6, stk. 2, fremgår, at lægen, hvor det er muligt, og hvor  

 der ikke er grund til at antage, at det strider mod patientens ønske, skal  

 oplyse patienten om dennes helbredstilstand og behandlingsmulighederne.
Af lægelovens § 6, stk. 3, fremgår, at lægen ikke må indlede eller  

 fortsætte en behandling mod patientens vilje, med mindre andet er særligt  

 hjemlet.
Dette gælder også, hvor patienten ved et livstestamente har udtrykt  

 ønske om fritagelse for livsforlængende behandling i en situation, hvor  

 testator er uafvendeligt døende.
Information af patienter og deres samtykke til undersøgelse og behandling  

 mv. er et fundamentalt grundlag for læge-patientforholdet.
Det afgørende er  

 patientens selvbestemmelsesret og deraf følgende ret til information som  

 grundlag derfor.
 Lægen skal under ansvar efter lægeloven i hvert enkelt tilfælde informere  

 patienten, der har krav på fuld information, såfremt det ønskes.
 Ved forsøg, herunder forsøg, hvori indgår kliniske afprøvninger af  

 lægemidler, jf. lov om lægemidler § 24, skærpes kravene til  

 informationspligten.
 Reglerne om deltagelse i forsøgsprojekter er udformet i overensstemmelse  

 med principperne i § 8 i lov nr. 503 af 24. juni 1992 om et videnskabsetisk  

 komitesystem og behandling af biomedicinske forskningsprojekter, som træder i  

 kraft den 1. oktober 1992.
Særlige informations- og samtykkebestemmelser er indeholdt i lov om  

 sterilisation og kastration, lov om svangerskabsafbrydelse, lov om  

 svangerskabshygiejne og fødselshjælp, og lov om ligsyn, obduktion og  

 transplantation mv., jf.
Sundhedsstyrelsens vejledning af 25. juni 1990 om  

 samtykke mv. til lægevidenskabelige obduktioner (hospitalsobduktioner) og  

 Sundhedsstyrelsens vejledning af 25. juni 1990 om lægers forpligtelser i  

 forbindelse med samtykke til transplantation fra afdøde personer.
Informeret samtykke Patientens selvbestemmelsesret § 1.  En læge må ifølge lægelovens § 6, stk. 3, 1.  

 pkt., ikke indlede eller fortsætte en behandling mod patientens vilje, med  

 mindre andet er særligt hjemlet, jf. lov om frihedsberøvelse og anden tvang i  

 psykiatrien § 12 - 13 samt lov om foranstaltninger mod smitsomme sygdomme §§  

 5, 6 og 8 (undersøgelse, indlæggelse og behandling).
Patientens ret til information § 2.  Voksne habile patienter har i det omfang, de  

 ønsker det, krav på information om deres sygdom, herunder om undersøgelser,  

 behandlinger og indgreb samt om risiko for eventuelle komplikationer og  

 bivirkninger.
Informationen skal gives løbende og give en forståelig  

 fremstilling af sygdommen, undersøgelsen og den påtænkte behandling.
Stk. 2.  I særlige tilfælde, hvor patientens tarv eller  

 ønske tilsiger det, må lægen begrænse sin information.
Dette kan fx være  

 tilfældet, hvis lægen finder, at en vidtgående information vil skabe unødig  

 ængstelse og utryghed hos patienten.
Lægen må her afbalancere sin information  

 med, hvad der bedst tjener patienten.
Lægens informationspligt § 3.  En læge har pligt til af egen drift at informere  

 en patient om forhold, som patienten må formodes ikke at være bekendt med, og  

 som må anses for væsentlige for patientens stillingtagen til undersøgelser,  

 behandling mv.
Der skal således også informeres om eventuelle andre  

 behandlingsmuligheder og om konsekvenserne i tilfælde af, at der ingen  

 behandling iværksættes.
Komplikationer og bivirkninger § 4.  Den i § 3 omhandlede informationspligt  

 foreligger særligt, når der påtænkes foretaget operative indgreb eller  

 behandlinger, som medfører nærliggende risiko for alvorlige komplikationer  

 eller bivirkninger.
 Stk. 2.  Informationspligten skærpes jo mere nærliggende  

 eller alvorlige komplikationerne eller bivirkningerne kan være.
Patientens samtykke § 5.  Indhentelse af patientens samtykke skal ske på  

 en sådan måde, at en voksen og habil patient på grundlag af den givne  

 information er i stand til at udøve sin selvbestemmelsesret.
 Stk. 2.  Patientens samtykke skal ikke foreligge  

 skriftligt, jf. dog § 7, stk. 3, men kan variere fra en udtrykkelig begæring  

 eller anmodning til et underforstået ønske eller en stiltiende accept.
Særligt om børn § 6.  Hvor der er tale om mindre børn, og i mere  

 alvorlige sygdomstilfælde hos børn, er det forældremyndighedens indehaver,  

 der skal informeres og meddele samtykke på barnets vegne.
 Stk. 2.  Lægen vil iøvrigt kunne have en dobbelt  

 informationspligt, idet såvel forældremyndighedens indehaver som barnet selv  

 bør informeres.
 Stk. 3.  I tilfælde af lægelig behandling mv. af børn i  

 relation til sexuallivet, vil lægens tavshedspligt, jf. lægelovens § 9, og  

 særlige lovregler iøvrigt, jf. lov om svangerskabshygiejne og fødselshjælp og  

 lov om svangerskabsafbrydelse, kunne medføre, at der ikke skal indhentes  

 samtykke fra forældremyndighedens indehaver.
Deltagelse i forsøgsprojekter § 7.  Ved patienters og raske forsøgspersoners  

 deltagelse i forsøg, herunder kliniske afprøvninger af lægemidler, skærpes  

 kravene til informationspligten, og til den måde samtykket indhentes på.
Stk. 2.  Informationen skal gives både mundtligt og  

 skriftligt og indeholde oplysninger om, Stk. 3.  Det skal af informationen fremgå, at  

 forsøgspersonens samtykke Stk. 4.  Informationen skal gives til og samtykke  

 indhentes fra nærmeste pårørende, værge eller donor i de tilfælde, hvor  

 forsøget udføres under omstændigheder, som udelukker information og  

 indhentelse af samtykke efter stk. 2 og 3.
§ 8.  Hvor der i forsøg indgår kliniske afprøvninger  

 af lægemidler, jf. lov om lægemidler § 24, skal der udover de i § 7 nævnte  

 forhold informeres, om ikke-registrerede lægemidler eller blindpræparater  

 (placebo) indgår i afprøvningen.
Der skal endvidere informeres, om  

 behandlingsfri perioder indgår, og om der foretages randomisering.
 § 9.  Det skriftlige samtykke afgives i form af  

 forsøgspersonens, nærmeste pårørendes eller værgens underskrift og datoen  

 herfor.
 Stk. 2.  Ved kliniske afprøvninger af lægemidler, kræves  

 til ikke-terapeutiske undersøgelser, herunder Fase I forsøg, dog  

 forsøgspersonens personlige underskrift.
Særlige situationer Psykiatriske patienter § 10.  Ifølge lov om frihedsberøvelse og anden tvang i  

 psykiatrien § 3, skal indlæggelse, ophold og behandling på psykiatrisk  

 afdeling så vidt muligt finde sted med patientens samtykke.
 Stk. 2.  Lægen skal vejlede patienten om formålet med  

 indlæggelsen, opholdet og behandlingen samt om udsigterne til en bedring af  

 helbredstilstanden.
Stk. 3.  Overlægen skal opstille en behandlingsplan for  

 enhver, der indlægges på psykiatrisk afdeling, vejlede patienten om planens  

 indhold samt til stadighed søge at opnå patientens samtykke til dens  

 gennemførelse, jf.
Sundhedssstyrelsens cirkulære af 8. september 1989  

 vedrørende behandlingsplaner for patienter indlagt på psykiatriske  

 afdelinger.
 § 11.  For så vidt angår tvangsbehandling for den  

 psykiske lidelse, som patienten er indlagt for, og tvangsbehandling af  

 somatiske lidelser hos tvangsindlagte patienter, henvises til  

 Sundhedministeriets bekendtgørelse nr. 617 af 21. september 1989 om  

 tvangsbehandling, fiksering, tvangsprotokoller mv. på psykiatriske  

 afdelinger.
Livsnødvendig behandling § 12.  I tilfælde, hvor en voksen og iøvrigt habil  

 patient midlertidigt er inhabil, fx på grund af bevidstløshed, og der ikke  

 fra den pågældende foreligger en aktuel tilkendegivelse, dvs. i forbindelse  

 med en aktuel sygdomssituation, skal livsnødvendig behandling eller  

 behandling, som er uopsættelig for på længere sigt at forbedre patientens  

 chance for overlevelse eller for et bedre resultat af behandlingen,  

 iværksættes uden patientens vilje.
 Stk. 2.  En aktuel tilkendegivelse fra en patient skal  

 være baseret på information fra lægen om konsekvenserne af at undlade  

 behandling.
 Stk. 3.  Er der tale om et barn, der lider af en  

 livstruende sygdom, er der ligeledes pligt til at yde den nødvendige  

 behandling, selvom forældremyndighedens indehaver ikke giver samtykke hertil.
 Stk. 4.  Lægen har i de i stk. 3 nævnte tilfælde om  

 nødvendigt pligt til at underrette kommunalbestyrelsen med henblik på overfor  

 barnet at iværksætte hjælpeforanstaltninger uden samtykke, jf. bistandslovens  

 § 19.
Sultestrejkende § 13.  En læge må ikke afbryde en iværksat  

 spisevægring, når vægringen utvivlsomt er iværksat af en voksen habil person,  

 og denne er informeret om spisevægringens konsekvenser.
Patienter, der afviser at modtage blodtransfusion § 14.  En læge må ikke indlede en behandling, der  

 indebærer transfusion af blod eller blodprodukter, mod en voksen habil og  

 informeret patients vilje.
 Stk. 2.  Den i stk. 1 omhandlede tilkendegivelse fra  

 patienten skal være givet i forbindelse med en aktuel sygdomssituation og  

 baseret på information fra lægen om konsekvenserne af at undlade behandling.
Særligt om patienter i den terminale fase § 15.  Ifølge lægelovens § 6, stk. 3, pkt. 2, er et  

 livstestamente bindende for lægen, når patienten ved testamentet har udtrykt  

 ønske om fritagelse for livsforlængende behandling i en situation, hvor denne  

 er uafvendeligt døende, jf.
Sundhedsstyrelsens cirkulære af 22. september  

 1992 om lægers forpligtelser i forbindelse med livstestamenter mv. og  

 Sundhedsstyrelsens vejledning af 22. september 1992 om lægers forpligtelser i  

 relation til indholdet af livstestamenter mv.
Journalføring § 16.  Lægen skal føre optegnelser i patientens  

 journal om den givne information, således at det fremgår, hvilke oplysninger,  

 der er givet patienten, og hvad patienten på denne baggrund har  

 tilkendegivet.
Lægen bør gøre patienten bekendt med, hvad der optegnes i  

 journalen.
 Ikrafttræden mv.
 § 17  Cirkulæret træder i kraft den 1. oktober 1992.
 Stk. 2.  Samtidig ophæves Sundhedsstyrelsens cirkulære  

 af 17. maj 1991 om information og samtykke mv. »Lægers pligt og  

 patienters ret«.
