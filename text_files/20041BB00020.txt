Fremsat den 19. oktober 2004 af  

 Helge Mortensen (S), Thomas Adelskov (S),  

 Poul Andersen (S), Klaus Hækkerup (S),  

 Carsten Bo Jensen (S), Henrik Sass Larsen (S),  

 Jørn Pedersen (S) og Jytte Wittrock (S) Forslag til folketingsbeslutning om  

 ligestilling af havnene med hensyn til at kunne udføre skibsrelaterede  

 hjælpetjenester og havnerelateret operatørvirksomhed Folketinget pålægger regeringen at fremsætte et lovforslag om  

 ændring af havneloven med det formål at give alle kommunale selvstyrehavne og  

 helt eller delvis kommunalt ejede aktieselskabshavne mulighed for at kunne  

 udføre både skibsrelaterede hjælpetjenester (som f.eks. bugsering,  

 lodstjeneste  

 og trosseføring) og havnerelateret operatørvirksomhed (som f.eks.  

 terminaloperatørvirksomhed, stevedoring og lagervirksomhed) ud over den  

 primære  

 opgave med at stille havneinfrastruktur til rådighed, således at de kommunale  

 havne ligestilles med de private havne med hensyntil at kunne udføre disse  

 opgaver.
Bemærkninger til forslaget Da Folketinget i Folketingsåret 2003-04 behandlede lovforslag  

 nr.
L 46 fra trafikministeren om sikring af de danske havne (jf.  

 Folketingstidende 2003-04, Till.
A side 1533, Till.
B side 484, Till.
C side  

 212 og Folketingets forhandlinger side 1578, 3428 og 3790) foreslog  

 forslagsstillerne, at de kommunale havne skulle ligestilles med de private  

 havne med hensyn til muligheden for at kunne udføre skibsrelaterede  

 hjælpetjenester og havnerelateret operatørvirksomhed.
Til stor undren for  

 forslagsstillerne var der på det tidspunkt et flertal i Folketinget, som  

 tilsyneladende ville insistere på at forhindre konkurrence på frie og lige  

 vilkår.
 Da forslagsstillerne ikke kan forestille sig, at dette flertal  

 fortsat ønsker at fastholde en situation på havneområdet uden lige  

 konkurrencebetingelser, fremsættes nærværende beslutningsforslag om at give  

 kommunale selvstyrehavne og helt eller delvis kommunalt ejede  

 aktieselskabshavne de samme muligheder som private havne med hensyn til at  

 kunne deltage i den frie konkurrence vedrørende havnetjenester.
For forslagsstillerne spiller ideologien om, hvorvidt der er  

 tale om offentlige, private eller halv-offentlige/halvprivate havne ingen  

 væsentlig rolle.
Forslagsstillerne ønsker alene at varetage brugernes  

 interesser, idet forslaget om at frigøre markedskræfterne på dette område  

 selvsagt vil dæmpe de samlede omkostninger for havnetjenester.
 For forslagsstillerne er det vigtigt at understrege, at såfremt  

 kommunale selvstyrehavne udfører disse ydelser, skal der stilles krav om, at  

 der etableres en selvstændig regnskabs- eller opgørelsespligt, således at  

 eksempelvis krydssubsidiering undgås og der skabes gennemsigtighed for  

 virksomheder  

 og brugere.
 En ændring af havnenes funktionsområde som foreslået her skal  

 desuden ikke ændre ved, at kommunalbestyrelser og havnebestyrelser fortsat  

 skal  

 handle i havnenes interesse, jf. havnelovens § 9, stk. 4. Denne pligt vil  

 også  

 skulle omfatte skibsrelaterede hjælpetjenester og havnerelateret  

 operatørvirksomhed.
Skriftlig fremsættelse Helge Mortensen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ligestilling af havnene med hensyn til at kunne  

 udføre  

 skibsrelaterede hjælpetjenester og havnerelateret operatørvirksomhed.
(Beslutningsforslag nr.
B 20).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
