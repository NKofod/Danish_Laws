 Ret til sygedagpenge, for en lønmodtager, der ikke havde været  

 beskæftiget i de sidste 13 uger før sygefraværet, men som på  

 sygemeldingstidspunktet ville have haft dagpengeret i arbejdsløshedskassen.
 SAGSFREMSTILLING:
 Kommunen traf afgørelse om, at lønmodtageren ikke havde ret til dagpenge,  

 fordi der ikke forelå dokumentation for tilknytning til arbejdsmarkedet for  

 de sidste 13 uger før 2 sygeperioder.
 Det er oplyst, at lønmodtageren tidligere har været beskæftiget fra 16.  

 maj til 17. november l989, og at hun den 20. marts l990 begyndte arbejdet hos  

 nuværende arbejdsgiver.
 Dagpengeudvalget har fået oplyst, at lønmodtagerens sidste arbejdsdag var  

 fredag den 25. maj l990, at hun var sygemeldt mandag den 28. og tirsdag den  

 29. maj, at hun var i arbejde onsdag den 30. maj, og at hun påny sygemeldte  

 sig fra torsdag den 31. maj.
 Der foreligger skriftlig dokumentation for, at lønmodtageren den 16. maj  

 l989 indmeldte sig i SID's arbejdsløshedskasse, således at hun blev  

 berettiget til dagpenge i kassen fra 16. maj 1990.
 AFGØRELSE:
 Dagpengeudvalget har på sit møde den 5. oktober l990 truffet den  

 afgørelse, at lønmodtageren har ret til dagpenge fra kommunen i forbindelse  

 med sygefravær den 28. og 29. maj l990 og påny fra den 31. maj l990.
 Begrundelsen er, at pågældende, som havde opnået ret til dagpenge fra  

 arbejdsløshedskassen fra 16. maj l990, på sygemeldingstidspunktet den 28. maj  

 l990 ville have været berettiget til dagpenge fra arbejdsløshedskassen, hvis  

 uarbejdsdygtigheden ikke var indtrådt, jf. dagpengelovens § 4, stk. 1, nr. 2.
 Det bemærkes, at der under hensyn til denne aktuelle ret til dagpenge fra  

 arbejdsløshedskassen ikke derudover stilles krav om 13 ugers tilknytning til  

 arbejdsmarkedet forud for sygemeldingen.
 Udvalget ændrer således kommunens afgørelse.
