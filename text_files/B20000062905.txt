Bekendtgørelse om regler for  

 udtømning af kloakspildevand fra lystfartøjer I medfør af § 2, stk. 3, § 20, stk. 2, § 48 og § 61 i lov nr. 476  

 af 30. juni 1993 (havmiljøloven) om beskyttelse af havmiljøet  

 fastsættes:
 § 1. På dansk søterritorium og i  

 Østersøområdet må udtømning af  

 kloakspildevand fra lystfartøjer kun finde sted,  

 såfremt:
1)	udtømningen foretages under anvendelse af et godkendt  

 anlæg til behandling af kloakspildevand, og spildevandet ved  

 udløbet fra anlægget ikke frembringer synlige spor i havet,  

 eller 2)	spildevandet er findelt og desinficeret i et godkendt anlæg,  

 og udtømningen sker i en afstand af 4 sømil fra nærmeste  

 kyst, eller 3)	udtømningen foretages i en afstand af mindst 12 sømil  

 fra nærmeste kyst.
Foretages udtømning fra en tank til opsamling  

 og opbevaring af kloakspildevand, skal skibets fart endvidere være  

 mindst 4 knob, og udtømningen skal ske med moderat  

 udløbshastighed.
 § 2. Miljøstyrelsen fører tilsyn  

 med, at lystfartøjer overholder bestemmelserne i denne  

 bekendtgørelse.
 § 3. Overtrædelse af § 1 straffes med  

 bøde, medmindre højere straf er forskyldt efter anden  

 lovgivning.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare herfor  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 4. Bekendtgørelsen træder i kraft  

 den 1. april 2001 for lystfartøjer, hvor kølen er lagt eller  

 produktionsdatoen er 1. januar 2000 eller senere.
 Stk. 2. For øvrige lystfartøjer træder  

 bekendtgørelsen i kraft den 1. januar 2005.
