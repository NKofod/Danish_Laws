 Et pengeinstitut havde annonceret vildledende i udlandet.
 Tilsynet udtalte, at ved annoncering i Danmark skal der tages  

 forbehold for renteændringer og oplyses om rentetilskrivningsterminer, og  

 henstillede til banken at gøre det samme i udlandet.
 Tilsynets skrivelse af 17. januar 1985 vedrørende annoncering i udlandet.
 I anledning af en klage fra en udenlandsk kontohaver vedrørende en banks  

 forrentning af en konto, oprettet efter annoncering i et udenlandsk blad,  

 meddelte tilsynet banken følgende:
»Tilsynet henleder opmærksomheden på, at der ved markedsføring i  

 Danmark af indlånskonti med variabel rente i annoncen skal tages forbehold om  

 renteændringer.
Endvidere skal der gives oplysning om  

 rentetilskrivningsterminer.... Man henstiller til banken at anvende samme  

 praksis ved annoncering i udlandet om modtagelse af indlån.« Banken havde i det konkrete tilfælde anerkendt, at annonceringen havde  

 været vildledende og havde godtgjort klageren rentebeløbet.
