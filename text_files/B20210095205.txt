Bekendtgørelse om ændring af bekendtgørelse om kvalifikationskrav til visse førere af køretøjer i vejtransport1) § 1 I bekendtgørelse nr. 322 af 30. marts 2020 om kvalifikationskrav til visse førere af køretøjer i vejtransport, som ændret ved bekendtgørelse nr. 650 af 19. maj 2020, foretages følgende ændring:
 1. Efter kapitel 8 indsættes:
»Kapitel 8 a Udveksling af oplysninger om bevis for gennemført kvalifikationsuddannelse for bus- og godschauffører § 57 a.
Færdselsstyrelsen udveksler elektronisk oplysninger med de kompetente myndigheder i andre EU- og EØS- lande om udstedte eller tilbagetrukne beviser for gennemført kvalifikationsuddannelse for bus- og godschauffører samt oplysninger om administrative procedurer vedrørende beviserne med henblik på at kontrollere overholdelsen af de regler, der er fastsat for at gennemføre De Europæiske Fællesskabers direktiv om grundlæggende kvalifikations- og efteruddannelseskrav for førere af visse køretøjer, der benyttes til godstransport eller personbefordring ad vej.
Stk. 2. Oplysninger efter stk. 1 kan videregives elektronisk til politiet til brug for kontrol.« § 2 Bekendtgørelsen træder i kraft den 23. maj 2021.
Færdselsstyrelsen, den 19. maj 2021 Stefan Søsted / Lisa Sode 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2018/645/EU af 18. april 2018 om ændring af direktiv 2003/59/EF om grundlæggende kvalifikationskrav og efteruddannelseskrav for førere af visse køretøjer, der benyttes til godstransport eller personbefordring ad vej, og direktiv 2006/126/EF om kørekort, EU-Tidende 2018, nr.
L 112, side 29.
