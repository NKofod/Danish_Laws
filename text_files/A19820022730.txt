(Skattemæssig ligestilling af  

 ægtefæller) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 509 af 7. oktober 1981, som ændret  

 ved lov nr. 513 af 16. oktober 1981, foretages følgende ændringer:
 1. § 4 affattes således:
 "§ 4. Ægtefæller beskattes hver af deres indkomst og formue.
 Stk. 2.  For samlevende ægtefæller, der begge er  

 skattepligtige her i landet efter § 1, foretages opgørelsen af deres  

 skattepligtige indkomst og formue og beregningen af deres indkomst- og  

 formueskat efter reglerne i afsnit III og IV.
 Stk. 3.  Ved separation eller skilsmisse mellem  

 samlevende ægtefæller anses samlivet i skattemæssig henseende for ophævet på  

 tidspunktet for separationen eller skilsmissen.
 Stk. 4.  Ved samlivsophævelse uden separation eller  

 skilsmisse anses samlivet i skattemæssig henseende for ophævet med udgangen  

 af det indkomstår, i hvilket ophævelsen af samlivet har fundet sted.
 Stk. 5.  Genoptager ægtefæller samlivet efter separation  

 eller samlivsophævelse, anses samlivet også i skattemæssig henseende for  

 genoptaget på dette tidspunkt.
Stk. 6.  Bortfalder skattepligten efter § 1 for en af  

 ægtefællerne eller for begge, anses samlivet i skattemæssig henseende for  

 ophævet på tidspunktet for skattepligtens bortfald." 2. § 6, stk. 2, og §§ 9, 10 og 12 ophæves.
 3. § 13, stk. 1, affattes således:
"Dør en gift person, og overtager den længstlevende ægtefælle i  

 umiddelbar forbindelse med dødsfaldet fællesboet til hensidden i uskiftet bo,  

 er længstlevende indkomstskattepligtig for hele det indkomstår, hvori  

 dødsfaldet har fundet sted, af al indkomst, som ægtefællerne har erhvervet i  

 dette indkomstår.
Der foretages dels en ansættelse af afdødes indkomst og  

 dels en ansættelse af den længstlevende ægtefælles indkomst.
Der beregnes  

 indkomstskat på grundlag af hver af de nævnte ansættelser, og længstlevende  

 svarer derefter skat med summen af de beregnede skattebeløb.
Længstlevende er  

 desuden formueskattepligtig for hele det nævnte indkomstår af sit særeje og  

 hele fællesboet.
De foreløbige indkomst- og formueskattebeløb, der er betalt  

 inden dødsfaldet, godskrives længstlevende." 4. I § 14, stk. 1, udgår "selvstændigt".
 5. I § 14, stk. 2 og 9, ændres "var  

 sambeskattet" til: "levede sammen".
 Stk. 2.  I § 26A, stk. 1 og 2, § 31, stk. 3, og i § 99,  

 stk. 1, ændres "sambeskattede" til: "samlevende".
 Stk. 3.  I § 37, stk. 4, 5 og 6, og i § 37B ændres  

 "er sambeskattet med" til: "lever sammen med".
 6. §§ 15, 15A og 107 ophæves.
 7. I § 15B ændres "§ 14, stk. 3, § 14, stk. 10, §  

 15 eller § 15A" til: "§ 14, stk. 3, eller § 14, stk. 10".
 8. § 16, stk. 1, 3. pkt., affattes således:
"Indeholdte eller betalte foreløbige formueskattebeløb udbetales til  

 boet, medmindre afdøde efterlader sig en ægtefælle, der overtager fællesboet  

 til hensidden i uskiftet bo, medens afdødes særeje skiftes." 9. I § 16, stk. 3 og 5, og § 75, nr. 3, udgår "§  

 15, § 15A,".
 10. § 18, stk. 2, 2. pkt., affattes således:
"Indeholdte eller betalte foreløbige formueskattebeløb godskrives  

 boet." 11. § 26 affattes således:
 "§ 26. Når ægtefæller er samlevende i hele indkomståret og dette  

 omfatter en periode af et helt år, opdeles hver ægtefælles skattepligtige  

 indkomst på formueindkomst og arbejdsindkomst.
 Stk. 2.  Ved opgørelsen af en ægtefælles formueindkomst  

 medregnes:
 Stk. 3.  Ved opgørelsen af en ægtefælles arbejdsindkomst  

 medregnes:
Stk. 4.  Andre indtægter og udgifter, der ikke omfattes  

 af stk. 2, medregnes ved opgørelsen af arbejdsindkomst.
Ministeren for  

 skatter og afgifter kan dog fastsætte herfra afvigende regler.
 Stk. 5.  Indkomst og formue, der vedrører en  

 erhvervsvirksomhed, beskattes hos den ægtefælle, der driver virksomheden.
Stk. 6.  Hvis en ægtefælles skattepligtige indkomst  

 udviser underskud og ægtefællerne er samlevende ved indkomstårets udløb, skal  

 underskuddet i størst muligt omfang fradrages i den anden ægtefælles  

 skattepligtige indkomst.
Ved opgørelsen af ægtefællernes skattepligtige  

 indkomst ses der i denne forbindelse bort fra indtægter, der beskattes i  

 udlandet og ikke her i landet.
Bestemmelsen i 2. pkt. finder dog ikke  

 anvendelse, hvor skatten af den udenlandske indkomst er nedsat i henhold til  

 bestemmelsen i ligningslovens § 33A.
Stk. 7.  Formueindkomst medregnes ved indkomstopgørelsen  

 for den af ægtefællerne, der efter ægteskabslovgivningen har rådighed over  

 formuegodet eller, for så vidt angår fradragsberettigede udgifter, hæfter for  

 betalingen.
Formueskattepligten påhviler denne ægtefælle.
Kan det ikke  

 afgøres, hvem af ægtefællerne et indkomst- eller formueskattepligtigt beløb  

 vedrører, medregner hver ægtefælle halvdelen.
Stk. 8.  Har en ægtefælle haft renteudgifter på mindre  

 end 3.000 kr., kan disse udgifter, såfremt ægtefællerne er enige herom,  

 medtages af den anden ægtefælle ved opgørelsen af den skattepligtige  

 indkomst, når denne ægtefælle samtidig medtager den til udgifterne svarende  

 gæld i sin formueopgørelse." 12. Efter § 26A indsættes:
"§ 26B.
Overdrager en ægtefælle andre aktiver end de i § 26A nævnte  

 til sin samlevende ægtefælle, skal fortjeneste eller tab, som derved  

 fremkommer, ikke medregnes ved opgørelsen af overdragerens skattepligtige  

 indkomst.
Aktiverne anses for anskaffet af erhververen på samme tidspunkter,  

 for samme beløb og med samme formål som de oprindelige anskaffelser." 13. I § 30, stk. 1, og § 31, stk. 1, udgår "eller  

 § 15".
 14. Efter § 35 indsættes:
"§ 35A.
Når ægtefæller er samlevende i hele indkomståret og dette  

 omfatter en periode af et helt år, beregnes indkomstskatten efter stk. 2-6.
 Stk. 2.  For den af ægtefællerne, der har den største  

 arbejdsindkomst, beregnes indkomstskatten på grundlag af dennes  

 skattepligtige indkomst.
Stk. 3.  For den af ægtefællerne, der har den mindste  

 arbejdsindkomst, beregnes skatten af arbejdsindkomsten og formueindkomsten  

 hver for sig.
Formueindkomsten lægges til eller, hvis den er negativ, trækkes  

 fra i den anden ægtefælles skattepligtige afrundede indkomst.
Forskellen  

 mellem skatten af denne ægtefælles skattepligtige indkomst og skatten af den  

 således regulerede indkomst udgør skatten eller skattenedsættelsen vedrørende  

 formueindkomsten.
Skatten af arbejdsindkomsten og formueindkomsten udgør den  

 samlede indkomstskat.
Ved beregningen anses nedslag efter lov om nedslag i  

 skatteansættelsen for renteindtægter m.v. fortrinsvis for foretaget i  

 renteindtægt.
 Stk. 4.  Overstiger negativ formueindkomst efter stk. 3  

 den anden ægtefælles skattepligtige indkomst, fradrages det overskydende  

 beløb i ægtefællens egen arbejdsindkomst.
 Stk. 5.  Hvis ægtefællerne ikke har arbejdsindkomster,  

 eller hvis de har lige store arbejdsindkomster, anvendes stk. 2 på den  

 ægtefælle, der har den største formueindkomst, og stk. 3 på den ægtefælle,  

 der har den mindste formueindkomst.
 Stk. 6.  Bliver den samlede indkomstskat efter stk. 3-4  

 negativ, fragår beløbet i den anden ægtefælles indkomstskat.
Stk. 7.  Hvis den i stk. 3 nævnte formueindkomst eller  

 den i stk. 5 nævnte mindste formueindkomst ikke overstiger 1.000 kr.,  

 beregnes skatten af den skattepligtige indkomst uden anvendelse af reglerne i  

 stk. 3, 4 og 6. Det samme gælder, hvis formueindkomsten er negativ og  

 underskuddet ikke overstiger 1.000 kr." 15. § 37, stk. 2, affattes således:
"Stk. 2. I det omfang en gift person, der er samlevende med  

 ægtefællen ved indkomstårets udløb, ikke kan udnytte sit personfradrag,  

 benyttes den ikke udnyttede del af fradraget til nedsættelse af den anden  

 ægtefælles skatter." 16. I § 37, stk. 4, ændres "en hustrus særskilte  

 indkomst som af ægtefællernes øvrige indkomst" til: "afdødes som af  

 den længstlevende ægtefælles indkomst", og "særskilt indkomst"  

 til: "afdødes indkomst".
 17. § 37A affattes således:
"§ 37A.
Hvis ægtefæller, der er samlevende ved indkomstårets udgang,  

 begge har deltaget i væsentligt omfang i driften af den ene ægtefælles eller  

 begges erhvervsvirksomhed, skal indkomsten fra denne beskattes hos den af  

 ægtefællerne, der i overvejende grad har drevet virksomheden.
Endvidere  

 påhviler formueskattepligten vedrørende virksomheden denne ægtefælle.
Såfremt  

 ægtefællerne anmoder herom, overføres indtil 50 pct., dog højst 84.000 kr.,  

 af virksomhedens overskud, opgjort efter stk. 2, til den anden ægtefælle som  

 indkomst hos denne.
Det overførte beløb må ikke stå i åbenbart misforhold til  

 den medhjælpende ægtefælles arbejdsindsats i erhvervsvirksomheden.
Den  

 skattepligtige indkomst efter 1. pkt. nedsættes med det overførte beløb.  

 Indkomstbeløbet på 84.000 kr. reguleres efter udskrivningslovens § 4.
 Stk. 2.  Overskuddet opgøres efter reglerne for  

 opgørelsen af skattepligtig indkomst med tillæg af renteudgifter og  

 valutakurstab og med fradrag af rente- og udbytteindtægter, herunder  

 skattegodtgørelse efter § 17A i lov om indkomstbeskatning af aktieselskaber  

 m.v., samt valutakursgevinst, som indgår i opgørelsen af dette overskud.
Stk. 3.  Er samlivet mellem ægtefællerne ophørt i løbet  

 af indkomståret, beskattes den af ægtefællerne, der i overvejende grad har  

 drevet virksomheden, af indkomsten fra denne indtil samlivets ophør.
Hvor der  

 efter § 13 eller § 20C, stk. 1, 2. pkt., foretages ansættelse af den  

 længstlevende ægtefælle, skal indkomsten fra virksomheden i tiden indtil  

 dødsfaldet beskattes hos den ægtefælle, der i overvejende grad har drevet  

 virksomheden.
I de i 1. og 2. pkt. nævnte tilfælde finder reglerne i stk. 1,  

 3., 4. og 5. pkt., ikke anvendelse." 18. § 37C, stk. 1, 4. og 5. pkt., affattes således:
"Ydelser til samlevende ægtefæller henføres ved denne beregning til  

 den ægtefælle, der har den højeste skattepligtige indkomst.
Ydelser efter  

 bistandslovens § 42 henføres dog til den ægtefælle, de er ydet til." 19. I § 39, stk. 1, indsættes efter sidste pkt.:
"For gifte personer beregnes formueskatten på grundlag af deres  

 samlede formue, hvis de er samlevende i hele indkomståret og dette omfatter  

 en periode af et helt år.
Den beregnede formueskat fordeles forholdsmæssigt  

 mellem dem efter størrelsen af deres formue." I stk. 2 udgår "selvstændig", og "den selvstændige  

 skattepligt" ændres til: "skattepligten".
 20. I § 60, stk. 3, ophæves 2. pkt.
 21. I §§ 62B, stk. 1, og 71 udgår "eller §  

 15".
 22. § 80, stk. 1 og 2, affattes således:
"Samlevende ægtefæller har ret til at blive gjort bekendt med  

 hinandens selvangivelser i udfyldt stand, forinden de indsendes til  

 ligningsmyndigheden.
Hver ægtefælle kan ved henvendelse til  

 ligningsmyndigheden begære oplysning om indholdet af selvangivelsen og om  

 skatteansættelsen for indkomstår, i hvilke de er samlevende.
Stk. 2.  Har en gift person, der er samlevende med sin  

 ægtefælle, ikke i indkomståret haft skattepligtig indkomst eller formue, er  

 den pågældende pligtig at indsende en erklæring herom til  

 ligningsmyndigheden.
Erklæringen afgives i overensstemmelse med reglerne i  

 skattekontrolloven." 23. § 89A, stk. 1, affattes således:
"Personer, som ved udgangen af det kalenderår, hvori skatten betales,  

 opfylder aldersbetingelsen for at oppebære folkepension, oppebærer eller er  

 tillagt ret til at oppebære folkepension, pension i henhold til lov om  

 pension til enker m.fl., invalidepension eller invaliditetsydelse med  

 bistands- eller plejetillæg, og personer, der på dette tidspunkt er  

 samlevende med en ægtefælle, der opfylder en af disse betingelser, kan, hvis  

 der i deres formue ved udgangen af det pågældende indkomstår indgår værdien  

 af en fast ejendom, der helt eller delvis benyttes til bolig for ejeren, jfr.  

 stk. 3, efter begæring få henstand med betaling af den del af formueskatten,  

 der vedrører ejerboligen, efter reglerne i stk. 2-7. Begæring skal indgives  

 til ligningsmyndighederne senest 4 uger efter, at den skattepligtige har  

 modtaget underretning om slutskatteberegningen." 24. § 100, 4. pkt., udgår, og i 5. pkt. ændres  

 "den samlede formue" til: "formuen ved udgangen af den  

 pågældendes indkomstår".
§ 2 I lov om særlig indkomstskat m.v., jfr. lovbekendtgørelse nr. 429 af 17.  

 august 1981, foretages følgende ændringer:
 1. § 1, stk. 2, erstattes af følgende:
 "Stk. 2. Ægtefæller beskattes hver af deres særlige indkomst.
Stk. 3.  Fortjeneste eller tab af den i § 2 anførte art  

 ved afståelse af formuegoder medregnes i særlig indkomst hos den ægtefælle,  

 der efter ægteskabslovgivningen havde rådighed over formuegoderne.
Kan det  

 ikke afgøres, hvem af ægtefællerne der havde rådigheden over formuegodet,  

 medregner hver ægtefælle halvdelen af fortjenesten eller tabet.
Stk. 4.  Fortjeneste eller tab ved afståelse af  

 formuegoder, der hører til en virksomhed, som en af ægtefællerne har drevet,  

 eller som ægtefællerne har drevet i fællesskab, medregnes dog altid i særlig  

 indkomst hos den ægtefælle, der har drevet virksomheden eller har drevet  

 virksomheden i overvejende grad." 2. I § 7A, stk. 6, sidste pkt., ændres "for hele  

 det pågældende indkomstår sambeskattet" til: "i hele det pågældende  

 indkomstår samlevende".
§ 3 I lov om investeringsfonds, jfr. lovbekendtgørelse nr. 84 af 28. februar  

 1980, ændres i § 3, stk. 6, "sambeskattede" til:  

 "samlevende".
§ 4 I lov om nedslag i skatteansættelsen for renteindtægter m.v., jfr.  

 lovbekendtgørelse nr. 621 af 20. december 1974, som ændret ved lov nr. 538 af  

 1. november 1978 og lov nr. 278 af 16. juni 1980, ophæves § 1, 2. pkt.
§ 5 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 404 af 30. juli 1981, foretages  

 følgende ændringer:
 1. I § 8A, stk. 1, ændres "den skattepligtige  

 har" til: "giveren har", og "100 kr." til: "300  

 kr.".
 2. I § 9C, stk. 1, ændres "personer, der  

 sambeskattes med ham" til: "dennes samlevende ægtefælle".
 3. I § 14, stk. 2, ændres "sambeskattede"  

 til: "samlevende".
 4. I § 14, stk. 5, ændres "sambeskattede  

 hustru" til: "samlevende ægtefælle".
 5. § 29 ophæves.
§ 6 I lov om beskatningen af pensionsordninger m.v., jfr. lovbekendtgørelse  

 nr. 339 af 16. juli 1980, som ændret ved lov nr. 173 af 8. april 1981,  

 foretages følgende ændringer:
 1. I § 18, stk. 6, 1. pkt., ændres  

 "sambeskattet" til: "samlevende".
 2. § 48, stk. 2, 2.-4. pkt., affattes således:
"Er den afgiftspligtige ikke skatteansat, anses denne for at have en  

 skattepligtig indkomst på 0 kr.
Ved beregningen af tillægsskat for en  

 afgiftspligtig, der er samlevende med en ægtefælle, foretages personfradrag  

 kun i det omfang, det ikke er overført til den anden ægtefælle ved den  

 almindelige skatteberegning." 3. I § 50, stk. 2, 2. pkt., ændres "3.000  

 kr." til: "2.000 kr.", og 3. og 4. pkt. ophæves.
 4. I § 50, stk. 2, indsættes som nyt 3. pkt.:
"Hvis ejeren af forsikringen m.v. har levet sammen med en ægtefælle i  

 hele indkomståret og har fradrag for præmier eller bidrag, der overstiger et  

 samlet beløb af 2.000 kr., medens den samlevende ægtefælles  

 fradragsberettigede udgifter er mindre end 2.000 kr., kan ejerens ikke  

 udnyttede fradragsbeløb overføres til ægtefællen og fradrages ved opgørelsen  

 af dennes skattepligtige indkomst inden for 2.000 kr.s grænsen." § 7 I lov om udskrivning af indkomst- og formueskatten til staten, jfr.  

 lovbekendtgørelse nr. 403 af 30. juli 1981, som ændret ved lov nr. 513 af 16.  

 oktober 1981, foretages følgende ændringer:
 1. I § 3 indsættes efter stk. 1:
"Stk. 2. Hvor skatten beregnes efter kildeskattelovens § 35A for den  

 ægtefælle, der har den mindste arbejdsindkomst, nedrundes såvel  

 arbejdsindkomsten som den regulerede indkomst, hvoraf skatten af  

 formueindkomst beregnes, til nærmeste kronebeløb, der kan deles med 100. Ved  

 beregningen af kommunal indkomstskat og amtskommunal indkomstskat,  

 folkepensionsbidrag og bidrag til dagpengefonden foretages en tilsvarende  

 afrunding." Stk. 2-4 bliver herefter stk. 3-5.
 2. I § 5 ændres "§ 3, stk. 4," til: "§  

 3, stk. 5,".
 3. I § 5 indsættes som et nyt stk. 2:
"Stk. 2. Nedsættelsen i formueskatten og indkomstskatten til staten  

 efter stk. 1 skal for samlevende ægtefæller, der beskattes efter  

 kildeskattelovens § 35A, stk. 2-6, beregnes på grundlag af den ene ægtefælles  

 regulerede indkomst opgjort efter stk. 3 og skatterne heraf samt begge  

 ægtefællers samlede formueskat.
For samlevende ægtefæller, der beskattes  

 efter kildeskattelovens § 35A, stk. 7, beregnes skattenedsættelserne på  

 grundlag af ægtefællernes samlede formueskat samt den skattepligtige indkomst  

 og skatterne heraf hos den ægtefælle, der har den største arbejdsindkomst,  

 jfr. dog kildeskattelovens § 35A, stk. 5. Nedsættelserne i formueskatten og  

 indkomstskatten fordeles mellem ægtefællerne efter forholdet mellem deres  

 skattepligtige formue.
Bliver den ene ægtefælles indkomstskat til staten  

 negativ, fragår det negative i den anden ægtefælles indkomstskat til  

 staten." § 8 I lov nr. 295 af 10. juni 1981 om beskatning af fortjeneste ved afståelse  

 af aktier m.v. foretages følgende ændringer:
 1. I § 2, stk. 2, tilføjes:
"Overstiger en ægtefælles samlede tab de samlede fortjenester, kan  

 det overskydende beløb i indkomståret overføres til fradrag i den anden  

 ægtefælles fortjenester ved afståelse af aktier, såfremt ægtefællerne er  

 samlevende ved indkomstårets udgang, jfr. kildeskattelovens § 4. Tabet kan  

 ligeledes efter reglen i 4. pkt. overføres til fradrag i den anden ægtefælles  

 fortjenester ved afståelse af aktier i de 5 efterfølgende indkomstår, hvis  

 tabet ikke kan indeholdes i den skattepligtiges nettofortjeneste ved  

 afståelse af aktier i det pågældende indkomstår." 2. I § 4, stk. 4, tilføjes:
"Overstiger en ægtefælles tab den skattepligtige særlige indkomst,  

 kan det overskydende beløb overføres til fradrag i den anden ægtefælles  

 særlige indkomst for indkomståret, såfremt ægtefællerne er samlevende ved  

 indkomstårets udgang, jfr. kildeskattelovens § 4. Tabet kan ligeledes  

 overføres til fradrag i den anden ægtefælles særlige indkomst i de 5  

 efterfølgende indkomstår." 3. I § 7, stk. 5, tilføjes: Er den skattepligtige for  

 hele det pågældende indkomstår samlevende med en ægtefælle, medregnes  

 fradrag, som denne har opnået inden for 4 års perioden, ved beregningen af  

 det maksimale fradrag." 4. I § 12, stk. 1, 1. pkt., indsættes i stedet for  

 "de samme indkomstår": "de samme indkomstår i de tilfælde,  

 hvor boet ikke er fritaget for skat i medfør af kildeskattelovens § 20B, stk.  

 3".
 5. I § 12 indsættes efter stk. 1 som et nyt stk. 2:
"Stk. 2. Længstlevendes tab ved afståelse af aktier i de tilfælde,  

 der er nævnt i § 4, stk. 2 og 3, i indkomstår under skiftet kan overføres til  

 fradrag i boets særlige indkomst for samme indkomstår i de tilfælde, hvor  

 boet ikke er fritaget for skat i medfør af kildeskattelovens § 20B, stk. 3.  

 Tab kan dog ikke overføres til boet i dettes sidste indkomstår, hvis  

 skæringsdagen i den endelige boopgørelse eller en opgørelse efter  

 kildeskattelovens § 20, stk. 2, eller § 20C, stk. 4, ligger forud for  

 afslutningen af længstlevendes tilsvarende indkomstår.
I det omfang  

 længstlevendes tab ikke kan dækkes ved overførsel til boet, kan længstlevende  

 overføre det resterende tab til senere indkomstår efter reglen i § 4, stk. 4.  

 Boets tab ved afståelse af aktier i de tilfælde, der er nævnt i § 4, stk. 2  

 og 3, kan fradrages i længstlevendes skattepligtige særlige indkomst for  

 samme indkomstår.
I de tilfælde, der er nævnt i 2. pkt., kan tab i boets  

 sidste indkomstår dog ikke overføres til længstlevende.
I det omfang boets  

 tab ikke kan dækkes ved overførsel til længstlevende, kan boet overføre det  

 resterende tab til senere indkomstår efter reglen i § 4, stk. 4." I § 12, stk. 2, der herefter bliver stk. 3, ændres "ved overførsel  

 til boets senere indkomstår efter § 4, stk. 4" til: "efter stk.  

 2".
§ 9 Stk. 1.  Loven har virkning fra og med indkomståret  

 1983.
Stk. 2.  Hvis samlevende ægtefæller ved udgangen af  

 indkomståret 1982 har aktier eller andele i samme selskab, fordeles  

 anskaffelsessummen for hele beholdningen imellem dem til brug ved senere  

 opgørelser af fortjenester eller tab, jfr. lov nr. 295 af 10. juni 1981 om  

 beskatning af fortjeneste ved afståelse af aktier m.v.
Hvis aktierne er  

 omfattet af nævnte lovs § 4, stk. 2 og 3, sker fordelingen efter forholdet  

 mellem pålydende værdi af hver ægtefælles andel af beholdningen af aktier  

 eller andele ved udgangen af indkomståret 1982.
Givet på Christiansborg slot, den 26.  

 maj 1982 Under Vor Kongelige Hånd og Segl MARGRETHE R.
