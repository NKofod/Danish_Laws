 Told- og Skatteregion fandt, at den pågældende groft uagtsomt havde  

 overtrådt momslovens § 35, stk. 2, jf. § 5, stk. 1.
Valgbarhedsnævnet fandt, at den pågældende ikke var valbar I brev af 17. juni 1994 har byrådet i henhold til § 101, stk. 4, i den  

 kommunale valglov indberettet, at skatteankenævnsmedlem NN har vedtaget et af  

 Told- og Skatteregion X meddelt bødeforlæg på 45.000 kr. for overtrædelse af  

 momslovens § 35, stk. 2, jf. § 5, stk. 1.
Det fremgår af sagen, at den pågældende i forbindelse med nogle  

 forhandlinger om salg af sine virksomheder afmeldte sit ApS som  

 afgiftspligtig.
Da salget imidlertid ikke blev til noget, undlod den  

 pågældende at meddele told- og Skattemyndighederne, at der var sket en  

 fejlagtig afmelding af selskabet.
Det herved unddragne afgiftstilsvar udgør i alt 62.972 kr.
Det begåede  

 forhold er betragtet som groft uagtsomt.
Forseelsen er begået i 1992.
 I denne anledning skal man meddele, at Valgbarhedsnævnet har fundet, at  

 den begåede handling efter de krav, der må stilles til personer, der beklæder  

 hverv som medlem af kommunale råd i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende kan derfor ikke anses for valgbar.
