 Ref.: STANAG 2347, Medical Warning Tag, DEC 1975.
 Bilag: Oversigt med eksempler på sygdomme og helbredsmæssige afvigelser  

 omfattet af nærværende BST.
FORMÅL 1. Denne FKOBST fastsætter procedure ved rekvirering  

 og udlevering af særligt helbredsmærke, der skal tjene til hurtig erkendelse  

 af visse varige sygdomme eller helbredsmæssige afvigelser hos personel, som  

 på grund af bevidstløshed, sprogvanskeligheder eller andet ikke selv kan  

 meddele sig, og hvor journalmateriale ikke er tilgængeligt.
 2. Personel, der lider af sådanne sygdomme eller  

 helbredsmæssige afvigelser, som er sikkert diagnosticerede, og som ikke  

 umiddelbart kan erkendes, skal forsynes med det nedenfor beskrevne særlige  

 helbredsmærke, når det må anses for at være af væsentlig betydning, at en  

 behandlende læge kan få kendskab til disse forhold.
 3. Eksempler på sygdomme og helbredsmæssige afvigelser  

 der er omfattet af nærværende BST fremgår af vedlagte oversigt.
BESKRIVELSE AF HELBREDSMÆRKET 4. Helbredsmærket er udført i elokseret aluminium i  

 rød farve i størrelsen 4 x 6 cm.
Mærket er forsynet med 2 huller til kæde af  

 samme type, som anvendes til identitetsmærket.
 5. Teksten på mærket præges og omfatter - CPR-nr. -  

 Efternavn - Fornavn(e) - Nationalitet.
 Herunder anføres på latin og engelsk de varige sygdomme og/eller  

 afvigelser, som anses for at være af væsentlig betydning for behandling i  

 tilfælde af sygdom eller tilskadekomst.
REKVIRERING OG UDLEVERING 6. Helbredsmærket fremstilles efter rekvisition fra  

 tjenestestederne på grundlag af foreliggende helbredsmæssige oplysninger  

 eller dokumenteret anmodning fra det berørte personel.
 Tjenestestedernes ledende læge anfører for hver person, hvortil der  

 rekvireres helbredsmærke, diagnose/helbredsmæssige afvigelser for den  

 pågældende.
 Rekvisitionen, der udfærdiges i 2 eksemplarer, sendes til  

 Forsvarskommandolægen, der lader helbredsmærket udfærdige og tilsende  

 tjenestestedet med henblik på udlevering.
 7.  I fredstid udleveres helbredsmærket til alt  

 tjenstgørende militært personel samt civilt personel, der er udpeget til at  

 følge de væbnede styrker efter de i FKOBST P.404-3 givne retningslinier.  

 Endvidere udleveres mærket til officerer af reserven med rådighedspligt.  

 Rekvirering finder for alle personelkatagorier sted i overensstemmelse med  

 den i pkt. 6 fastsatte procedure.
 Til hjemmeværnets frivillige personel sker udlevering efter  

 Hjemmeværnskommandoens nærmere bestemmelser.
8.  Ved fredsstyrkens forøgelse udleveres mærket på  

 rekvisition til personel for hvilket, der måtte være konstateret varige  

 sygdomme eller helbredsmæssige afvigelser efter seneste tidspunkt for  

 tjeneste i forsvaret.
Rekvirering af mærket finder sted som under pkt. 6  

 anført.
ANVENDELSE OG OPBEVARING AF HELBREDSMÆRKET 9. Helbredsmærket anlægges og bæres i særskilt kæde om  

 halsen på samme måde som identitetsmærket.
 Ved hjemsendelse af militært personel, anbringes helbredsmærket sammen med  

 identititsmærket i soldaterbogen.
 I forbindelse med afsked af civilt personel inddrages helbredsmærket ved  

 tjenestedets foranstaltning med henblik på destruktion.
EB P.B.
KROGEN generalmajor Chef for Personelstaben Fordeling: Standardfordeling + HRN AFD/UAFD FLV ESK BILAG Eksempler på sygdomme og helbredsmæssige afvigelser omfattet af nærværende  

 bestemmelse:
a.
Allergi, f.eks. penicillin, sulfonamid, serum, vaccine.
b.
Særlige abnormiteter, f.eks. situs inversus.
c.
Stofskiftesygdomme, f.eks. diabetes mellitus (insulin/oral behandling).
d.
Brug af lægemidler, f.eks. antikoagulantia, antihypertonika, hormoner.
e.
Mangel af nyre eller milt.
f.
Anfaldssygdomme, f.eks. epilepsi.
g.
Evt. andre sygdomstilfælde (lægefagligt skøn).
