Ankestyrelsens principafgørelse 86-11 om arbejdsskade - erhvervssygdom - anerkendelse - tennisalbue - computerarbejde - teknisk tegner - arbejde med mus - forelaeggelse for Erhvervssygdomsudvalget Resume:
 Anerkendelse af en tennisalbue som en erhvervssygdom efter loven kan ikke afvises med den begrundelse, at der på anerkendelsestidspunktet ikke længere findes objektive fund svarende til den anmeldte tennisalbue.
 Ankestyrelsen hjemviste sagen til Arbejdsskadestyrelsen, der skulle forelægge sagen for Erhvervssygdomsudvalget til vurdering af, om arbejdet som teknisk tegner med tegnearbejde på computeren og 9 klik i minuttet med musen kunne anerkendes på grund af arbejdets særlige art.
 Ankestyrelsen var enig i, at sygdommen ikke kunne anerkendes efter Erhvervssygdomsfortegnelsen.
 Love:
Lov om arbejdsskadesikring - lovbekendtgørelse nr. 848 af 7. september 2009 - § 5 og § 7 Bekendtgørelser:
Beskæftigelsesministeriets bekendtgørelse nr. 1302 af 23. november 2010 om fortegnelse over erhvervssygdom anmeldt fra 1. januar 2005 - Afgørelse:
 Ankestyrelsen har i møde truffet afgørelse i din sag om anerkendelse af højresidig tennisalbue som erhvervssygdom.
 Vi har besluttet at behandle sagen principielt til belysning af, om sygdommen fortsat skal være til stede, for at sagen kan forelægges for Erhvervssygdomsudvalget.
 Resultatet er:
· Vi kan ikke anerkende din sygdom som erhvervssygdom efter fortegnelsen over erhvervssygdomme Vi er således kommet til samme resultat som Arbejdsskadestyrelsen vedrørende dette spørgsmål.
· Vi hjemviser sagen med henblik på vurdering af, hvorvidt sygdommen kan anerkendes på grund af arbejdets særlige art, selv om sygdommen ikke kan anerkendes efter fortegnelsen over erhvervssygdomme Før Arbejdsskadestyrelsen træffer ny afgørelse, skal de forelægge sagen for Erhvervssygdomsudvalget.
Vi beder Erhvervssygdomsudvalget om at tage stilling til, hvilken betydning det har, at du kun har foretaget 9 klik i minuttet.
 Arbejdsskadestyrelsen vil kontakte dig.
 Der var enighed på mødet.
Begrundelsen for afgørelsen Fortegnelsen over erhvervssygdomme:
 Efter en samlet vurdering kan vi ikke anerkende din sygdom i form af højresidig tennisalbue som erhvervssygdom efter fortegnelsens punkt C. 4.1.
 Vi vurderer, at du ikke opfylder betingelsen om, at du skal have udført kraftfulde og repetitive (gentagne) arbejdsbevægelser.
Vi har lagt vægt på, at dit arbejde som teknisk tegner, hvor du i perioden 1990 til 1993 og igen fra 1996 og frem har været beskæftiget med tegnearbejde på computeren og har anvendt tastatur og mus, ikke har indebåret kraftfulde arbejdsbevægelser.
I vurderingen er indgået, at der ikke har været tale om anvendelse af en kraft på en måde, der er belastende for albuen.
Desuden har vi lagt vægt på, at dit arbejde ikke har været repetitivt (gentaget) for albuen, da det ikke har indebåret bevægelse af albueleddet med en vis hyppighed/intensitet i en væsentlig del af arbejdsdagen.
Vi finder, at 9 klik med musen i minuttet ikke kan betegnes som repetitivt i fortegnelsens forstand.
 Det afhænger af en konkret vurdering, om arbejdet har været kraftfuldt på en måde, der er belastende for albuen.
I vurderingen kan indgå, om der har været tale om · gentagne kraftfulde vride- eller drejebevægelser · gentagne kraftfulde bevægelser mod modstand · statisk fastholden af en genstand med kraftanvendelse · kraftfulde arbejdsbevægelser i kombination med akavede albuebelastende arbejdsstillinger For at vi kan betegne arbejdet som repetitivt (gentaget), skal du have bevæget albueleddet med en vis hyppighed/intensitet i en væsentlig del af arbejdsdagen.
Vi kan ikke fastsætte kravet til hyppigheden af de belastende arbejdsbevægelser nærmere, men det afhænger af en konkret vurdering af repetitionshyppigheden set i forhold til kraftudfoldelsen ved arbejdet og de øvrige belastninger af albueleddet.
Det er en betingelse for anerkendelse, at du under arbejdet  har udført kraftfulde og repetitive (gentagne) arbejdsbevægelser  har udført kraftfulde arbejdsbevægelser i akavede stillinger  har udført kraftfuldt statisk arbejde Tennisalbue og betingelserne for anerkendelse er nævnt i fortegnelsen over erhvervssygdomme punkt C. 4.1. Kravene er nærmere beskrevet i Arbejdsskadestyrelsens vejledning om erhvervssygdomme.
 Sygdomme, der ikke kan anerkendes efter fortegnelsen over erhvervssygdomme:
Arbejdsskadestyrelsen skal forelægge sagen for Erhvervssygdomsudvalget med henblik på vurdering af spørgsmål om anerkendelse på grund af arbejdets særlige art, selv om den ikke kan anerkendes efter fortegnelsen over erhvervssygdomme.
Vi skønner, at der kan være mulighed for, at sygdommen vil kunne anerkendes.
 Vi beder særligt Erhvervssygdomsudvalget om at tage stilling til, hvilken betydning det har, at du kun har foretaget 9 klik i minuttet.
 Arbejdsskadestyrelsen skal derefter tage stilling til, om de kan anerkende sygdommen på grund af arbejdets særlige art.
Vi har lagt til grund, at du opfyldte kravet til diagnosen ved den lægelige undersøgelse, som er beskrevet i arbejdsmedicinsk speciallægeerklæring af 23. juni 2010. Ved undersøgelsen blev der påvist såvel direkte som indirekte ømhed svarende til den udvendige albuekno (epicondylitis lateralis) ved gennemføling af området.
Imidlertid er kravet til diagnosen ikke længere opfyldt ved den lægelige undersøgelse, som er beskrevet i ortopædkirurgisk speciallægeerklæring af 22. oktober 2010, hvor der kun er påvist direkte ømhed ved gennemføling af området, men ikke indirekte ømhed.
 Vi bemærker, at anerkendelse af en tennisalbue som en erhvervssygdom efter loven ikke kan afvises med den begrundelse, at der på anerkendelsestidspunktet ikke findes objektive fund svarende til den anmeldte tennisalbue.
I 2006 anerkendte Arbejdsskadestyrelsen tre sager om tennisalbuer som arbejdsskader efter intensivt computerarbejde med mus.
Sagerne har været forelagt Erhvervssygdomsudvalget, som har forholdt sig til de helt særlige forhold i de tre sager.
I sagerne har der været tale om tekniske tegnere, som har haft intensivt arbejde med mus, og computerarbejdet med mus har været langvarigt, intensivt og præcisionskrævende.
 Vi vurderer, at dit arbejde efter sammenligning med de tre sager, som blev anerkendt efter forelæggelse for Erhvervssygdomsudvalget kan betegnes som tilstrækkeligt langvarigt, intensivt og præcisionskrævende til, at der har været tale om sådanne særlige belastninger og belastninger i en sådan udstrækning, at det kan antages at have medført en særlig risiko for at udvikling en tennisalbue.
Vi har lagt vægt på, at du i perioden 1990 til 1993 og igen fra 1996 har arbejdet som teknisk tegner, hvor du har været beskæftiget med tegnearbejde på computeren og har anvendt tastatur og mus.
Du har oplyst, at du har haft 1-2 timers tastaturarbejde og 8-10 timers arbejde med mus om dagen, og at du har haft 4.500 klik med musen dagligt og 1.500 klik på tastaturet om dagen.
Disse tal er opnået ved anvendelse af et downloaded program, som har registreret dit arbejde igennem en dag.
Hvis man lægger disse angivelser af 1-2 timers tastaturarbejde og 8 timers musearbejde til grund, svarer dette til cirka 15 tastninger i minuttet og cirka 9 klik på musen per minut.
Ved håndtering af musen har der ofte været tale om, at der ikke kun klikkes, men trykkes ned på musen i længere tid for at udføre tegningen fuldstændig præcist.
Selvom en sygdom ikke er nævnt i fortegnelsen over erhvervssygdomme, eller selvom fortegnelsens betingelser for anerkendelse af den pågældende sygdom ikke er opfyldt, kan der være tale om erhvervssygdom.
Det kan være tilfældet, hvis det kan dokumenteres, at sygdommen må anses for udelukkende eller i overvejende grad at være forårsaget af arbejdets særlige art Vi kan kun anerkende sygdommen efter, at sagen har været forelagt Erhvervssygdomsudvalget.
Det er et udvalg, som rådgiver Arbejdsskadestyrelsen om tilfælde, der ikke kan anerkendes efter erhvervssygdomsfortegnelsen.
Vi forelægger kun sager, hvis vi skønner, at der er mulighed for, at sygdommen vil kunne anerkendes.
 Oplysningerne fremgår særligt af brev af 19. april 2010 fra dit forbund, arbejdsmedicinsk speciallægeerklæring af 23. juni 2010 og ortopædkirurgisk speciallægeerklæring af 22. oktober 2010.
Bemærkninger til klagen I anken af 21. januar 2011 har dit forbund oplyst, at du har arbejdet med CAD-programmer, som kræver særlig mange klik med musen og stiller særlige krav til præcision.
Desuden oplyser forbundet, at du har fået mange blokader og indtager meget smertestillende medicin i form af morfin hver dag, således også den dag hvor du var til undersøgelse hos speciallægeAA.
Det anføres, at det muligvis er årsagen til den manglende indirekte ømhed.
Forbundet henviser til, at speciallægeBB i sin erklæring af 23. juni 2010 beskriver, at der er udtalt direkte og indirekte ømhed svarende til laterale epicondyl på højre side, og at hun vurderer, at din tennisalbue er arbejdsbetinget på baggrund af den ekstremt store eksponering.
Forbundet anmoder om, at sagen bliver forelagt Erhvervssygdomsudvalget.
Vi bemærker, at vi har inddraget oplysningerne i vores vurdering af sagen.
Som anført ovenfor under vores begrundelse finder vi ikke grundlag for at anerkende din tennisalbue efter fortegnelsen over erhvervssygdomme, men vi finder grundlag for at hjemvise sagen med henblik på, om Arbejdsskadestyrelsen kan anerkende sygdommen på grund af arbejdets særlige art, selv om sygdommen ikke kan anerkendes efter fortegnelsen.
Desuden bemærker vi, at dit forbund på dine vegne i brev af 19. april 2010 har oplyst i spørgeskema, at du har haft 4.500 klik med musen og 1.500 klik på tastaturet om dagen, og at du har arbejdet 8 timer om dagen.
Dette bliver til cirka 9 klik med musen i minuttet og cirka 15 tastninger i minuttet.
Dette er desuden omtalt i den arbejdsmedicinske speciallægeerklæring, hvor det ligeledes fremgår, at tallene er opnået ved anvendelse af et downloaded program, som har registreret dit arbejde igennem en dag.
Vi har således lagt disse angivelser til grund ved vurderingen af din sag.
 Vi henviser i øvrigt til vores begrundelse ovenfor.
Oplysningerne i sagen Vi har afgjort sagen på grundlag af · de oplysninger, som forelå, da Arbejdsskadestyrelsen traf afgørelse i sagen · Arbejdsskadestyrelsens afgørelse af 30. december 2010. Ved denne afgørelse fik du afslag på anerkendelse af højresidig tennisalbue som erhvervssygdom · klagen til Ankestyrelsen · Arbejdsskadestyrelsens brev om genvurdering Ankestyrelsens lægekonsulent har vejledt om de lægelige spørgsmål i sagen.
