 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 647 af  

 2. august 1993, foretages følgende ændringer:
 1. I § 4, 1. pkt., indsættes efter »som vederlag i  

 næring« ordene: »eller fordringen i øvrigt er erhvervet i  

 tilknytning til den erhvervsmæssige drift af virksomheden«.
 2. I § 5, stk. 1, ændres »jf. dog § 5, stk. 3-5«  

 til: »jf. dog § 5, stk. 3 og stk. 4«.
 3. I § 5, stk. 4, indsættes efter 2. pkt.:
1. pkt. finder dog ikke anvendelse for Danmarks  

 Skibskreditfonds tab på obligationer i danske kroner, der er udstedt af  

 Danmarks Skibskreditfond til finansiering af lån i fremmed valuta, såfremt  

 lånet er ydet af Danmarks Skibskreditfond i henhold til den statslige  

 rentestøtteordning vedrørende skibsbygning på danske værfter.' 4. I § 6, stk. 1, 5. pkt., indsættes efter »§ 3, stk.  

 1«: »eller § 4«.
 5. I § 6, stk. 1, indsættes efter 5. pkt.:
»Tilsvarende kan skattepligtige efter kildeskattelovens §§ 1 og 2  

 ikke fradrage tab på fordringer på selskaber, hvorover den skattepligtige har  

 eller har haft en bestemmende indflydelse som omhandlet i personskattelovens  

 § 19 a, stk. 2-4, eller tab på fordringer på den skattepligtiges ægtefælle,  

 forældre og bedsteforældre samt børn og børnebørn og disses ægtefæller eller  

 dødsboer efter de nævnte personer, hvor fordringen ikke omfattes af § 3, stk.  

 1, eller § 4. Stedbarns- og adoptivforhold sidestilles med ægte  

 slægtskabsforhold.« 6. I § 6, stk. 1, 6. pkt., der bliver 8. pkt., indsættes  

 efter »det ikke-fradragsberettigede tab«: »efter 5. og 6.  

 pkt.« 7. I § 8 A indsættes efter stk. 2 som nyt stykke:
» Stk. 3.  Stk. 1 og 2 finder tilsvarende  

 anvendelse, hvor realkreditobligationer eller andre værdipapirer udstedes i  

 henhold til realkreditlovens § 48, stk. 3, eller under tilsvarende vilkår,  

 såfremt der ved kursaftalens udløb ydes lån, der er omfattet af stk. 1, nr.  

 1, 2, 4, 6 eller 7, på grundlag af de udstedte værdipapirer, og såfremt lånet  

 er ydet inden 1. januar 1996.« Stk. 3  bliver herefter stk. 4.
§ 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 2, har virkning for forpligtelser, der  

 påtages den 1. januar 1994 eller senere.
 Stk. 3.  § 1, nr. 3, har virkning for tab, der  

 realiseres den 1. januar 1994 eller senere.
 Stk. 4.  § 1, nr. 5 og 6, har virkning for fordringer,  

 der erhverves den 6. april 1994 eller senere, for regresfordringer, der  

 erhverves den 6. april 1994 eller senere, dog kun, såfremt de erhverves på  

 grundlag af kautionsforpligtelser, der er påtaget den 27. juni 1992 eller  

 senere.
 Stk. 5.  § 1, nr. 7, har virkning fra og med  

 indkomståret 1994.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
