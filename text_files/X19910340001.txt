En bager klager over påbud om at unge under 18 år ikke må arbejde  

 alene i butikken.
Direktoratet fastholdt påbud og Arbejdsministeriet  

 tiltrådte direktoratets afgørelse.
Der blev lagt vægt på at der i den  

 konkrete butik var særlig fare ved alenearbejde.
 Arbejdsministeriet har dags dato skrevet således til Organisationen A.
 »I skrivelser af 28. februar og 23. april 1991 har A på vegne af B  

 klaget over Direktoratet for Arbejdstilsynets afgørelse af 6. februar 1991  

 vedrørende påbud om, at unge under 18 år ikke må arbejde alene uden for  

 normal arbejdstids ophør i virksomheden xxconditori.
Klagens indhold Det anføres blandt andet som støtte for klagen, at sammenligningen mellem  

 bagerforretninger og kiosker er urealistisk, idet bagerforretninger ikke kan  

 anses for at være nær så attraktive for røvere, som kiosker, da  

 kassebeholdningens størrelse og varesortimentets omfang er af en ganske anden  

 størrelsesorden, at der i lokalområdet synes at være fx grillbarer, der har  

 åbent også efter xxconditoriets lukketid, at politiets oplysninger om, at der er en forøget risiko for røveri efter  

 normal lukketid, og diverse avisudklip om røverier mod bl.a. bagerier er  

 utilstrækkelige som dokumentation for den forøgede risiko for røveri mod  

 Luxusconditoriet efter normal lukketid, at der er tale om et påbud af generel karakter, at der i virksomheden nu er installeret en trykknaptelefon, så der om  

 nødvendigt kan tilkaldes øjeblikkelig hjælp, og at de fremsendte avisudklip alene dokumenterer, at der i fire af de ti  

 tilfælde har været tale om røverier efter kl. 173o.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at  

 Arbejdstilsynets kreds xxx i tilsynsrapport af 2. oktober 1990 afgav påbud  

 om, at unge under 18 år ikke må arbejde alene i virksomheden, og at påbuddet  

 skulle efterkommes straks.
Organisationen A klagede ved skrivelse af 5. oktober 1990 til direktoratet  

 over påbuddet.
Efter organisationens opfattelse, havde kredsen med sit påbud  

 meddelt et generelt forbud mod, at unge under 18 år er beskæftiget som  

 ekspeditricer, idet dette i sig selv skulle udgøre en særlig risiko for  

 røveri og vold.
 Direktoratet meddelte den 16. oktober 1990 Organisationen A, at man var  

 enig i, at det omtalte påbud kunne fremstå som et generelt forbud og bad på  

 den baggrund heraf kredsen om at revurdere sagen således, at samtlige  

 relevante momenter blev fremlagt.
 I skrivelse af 12. oktober 1990 til B uddybede kredsen sine begrundelser  

 for påbuddet således:
 Med hensyn til butikkens beliggenhed anfører kredsen, at butikken har til  

 huse i en del af Odense, hvor der inden for det forudgående år havde været  

 begået flere røverier mod butikker af den pågældende type, og at butikken er  

 placeret på et mindre butikstorv, hvor kun denne butik havde åbent i  

 aftentimerne.
 Med hensyn til lokalernes indretning anfører kredsen, at betjeningen  

 foregår bag en disk, at butikken har et baglokale, hvor der befinder sig en  

 telefon, at butikken ikke er videoovervåget eller har nogen form for  

 overfaldsalarm, at ejeren kan kontaktes telefonisk, men at den ansatte ikke  

 er instrueret om forholdsreglerne ved røveri, og i den forbindelse at ejeren  

 ikke bor i umiddelbar nærhed af butikken, samt at der ikke på anden  

 måde er sørget for, at hurtig hjælp kan komme frem.
 Med hensyn til virksomhedens type anfører kredsen, at der er tale om et  

 bageriudsalg, der har åbent til kl. 21oo, og som udenfor normal åbningstid  

 betjenes af en person.
 Endeligt anfører kredsen, at man efter kontakt med kriminalpolitiet i  

 Odense er af den opfattelse, at der er forøget risiko for røveri fra normal  

 åbningstids ophør og frem til omkring midnat.
Parallelt hermed orienterede kredsen direktoratet om de konkrete forhold,  

 der begrundede påbuddet.
Udover ovenstående begrundelser anførte kredsen, at  

 butikken efter det oplyste hovedsageligt var bemandet af unge under 18 år.
 I Organisationens skrivelse af 13. november 1990 til direktoratet blev  

 klagen over det afgivne påbud opretholdt.
 Den 16. november 1990 bad direktoratet sig kredsens kommentarer til  

 Organisationens skrivelse af 13. november 1990.
Den 28. november 1990 svarer kredsen direktoratet.
Kredsen anfører, at  

 butikkens indretning og varesortiment ikke adskiller sig væsentlig fra  

 kioskers, at det forhold, at bagerforretninger typisk bemandes af piger under  

 18 år, i sig selv gør dem attraktive for røvere, at telefonen som  

 alarmforanstaltning er utilstrækkelig ved alenearbejde i denne situation, at  

 nogle avisudklip underbygger det fra kriminalpolitiet tidligere indhentede  

 udsagn om den forøgede risiko for røverier efter normal lukketid, og i den  

 sammenhæng at det omhandlede bageriudsalg befinder sig i et lokalområde, der  

 helt tydeligt hjemsøges af butikstyverier, samt at det afgivne påbud  

 er udformet til denne bestemte butik.
Det fremgår af sagen, at Odense kriminalpoliti den 30. maj 1989 havde  

 oplyst, at der var en forøget risiko for røveri efter åbningstidens ophør og  

 frem til kl. 22-23. Kriminalpolitiet mente ikke, at visse kvarterer var  

 kontinuerligt mere udsatte end andre.
Den 3. december 1990 bekræftede  

 kriminalpolitiet overfor kredsen, at der var en forøget risiko i det  

 ovennævnte tidsrum, og politiet oplyste i øvrigt, at de 166 røverier, der var  

 nævnt i en artikel i Fyens Stiftstidende, omfattede alle former for røverier,  

 også voldelige overfald.
 Den 3. januar 1991 holdt direktoratet møde med Organisationen A om sagen,  

 denne ønskede en mere specificeret dokumentation for, at butikken var den  

 eneste. der havde åbent i aftentimerne.
 Direktoratet rettede herefter påny henvendelse til kredsen med henblik på  

 at få oplyst, i hvilket omfang andre butikker i området havde åbent efter  

 normal lukketid samt i hvilket omfang, der havde været røverier mod  

 tilsvarende butikker.
Det fremgår af kredsens oplysninger, at de nærmeste butikker i området,  

 der havde åbent ved inspektion den 24. januar 1991, kl. 193o-203o, var tre  

 butikker, som var beliggende ca. 500 m væk.
Og af en række avisudklip  

 fremgik, at der i perioden oktober 1990 til januar 1991 havde været en række  

 røverier mod forskellige brødudsalg i byen X.
Efter kredsens oplysninger var  

 der tale om 8 røverier mod bagerier og konditorier samt 2 røverier mod  

 henholdsvis en chokoladebutik og smørrebrødsbutik.
Udover disse røverier  

 havde der også været røverier mod grillbarer og kiosker.
 I afgørelsen af 6. februar 1991 fastholdt direktoratet kredsens påbud af  

 2. oktober 1990, som uddybet ved brev af 12. oktober 1991 .
Direktoratet lagde vægt på, at butikkens karakter i relation til risikoen  

 for tyveri ikke afveg væsentligt fra fx kiosker, og risikoen heller ikke  

 syntes at være væsentligt forskellig og at tidspunktet for arbejdet var efter  

 normal arbejdstids ophør.
Direktoratet henviste til At-meddelelse nr. 4.08.4  

 »Voldsrisiko i forbindelse med arbejdets udførelse« oktober 1987,  

 som også berører arbejde inden for detailhandel.
At-meddelelsen nævner  

 særlige butiksområder, men de tillægges karakter af eksemplificering.
 Direktoratet lagde samtidig vægt på, at den pågældende butik var relativt  

 isoleret beliggende.
 Kravet om alarmsystem var alene nævnt som en foranstaltning, der skulle  

 overvejes, hvis ønsket om alenearbejde efter normal lukketid blev fastholdt.
Afslutningsvis anførte direktoratet, at det som udgangspunkt ikke er  

 tilladt at beskæftige unge under 18 år efter kl. 20 grader grader, jf. § 2,  

 stk. 2 i bekendtgørelse nr. 465 af 25. oktober 1985 om unges aften- og  

 natarbejde.
Muligheden for at arbejde til kl. 22 oo i butikker og lignende er  

 alene tilføjet som en undtagelse fra den generelle regel, jf. § 4 i samme  

 bekendtgørelse.
 Direktoratet har i sin udtalelse af 13. juni 1991 til Arbejdsministeriet  

 gjort gældende, at der ikke er foretaget nogen ny sagsbehandling, idet den  

 nye klage ikke indeholder oplysninger, som ikke allerede er indgået i  

 direktoratets afgørelse af 6. februar 1991.
 Direktoratet har gjort opmærksom på, at avisudklippene viste, at fem af de  

 ti røverier var begået efter kl. 17.30, mens tre af røverierne var begået  

 umiddelbart op til normal lukketid, og to af røverierne ikke var tidsfæstede  

 i artiklerne.
 Endeligt har direktoratet understreget, at afgørelsen var truffet ud fra  

 en konkret vurdering af den pågældende butiks beliggenhed, jf.  

 klageafgørelsen af 6. februar 1991.
 På denne baggrund har direktoratet - med hjemmel i såvel § 11 i  

 bekendtgørelse nr. 323 af 7. juli 1983 om arbejdets udførelse, som § 16 i  

 bekendtgørelse nr. 103 af 15. februar 1989 om unges farlige arbejde, som  

 ændret ved bekendtgørelse nr. 883 af 21. december 1989 - indstillet, at  

 direktoratets afgørelse af 6. februar 1991 om, at der ved arbejde uden for  

 normal arbejdstids ophør ikke må udføres alenearbejde i den pågældende butik,  

 med mindre den ansatte er over 18 år, fastholdes.
 Arbejdsministeriet har den 12. april 1991 meddelt organisationen, at  

 klagen var frataget opsættende virkning.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljøradet.
I rådet støttede Dansk Arbejdsgiverforening  

 direktoratets indstilling under henvisning til, at der har været mange  

 røverier i kvarteret, at politiet er hørt og har udtalt, at der foreligger en  

 ikke ubetydelig fare, og at forretningen er den eneste i butikscenteret, der  

 er åben efter normal åbningstids ophør.
Det øvrige råd støttede ligeledes  

 direktoratets indstilling.
Arbejdsministeriets afgørelse Arbejdsministeriet skal i den anledning meddele, at man - med hjemmel i  

 såvel § 11 i bekendtgørelse nr. 323 af 7. juli 1983 om arbejdets udførelse,  

 som § 16 i bekendtgørelse nr. 103 af 15. februar 1989 om unges farlige  

 arbejde, som ændret ved bekendtgørelse nr. 883 af 21. december 1989 -  

 tiltræder Direktoratet for Arbejdstilsynets afgørelse af 6. februar 1991,  

 således at der ved arbejde uden for normal arbejdstids ophør ikke må udføres  

 alenearbejde i den pågældende butik, med mindre den ansatte er over 18 år.  

 Der er hermed taget hensyn til, at der efter det oplyste nu er etableret en  

 trykknap-telefon, og at det kan antages, at den er installeret i  

 salgslokalet, og at der gives grundig instruktion forholdsreglerne ved et  

 røveri, ligesom der er givet vejledning tidligere.
Frist Arbejdsministeriets afgørelse er gældende straks.
Arbejdsministeriets begrundelse Der er i afgørelsen lagt vægt på, at bageriudsalget er beliggende med ca.  

 500 m til de nærmeste butikker, der har åbent efter normal lukketid, at  

 påstanden om den forøgede risiko for røverier efter normal lukketid synes  

 godtgjort, og at sammenligningen mellem fx kiosker og bageriudsalg forekommer  

 rimelig bl.a. under indtryk af frekvensen af røverier mod bagere i byen X,  

 som fremgår af avisartiklerne fra avisen XX.
 Der også i afgørelsen lagt vægt på, at påbuddet er begrundet i konkrete  

 forhold vedrørende B's forretning.
