 Skrivelse om foreløbig og endelig restafregning for særligt dyre enkeltsager for 2008.
(Til samtlige kommuner og kommunale revisorer) Reglerne for statsrefusion mv. til kommunerne og regionerne er senest fastsat i bekendtgørelse nr. 1498 af 12. december 2007 om statsrefusion og revision på Velfærdsministeriets, Beskæftigelsesministeriets, Ministeriets for Flygtninge, Indvandrere og Integrations og Ministeriet for Familie- og Forbrugeranliggenders ressortområder.
Der henvises bl.a. til kapitlerne 11 til og med 15.
 Foreløbig restafregning.
 Skemaet vedrørende den foreløbige restafregning af de særligt dyre enkeltsager skal indtastet på www.sm.dk/refusion/ og kvittering skal sendes til Velfærdsministeriet senest den 20. marts 2009.
 I den foreløbige restafregning for 2008 er indføjet en indberetningsmulighed for berigtigelser for regnskabsåret 2007. Her medtages korrektioner og rettelser til regnskabet for 2007. Dette kan blandt være udgifter afholdt i 2007 men først faktureret så sent i 2008, at de ikke kunnet medtages på den endelige restafregning for 2007. Alle berigtigelser skal dokumenteres overfor kommunens revision og opmærksomheden henledes på springet i refusionsgrænserne fra 2007 til 2008 jf. vejledning om regulering af satserne på Velfærdsministeriets område.
 Har kommunen ifølge den foreløbige opgørelse fået udbetalt mere i refusion end kommunen er berettiget til, skal det for meget udbetalte beløb sendes til Velfærdsministeriet samtidig med opgørelsen, jf. ovenfor nævnte bekendtgørelse § 57, stk. 2. Beløbet indsættes på Velfærdsministeriets konto i Danske Bank, reg.nr. 0216 konto 406905486-2med angivelse af kommunenummer og af, at beløbet vedrører foreløbig restafregning 2008. Har kommunen fået udbetalt mindre, end kommunen er berettiget til, vil efterbetalingen snarest blive foretaget.
 Endelig restafregning.
 Skemaet vedrørende den endelige restafregning af de sociale udgifter sendes til Velfærdsministeriet så snart revisor har forsynet skemaet med påtegning og senest 1. juli 2009.
 I den foreløbige restafregning for 2008 er indføjet en indberetningsmulighed for berigtigelser for regnskabsåret 2007. Her medtages korrektioner og rettelser til regnskabet for 2007. Dette kan blandt være udgifter afholdt i 2007 men først faktureret så sent i 2008, at de ikke kunnet medtages på den endelige restafregning for 2007. Alle berigtigelser skal dokumenteres overfor kommunens revision og opmærksomheden henledes på springet i refusionsgrænserne fra 2007 til 2008 jf. vejledning om regulering af satserne på Velfærdsministeriets område.
 I de tilfælde, hvor kommunen har fået udbetalt mindre i refusion i forbindelse med de sociale udgifter, end kommunen skulle have haft, vil efter betaling blive foretaget af Velfærdsministeriet snarest efter indsendelse af skemaet.
 Har kommunen fået udbetalt mere, end den er berettiget til i forbindelse med de sociale udgifter, skal det for meget udbetalte beløb tilbagesendes til Velfærdsministeriet samtidig med indsendelse af skemaet, jf. ovenfor nævnte bekendtgørelse, § 58, stk. 3. Beløbet skal indsættes på Velfærdsministeriets konto i Danske Bank, reg.nr. 0216 konto 406905486-2 med angivelse af kommunenummer og at beløbet vedrører endelig restafregning 2008.
