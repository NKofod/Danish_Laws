Succession ved virksomhedsoverdragelse Spørgsmål Svar Ad 1. Nej,  

 overdragelse vil skulle ske til handelsværdien fastsat uden hensyn til den  

 overtagne skatteforpligtelse.
 Ad 2.  Nej,  

 se besvarelsen af spørgsmål 1.
Ad 3. Nej.
Det  

 er en betingelse for, at erhververen kan overtage overdragernes indestående  

 på  

 konto for opsparet overskud i virksomhedsordningen pr. 31. december 2005, at  

 overdragelsen finder sted dagen efter udløbet af indkomståret 2005, jf.  

 kildeskattelovens § 33 C, stk. 5.
 Ad 4. Nej.  

 Indgivelse af anmodning om bindende svar forlænger ikke den lovbestemte frist  

 i  

 kildeskattelovens § 33 C, stk. 5.
Beskrivelse af de faktiske forhold Virksomheden I/S  

 blev etableret i 1974, hvor de nuværende ejere, tre brødre A, B og C, overtog  

 den af deres far drevne virksomhed.
Virksomheden havde domicil på adressen X  

 frem til 1996, hvor virksomheden købte ejendommen Y.
 Virksomheden er  

 ejet i lige sameje med 1/3 til hver af de tre brødre.
 Virksomhedens  

 regnskabsår 2005 går fra 1. januar 2005 til 31. december 2005.
De tre brødre  

 har gennem de seneste år overvejet at sælge virksomheden, navnlig fordi den  

 ældste bror, A, er blevet syg.
I forbindelse med disse overvejelser har de  

 tre  

 brødre taget kontakt til rådgiveren R med henblik på at iværksætte en  

 salgsproces.
 I aftalegrundlaget  

 med R om salget er indarbejdet, at virksomheden skal forsøges solgt til den  

 højest opnåelige pris målt på nettoprovenu efter betaling af skatter samtidig  

 med, at de garantier og indeståelser, som interessenterne sædvanligvis skal  

 afgive til køber, skal forsøges minimeret.
R har i november  

 2005 igangsat en sædvanlig salgsproces herunder udarbejdet et salgsprospekt,  

 hvori virksomheden præsenteres for mulige købere.
I forbindelse med  

 salgsprocessen har R spottet en række potentielle købere og primo 2006 været  

 i  

 telefonisk kontakt med ca. 10 af disse.
På grundlag af telefonsamtalerne er  

 fire potentielle købere blevet indbudt til at få en præsentation af  

 virksomhedens  

 budget og prognose for 2006-2011. På basis af virksomhedspræsentationen og en  

 række fremlagte dokumenter er de fire potentielle købere blevet bedt om at  

 fremkomme med et indikativt bud på virksomheden, herunder opliste hvilke  

 betingelser, der er forbundet med buddet.
Denne proces er i gang på  

 tidspunktet  

 for forespørgslen, og der er  

 modtaget en række tilbud fra de potentielle  

 købere.
R har i  

 forbindelse med salgsprocessen udarbejdet en værdiansættelse af virksomheden  

 på  

 grundlag af de almindeligt anerkendte metoder for værdiansættelse af  

 virksomheder, herunder foretaget sammenligning til andre sammenlignelige  

 virksomhedshandler i Danmark.
Beregningerne indikerer en værdi af  

 virksomheden  

 inden for intervallet 65-75 mio. kr., men den endelige salgssum vil bl.a.  

 afhænge af den interesse, der kan skabes hos de potentielle købere, og af,  

 hvilke værdier en køber selv kan realisere ved et køb, herunder realisering  

 af  

 eventuel  

 synergieffekt.
 I forbindelse  

 med salgsprocessen har As søn, S, udtrykt ønske om, at han ville kunne være  

 interesseret i at overtage og videreføre virksomheden, såfremt det kan  

 ske  

 på acceptable vilkår.
 R har i samråd  

 med de tre brødre meddelt S og dennes rådgivere, at han er velkommen til at  

 fremlægge  

 et tilbud om køb af virksomheden, men at der er enighed om i ejerkredsen, at  

 han ikke skal have nogen fordele i forhold til andre købere, dvs. at  

 virksomheden fortsat skal søges solgt til den højst opnåelige pris med  

 afgivelse af færrest mulige garantier og indeståelser fra sælgerne.
 Forespørgernes  

 repræsentant fremhæver, at der ikke i forbindelse med et eventuelt salg til S  

 er intention om fra nogen af de tre ejere at yde en gave til S, selvom der  

 eksisterer familiemæssige bånd.
 Der har på  

 nuværende tidspunkt været en række indledende drøftelser med S og dennes  

 rådgivere,  

 og R har efter samråd med de tre brødre indikeret, at et tilbud om  

 overtagelse  

 af virksomheden til en kontant købesum på 72 mio kr. på gældfri basis, men  

 før  

 regulering for en eventuel udskudt skatteforpligtelse, vil være interessant  

 for  

 de tre brødre.
 Såfremt S ender  

 med at have givet det mest attraktive tilbud om køb af virksomheden,  

 overvejer  

 han og hans rådgivere, om det kunne være finansielt hensigtsmæssigt at  

 anvende  

 reglerne om skattemæssig succession i kildeskattelovens § 33 C.
 R anslår, at den  

 skat, der vil blive udløst ved et salg med en salgssum for virksomheden på 72  

 mio. kr., vil være i størrelsesordenen 32-33 mio. kr.
 Fordelingen af  

 salgssummen på enkeltaktiver skal ske på grundlag af handelsværdierne for  

 aktiverne, bl.a. er der indhentet vurdering af ejendommen Y af en anerkendt  

 erhvervsejendomsmægler.
 Forespørgslen er  

 vedlagt et udkast til overtagelsesbalance pr. 1. januar 2006. Det er  

 fremhævet,  

 at samtlige aktiver og passiver i virksomheden påtænkes overdraget til S.
 Det er  

 hensigten, at S skal succedere i driftsmidler, der saldoafskrives,  

 ejendommene  

 X og Y samt i opsparet overskud i virksomhedsordningen.
 S har meddelt,  

 at han som alle andre købere vil reducere købesummen med de aktuelle  

 forpligtelser, der påhviler virksomheden, herunder den skatteforpligtelse,  

 som  

 han vil overtage i forbindelse med købet, såfremt successionsreglerne i  

 kildeskattelovens § 33 C anvendes.
R har senest på  

 vegne af de tre brødre meddelt S, at det mundtlige tilbud, som er afgivet, er  

 attraktivt i forhold til de andre budgivere, og at sælgerne er parate til at  

 indgå egentlige forhandlinger med S, herunder igangsætte en sædvanlig due  

 diligence proces, hvor den række af dokumenter, der er indsamlet vedrørende  

 virksomheden, vil blive stillet til rådighed for S på sædvanlige vilkår ved  

 en  

 virksomhedsoverdragelse.
Det oplyses, at tilbuddet dog ikke er så attraktivt,  

 at de tre brødre vil give eksklusivitet, men at der samtidig hermed vil blive  

 indledt forhandlinger med mindst én anden byder.
Spørgers opfattelse ifølge anmodning og bemærkninger til sagsfremstilling Til spørgsmål 1 De tre ejere af  

 virksomheden er enige om, at S ved en eventuel overdragelse til ham ikke skal  

 have nogen fordel i forhold til andre købere.
Brødrene har hver deres  

 familie,  

 og der er ingen intention om at tilgodese S på bekostning af den enkelte  

 broders egen familie.
Der skal derfor ske overdragelse af virksomheden mod  

 fuldt vederlag og på samme vilkår som til enhver anden tredjemand.
Det er  

 afgørende for brødrene, at deres kontante provenu efter skat bliver det  

 samme,  

 uanset om overdragelsen sker som en beskattet overdragelse eller som en  

 overdragelse  

 med succession.
 Når en  

 virksomhed overdrages med succession efter kildeskattelovens § 33 C, betyder  

 det, at fortjenesten på de overdragne aktiver ikke beskattes i forbindelse  

 med  

 overdragelsen, hvilket har den konsekvens, at virksomheden i forhold til en  

 beskattet overdragelse kan overdrages mod et lavere kontant vederlag og  

 fortsat  

 imødekomme overdragerens krav til kontant provenu.
For erhververen  

 har en overdragelse med succession den ulempe, at erhververen indtræder i  

 overdragerens  

 skattemæssige stilling med hensyn til anskaffelsessum, anskaffelsestidspunkt  

 og  

 anskaffelseshensigt, ligesom skattemæssige afskrivninger og nedskrivninger  

 foretaget af overdrageren anses for foretaget af erhververen.
I forhold til  

 en  

 overdragelse med beskatning får successionen således den konsekvens, at  

 erhververen får et lavere afskrivningsgrundlag og dermed et mindre fradrag i  

 sin skattepligtige indkomst.
 Hertil kommer,  

 at erhververen ved succession overtager en udskudt skat, der i princippet  

 svarer  

 til den skattebesparelse, som overdrageren opnår ved overdragelsen.  

 Erhververen  

 påtager sig med andre ord en forpligtelse.
Som udgangspunkt  

 skal overtagelse af en virksomhed ske til handelsværdien, uanset om  

 overdragelsen  

 sker som hel eller delvis gave eller mod fuldt vederlag.
Det er imidlertid  

 repræsentantens  

 opfattelse, at handelsværdien, forstået som den værdi, en uafhængig køber er  

 indstillet  

 på at betale, ikke er en entydig værdi, men afhænger af de samlede vilkår,  

 virksomheden kan overtages på.
 Det anføres, at  

 der ikke foreligger offentliggjort praksis om, hvorledes der ved  

 værdiansættelsen  

 skal tages hensyn til den overtagne skatteforpligtelse i en situation, hvor  

 virksomheden overtages med succession mod fuldt vederlag.
Handelsværdien  

 vil være påvirket af, at overdragelsen sker med succession.
Den pris, som en  

 uafhængig  

 erhverver ved succession vil betale, vil være lavere end den pris, som en  

 erhverver uden succession vil være villig til at betale, da erhververen ved  

 successionen overtager sælgers skatteforpligtelse og desuden får et lavere  

 afskrivningsgrundlag.
Erhververen vil naturligvis have kompensation herfor.  

 Der  

 henvises til svaret på høringskommentar fra Foreningen af Registrerede  

 Revisorer i L 194 Folketinget 2001-02 (2. samling), hvor der ved § 2, nr. 5,  

 blev foreslået indsat et nyt stk. 12 i § kildeskattelovens 33 C.
Det nye stk.  

 12 omhandler visse medarbejderes adgang til succession.
Bemærkningen går på,  

 at  

 skattemyndighederne bør acceptere en mellem parterne aftalt prisfastsættelse.  

 Svaret hertil er blandt andet, at der mellem uafhængige parter bør tages  

 hensyn  

 til, at overdragelsesprisen vil være påvirket af, at overdragelsen sker med  

 succession, og at det er typisk, at den pris, som køber med succession vil  

 betale, er lavere end den pris, som en køber uden succession vil betale, idet  

 køberen med succession overtager sælgers skatteforpligtelse.
Det er  

 forespørgerens opfattelse, at S uanset de familiemæssige relationer må  

 betragtes om en uafhængig køber.
Som begrundelse herfor skal anføres, at 2/3  

 af  

 overdragelsen sker mellem parter uden for gaveafgiftskredsen, at brødrene er  

 enige om, at S ikke skal have en særlig fortrinsstilling, at overdragelsen  

 skal  

 ske mod fuldt vederlag, samt at brødrene stiler mod det samme provenu efter  

 skat, uanset overdragelsen sker med eller uden succession.
Det er de samme  

 forhold, der kendetegner en overdragelse til enhver anden uafhængig køber.
 Det er således  

 repræsentantens opfattelse, at værdiansættelsen af de overdragne aktiver  

 under  

 de anførte forudsætninger skal ske under hensyntagen til den  

 skatteforpligtelse, som erhververen overtager.
 Forespørgernes  

 repræsentant har i forbindelse med bemærkninger til sagsfremstillingen anført  

 følgende:
 Det er  

 forespørgerens opfattelse, at der i den konkrete sag er tale om en  

 overdragelse  

 mellem uafhængige parter.
Vedrørende  

 værdiansættelsen anfører repræsentanten, at han er enig i, at overdragelsen  

 skal ske til værdien i handel og vandel, hvilket også har været en  

 grundlæggende forudsætning for de nuværende tre ejere, idet det på ingen måde  

 har været en intention at yde S en gave.
Repræsentanten er imidlertid ikke  

 enig  

 i, hvordan værdien i handel og vandel skal opgøres i den konkrete sag, for så  

 vidt angår hensyntagen til udskudt skat.
Handelsværdien ved overdragelse af  

 en  

 virksomhed til den i kildeskattelovens § 33 C omfattede personkreds skal  

 fastsættes på samme måde, som hvis overdragelsen sker til andre end den  

 anførte  

 personkreds.
Forespørgers  

 repræsentant har oplyst at de tre brødre havde modtaget et tilbud på købet af  

 virksomheden fra en konkurrerende virksomhed, et tilbud der var noget lavere  

 end det tilbud, S har fremsat.
Repræsentanten anfører, at det herved er  

 dokumenteret, at forudsætningen om, at handelsværdien ved overdragelsen er  

 fastsat på samme måde, som hvis overdragelsen sker til andre end den af § 33  

 C  

 omfattede personkreds, er opfyldt.
 Der henvises  

 endvidere til det tidligere oplyste om udbudsrunden og til, at salgsprocessen  

 har haft det overordnede mål at opnå størst muligt salgsprovenu efter skat  

 for  

 virksomheden på de færrest mulige betingelser, og at det var på den baggrund  

 brødrene havde besluttet at fortsætte forhandlingerne med S.
 Der er derfor  

 ikke noget grundlag for, at påstå, at der ydes en gave, hvis virksomheden  

 overdrages  

 på de tilbudte vilkår med hensyntagen til samtlige forpligtelser, herunder  

 overtagelse af sælgernes udskudte skatteforpligtelser.
 Repræsentanten  

 finder ikke, at det giver mening, at kildeskattelovens § 33 D om passivposter  

 skal finde anvendelse, idet disse regler alene skal anvendes, såfremt  

 virksomheden overdrages helt eller delvis ved gave, hvilket ikke kan være  

 tilfældet, når der ydes fuldt vederlag for værdien i handel og vandel, som  

 det  

 er tilfældet i den konkrete sag.
Beregningen af  

 passivposter har i øvrigt ingen betydning for virksomhedens handelsværdi.  

 Passivposterne  

 har alene betydning for opgørelse af beregningsgrundlaget for en eventuel  

 gaveafgift.  

 En gaveafgift, der formentlig i de fleste tilfælde betales af overdrageren.  

 Hertil kommer, at en eventuel beregning af passivposter og eventuel betaling  

 af  

 gaveafgift ikke på nogen måde reducerer den overtagne skatteforpligtelse og  

 dermed den udskudte skat, der skal betales ved realisation af de overtagne  

 aktiver.
I overdragelsesdokumentet mellem parterne fremgår passivposten  

 overhovedet ikke.
Det vil derimod den udskudte skatteforpligtelse gøre som en  

 del af vederlaget for de overtagne aktiver.
 Enhver fornuftig  

 køber vil altid ved fastsættelse af prisen tage hensyn til de forpligtelser  

 og  

 byrder, der overtages, herunder udskudt skat.
Der henvises  

 desuden til, at ved fremsættelsen af L 194, 2001-02 (2. samling) om blandt  

 andet indførelse af succession for nære medarbejdere, bad Skatteudvalget i L  

 194 - bilag 25 om forskellige regneeksempler til illustration af  

 lovforslagets  

 effekt.
Af regneeksemplerne fremgår efter repræsentantens opfattelse klart,  

 at  

 der i overdragelsesprisen skal tages hensyn til udskudt skat, når  

 overdragelsen  

 sker med succession.
Svaret i L 194 - bilag 25 er en generel beskrivelse af  

 værdiansættelsen ved succession og gør ingen forskel på, om parterne  

 skattemæssigt  

 må anses for at være uafhængige eller ej, hvilket det ovennævnte svar til  

 Foreningen af Registrerede Revisorer måske kunne give indtryk af.  I  

 svaret henvises til L 194 - bilag 19, spørgsmål 9.
Repræsentanten  

 anfører endvidere, at der ikke er lovhjemmel til at påstå, at der ikke kan  

 tages hensyn til udskudt skat ved værdiansættelsen i en  

 virksomhedsoverdragelse  

 med succession, uanset overdragelsen ikke sker mellem uafhængige parter.
Når  

 der ved værdiansættelsen skal benyttes handelsværdier, uanset om der er tale  

 om  

 succession eller ikke succession, er det skatteretligt fundamentalt forkert,  

 såfremt der ikke ved værdiansættelsen af virksomheden tages hensyn til alle  

 forpligtelser.  

 Der savnes således hjemmel i lovgivningen til at påstå, at såfremt der ved  

 overdragelsen tages hensyn til udskudt skat, opstår der en gave.
I modsat  

 fald  

 bliver der tale om en omvendt gave - til overdrageren.
Repræsentanten  

 oplyser endvidere, at S efter fremsendelsen af anmodningen om bindende svar  

 har  

 overvejet at tilbyde en ledende medarbejder, som har været ansat gennem mere  

 end 10 år i virksomheden, at blive medejer af virksomheden.
Disse  

 overvejelser  

 er alene sket ud fra en betragtning om, at den pågældende medarbejder må  

 anses  

 som en nøglemedarbejder, der vurderes at være meget vigtig for videreførelsen  

 af virksomheden.
Det er meget vanskeligt at forestille sig, hvis en sådan  

 situation skulle blive aktuel, at værdiansættelsen, ved en samtidig  

 overtagelse  

 af f.eks. 50 % til hver, ikke for begges vedkommende skal opgøres under  

 hensyn  

 til den udskudte skat.
Vedrørende  

 spørgsmålet om, hvorvidt der er tale om overdragelse mellem uafhængige  

 parter,  

 fastholder repræsentanten, at dette er tilfældet.
Dette må under alle  

 omstændigheder gælde for 2/3 af værdien af overdragelsen, da denne andel er  

 en  

 overdragelse fra S´s farbrødre.
Dette synspunkt styrkes af, at nevøer ikke er  

 omfattet af gaveafgiftskredsen.
Personer, der ikke er omfattet af  

 gaveafgiftskredsen,  

 er ikke omfattet af begrebet nære slægtninge.
 Uafhængige  

 parter er sådanne, der ikke har nogen fælles interesse i en given  

 transaktion.  

 Ud fra det ovenfor beskrevne sammenholdt med det i anmodningen beskrevne om  

 den  

 enkelte overdragers egne familieinteresser, ønsket om mindst samme kontante  

 vederlag som fra andre interesserede, egne rådgivere m.v., er der ikke noget  

 belæg for at fastholde en påstand om interessefællesskab.
 Skatteretligt er  

 der interessefællesskab mellem A og sønnen S, men vægten af 2/3 uden  

 interessefællesskab  

 er væsentlig og må selvstændigt føre frem til, at handelsværdien af den  

 sidste  

 1/3 skal fastsættes på samme måde som for de 2/3 vedkommende.
Til spørgsmål 2 Det er afgørende  

 for brødrene, at en overdragelse med succession ikke resulterer i et mindre  

 kontant provenu end ved en beskattet overdragelse.
Det vil ikke være  

 tilfældet,  

 såfremt værdiansættelsen af aktiverne ved en overdragelse med succession  

 svarer  

 til værdiansættelsen ved en beskattet overdragelse med fradrag af den skat,  

 som  

 en sådan overdragelse vil udløse.
Det kontante provenu vil uden gaveelement,  

 men mod kontant betaling af fuldt vederlag, være nøjagtig det samme i begge  

 situationer.
 Såfremt der ikke  

 sker fuld reduktion med den udskudte skat, som erhververen overtager  

 forpligtelsen  

 til at betale, bliver brødrene stillet bedre ved en overdragelse med  

 succession  

 end ved en overdragelse med beskatning, idet erhververen i så fald skal  

 afregne  

 et større kontant provenu.
For en  

 erhverver, der overtager en virksomhed med succession, er den pris, der skal  

 betales for virksomheden, når den overtages mod fuldt vederlag, udelukkende  

 et  

 spørgsmål om likviditet.
For erhververen er der naturligvis forskel på, om  

 overdrageren er villig til at give fuldt nedslag for den overtagne  

 skatteforpligtelse  

 eller kun delvist nedslag.
Hvor finansieringen af købet for en væsentlig dels  

 vedkommende kræver optagelse af lån, vil størrelsen af nedslaget i de fleste  

 situationer være en afgørende faktor for, om handlen overhovedet kan  

 gennemføres.
Der er  

 imidlertid ingen skattemæssige konsekvenser af, at værdiansættelsen af  

 aktiver,  

 der omfattes af successionen, foretages som handelsværdien med fuldt fradrag  

 af  

 erhververens udskudte skatteforpligtelse.
Erhververens udskudte skat bliver  

 nøjagtig den samme på et hvilket som helst tidspunkt, uanset om overdrageren  

 indrømmer fuldt nedslag for den udskudte skatteforpligtelse eller kun et  

 delvist nedslag.
Dette er en konsekvens af, at erhververen ved succession  

 indtræder i overdragerens skattemæssige stilling.
 Da en eventuel  

 overdragelse til S under de anførte forudsætninger vil være en overdragelse  

 mellem uafhængige parter, og overdragelsen, såfremt den sker med succession  

 og  

 mod fuldt vederlag, resulterer i det samme kontante provenu til brødrene som  

 en  

 beskattet overdragelse, og der samtidig ikke er tale om skattetænkning eller  

 et  

 mistet provenu for statskassen, er det repræsentantens opfattelse, at  

 parternes  

 værdiansættelse må accepteres.  Repræsentanten fremhæver, at  

 overdragerne  

 og erhververen har forskellige rådgivere.
 Endelig påpeges,  

 at baggrunden for successionsbestemmelserne har været at lette erhvervslivets  

 generationsskifter.
Til spørgsmål 3 Af hensyn til  

 muligheden for succession i overdragernes opsparede overskud pr. 31. december  

 2005, skal overdragelsen i henhold til kildeskattelovens § 33 C, stk. 5, ske  

 med virkning fra den 1. januar 2006. Der vil således ske overdragelse med  

 tilbagevirkende kraft, og der ønskes derfor en bekræftelse på, at der  

 skatteretligt er mulighed herfor, hvis blot overdragelsen finder sted inden  

 den  

 1. juli 2006. En sådan tidsfrist vil svare til den i lov om skattefri  

 virksomhedsomdannelse § 2, stk. 1, nr. 6, anførte frist og til den i  

 selskabsskattelovens § 4, stk. 4, anførte frist.
 Den ønskede  

 tidsfrist er alene begrundet i praktiske forhold.
Til spørgsmål 4 Den ønskede  

 tidsfrist er alene begrundet i praktiske forhold.
SKATs  

 indstilling og begrundelse Kildeskattelovens  

 § 33 C omfatter overdragelse i levende live af en virksomhed eller en andel  

 heraf til bl.a. børn eller søskendes børn.
Det fremgår af §  

 33 C, stk. 2, at successionen indebærer, at fortjeneste ved overdragelsen  

 ikke  

 beskattes hos overdrageren.
Ved beskatning af erhververen skal virksomhedens  

 aktiver med hensyn til skattemæssige af- og nedskrivninger samt til  

 beskatning  

 af fortjenester og fradrag af tab ved salg behandles, som om de var anskaffet  

 af erhververen på de tidspunkter og til de beløb, hvortil de i sin tid var  

 anskaffet af overdrageren.
Eventuelle skattemæssige af- og nedskrivninger,  

 som  

 er foretaget af overdrageren, skal anses for foretaget af erhververen.
Det fremgår  

 endvidere af § 33 C, stk. 5, at anvender overdrageren ved udgangen af  

 indkomståret forud for overdragelsen virksomhedsordningen, jf.  

 virksomhedsskattelovens afsnit I, kan den, til hvem virksomheden overdrages,  

 overtage indestående på konto for opsparet overskud ved udløbet af  

 indkomståret  

 forud for overdragelsen, såfremt overdragelsen finder sted dagen efter dette  

 indkomstårs  

 udløb.
Det forudsættes dog, at modtageren opfylder kravene i  

 virksomhedsskattelovens  

 afsnit I.
Det er oplyst,  

 at samtlige aktiver og passiver forventes overdraget.
Det er således  

 hensigten,  

 at S skal succedere i:
 1. Driftsmidler,  

 der saldoafskrives.
2. De to  

 ejendomme.
Ifølge årsregnskabet afskrives der ikke på ejendommen X, idet  

 bygningen  

 p.t. ikke anvendes i driften.
 3. Opsparet  

 overskud i virksomhedsordningen.
 4. Goodwill.
For så vidt  

 angår fast ejendom finder § 33 C ikke anvendelse, medmindre mere end  

 halvdelen  

 af ejendommen anvendes i overdragernes virksomhed.
Det er oplyst, at  

 ejendommen  

 X ikke anvendes i driften.
Denne ejendom vil derfor ikke kunne overdrages med  

 succession.
Det er endvidere en betingelse for at indtræde i overdragernes  

 skattemæssige stilling efter afskrivningslovens kapitel 3, at der samtidig  

 sker  

 indtræden i overdragernes skattemæssige stilling efter  

 ejendomsavancebeskatningsloven,  

 jf. 33 C, stk. 1.
 Svar spørgsmål  

 1.
 Kildeskattelovens  

 § 33 C letter generationsskifte ved, at overdrageren fritages for at betale  

 skat ved overdragelse af aktiverne i virksomheden.
 For erhververen  

 indebærer reglen, at afskrivningsgrundlaget som følge af successionen er  

 lavere,  

 og den latente skat skal betales ved senere afståelse.
 De overdragne  

 aktiver skal prissættes, idet afståelse skal ske til værdien i handel og  

 vandel,  

 dvs. til det beløb, som aktiverne vil kunne indbringe ved et salg i det åbne  

 marked.
Værdiansættelsen  

 skal ske uden hensyntagen til, om der sker succession eller ej, jf.
LV  

 2006-3,  

 afsnit  


  

 E.I.7  


.  

 Dette fremgik tillige af pkt. 30 i det nu ophævede cirkulære nr. 78 af 29.  

 maj  

 1989 om succession ved familieoverdragelse, som er indarbejdet i  

 Ligningsvejledningen.
 Der kan således  

 ikke beregnes en individuel markedsværdi under hensyntagen til en evt. latent  

 skatteforpligtelse.
 Det tilføjes, at  

 overdragelse til S - når henses til de nære familiemæssige tilknytning og de  

 sammenfaldende skattemæssige interesser - hverken i relation til faderen  

 eller  

 til farbrødrene vil kunne sidestilles med overdragelse til en uafhængig  

 køber.
 Er  

 afståelsessummen mindre end den værdi, som kan godkendes efter de almindelige  

 regler om værdiansættelse af overdragelse mellem interesseforbundne parter,  

 vil  

 der skulle beregnes enten gaveafgift eller indkomstskat.
 Hvis køber  

 kompenseres for den latente skat, vil dette således indebære en gave fra  

 overdrager, hvoraf der evt. vil kunne beregnes en passivpost efter  

 kildeskattelovens § 33 D, som vil kunne fratrækkes i gaveafgiftsgrundlaget.
 Følgende fremgår  

 af § 33 D, stk. 1-3:
"§ 33 D.  

  

  Hvis en  

 person efter § 33 C, stk. 1 og 2, eller aktieavancebeskatningslovens § 34 og  

 §  

 35 indtræder i overdragerens skattemæssige stilling med hensyn til aktiver,  

 der  

 er overdraget til den pågældende som hel eller delvis gave, skal der tages  

 hensyn hertil ved henholdsvis afgiftsberegningen og indkomstbeskatningen.
I  

 tilfælde, hvor der skal erlægges gaveafgift, skal der i tilknytning til  

 aktiverne i gaveopgørelsen optages passivposter til udligning af eventuelle  

 fremtidige skattetilsvar vedrørende disse aktiver.
I tilfælde, hvor gaven  

 skal  

 indkomstbeskattes efter statsskattelovens § 4, litra c, nedsættes gavens  

 værdi  

 med et beløb svarende til en passivpost til udligning af eventuelle  

 fremtidige  

 skattetilsvar vedrørende disse aktiver.
Stk.  

 2. Passivposterne efter stk. 1 beregnes på grundlag af den lavest mulige  

 skattepligtige fortjeneste, som ville være fremkommet, hvis gavegiveren havde  

 solgt aktivet på tidspunktet for dets overdragelse.
Indtræder erhververen i  

 overdragerens  

 skattemæssige stilling i forhold til en fast ejendom, beregnes passivposten  

 udelukkende på grundlag af den eller de gevinster, hvori der indtrædes.
Stk.  

 3. Passivposten udgør 30 pct. af den efter stk. 2 beregnede fortjeneste,  

 der ikke ville være aktieindkomst.
Passivposten af den efter stk. 2 beregnede  

 fortjeneste, der ville være aktieindkomst, udgør 20 pct." Er der ved  

 overdragelsen beregnet passivpost efter § 33 D, lægges de omstændigheder med  

 hensyn til anskaffelsestid og anskaffelseshensigt, som blev lagt til grund  

 ved  

 beregningen af passivposten, til grund ved den senere afståelse af aktivet,  

 jf.  

 § 33 C, stk. 2.
 Det tilføjes, at  

 ingen af de nævnte svar afgivet i forbindelse med lovens tilblivelse, og som  

 vedrører succession ved overdragelse til medarbejdere, tager stilling til det  

 eventuelle gavemæssige aspekt ved en reduktion af overdragelsesprisen med den  

 latente skattebyrde.
Spørgsmålet  

 indstilles besvaret med nej, overdragelsen skal ske til handelsværdien, idet  

 værdiansættelsen skal ske uden hensyntagen til den latente  

 skatteforpligtelse." Svar spørgsmål  

 2.
 Spørgsmålet  

 indstilles besvaret med nej, under henvisning til besvarelsen af spørgsmål 1.
 Svar spørgsmål  

 3.
 Det er en  

 betingelse for, at erhververen kan overtage overdragernes indestående på  

 konto  

 for opsparet overskud i virksomhedsordningen pr. 31. december 2005, at  

 overdragelsen finder sted dagen efter udløbet af indkomståret 2005, jf.  

 kildeskattelovens § 33 C, stk. 5. Spørgsmålet indstilles derfor besvaret med  

 nej.
 Svar spørgsmål  

 4.
 Spørgsmålet  

 indstilles besvaret med nej, idet det som nævnt under spørgsmål 3 er en  

 betingelse  

 for, at erhververen kan overtage overdragernes indestående på konto for  

 opsparet overskud i virksomhedsordningen pr. 31. december 2005, at  

 overdragelsen finder sted dagen efter udløbet af indkomståret 2005, jf.  

 kildeskattelovens § 33 C, stk. 5.  Indgivelse af anmodning om bindende  

 svar forlænger ikke den lovbestemte frist i kildeskattelovens § 33 C, stk. 5,  

 og der er ej heller lovhjemmel til at forlænge fristen til 1 måned efter  

 modtagelsen af bindende svar.
 Det bemærkes, at  

 kildeskattelovens § 33 C, stk. 7, herudover indeholder en generel frist,  

 hvorefter beslutningen om succession senest skal meddeles skattemyndighederne  

 i  

 forbindelse med indgivelse af overdragernes selvangivelse for det indkomstår,  

 hvori overdragelsen finder sted.
Skatterådets afgørelse og begrundelse Skatterådet  

 tiltræder SKAT´s indstilling med den anførte begrundelse.
