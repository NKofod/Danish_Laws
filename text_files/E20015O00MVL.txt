Forord Begreber Forkortelser Indholdsfortegnelse over hovedafsnit Told- og Skattestyrelsen udgiver hvert år en momsvejledning, der er en  

 samling af de gældende momsregler.
Reglerne fremgår af  

 Skatteministeriets lovbekendtgørelse nr. 804 af 16. august 2000 af  

 merværdiafgiftsloven (momsloven). Paragrafhenvisningerne i vejledningen er  

 derfor, hvor intet andet er anført, henvisninger til de relevante  

 paragraffer i denne lov.
Vejledningen er opbygget efter  

 momslovens systematik.
Dvs., at vejledningen følger paragrafferne i  

 momsloven.
Vejledningen er udtryk for Told- og Skattestyrelsens opfattelse af  

 gældende praksis, og er bindende for myndighederne, medmindre  

 vejledningens indhold klart ikke er i overensstemmelse med højere  

 rangerende retskilder, det vil sige lovgivning, bekendtgørelser,  

 domspraksis og Landsskatterettens praksis.
Endvidere vil vejledningen ikke  

 være bindende i det omfang, de afgiftspligtige kan støtte ret på tidligere  

 års vejledninger.
Dette vil kunne forekomme, hvis en skærpet virkning ikke  

 har været offentliggjort på relevant måde i forhold til den hidtidige  

 beskrivelse i vejledningen.
Vejledningens formål er at være  

 en hjælp i det praktiske arbejde med momsreglerne, herunder også  en  

 hjælp for de ca. 430.000 momsregistrerede virksomheder og deres revisorer,  

 advokater m.fl. i arbejdet med at sikre en korrekt momsafregning.  

 Vejledningen giver en udførlig beskrivelse af momsreglerne,  

 og der er i teksten bl.a. henvist til de love og bekendtgørelser, der er  

 relevante for momsloven.
Såvel loven som bekendtgørelser og 6.  

 momsdirektiv er optrykt bagest i vejledningen som bilag.
Vejledningen er ajourført med nyt lovstof, nye retsafgørelser,  

 offentliggjorte kendelser fra Landsskatteretten, samt afgørelser,  

 meddelelser og cirkulærer fra Told- og  

 Skattestyrelsen.
Vejledningen er endvidere udbygget  

 med en række af de domme, der er afsagt af EF-domstolen i perioden 1.  

 januar 2000 - 18. oktober 2001.
 Nyt stof og  

 væsentlige ændringer i forhold til sidste års udgave er markeret som vist  

 her.
Momsvejledningen har været behandlet i et redaktionsudvalg bestående af  

 repræsentanter fra told- og skatteregionerne og fra styrelsen.  

 Redaktionen er sluttet pr. 1. december 2001.  

 Lovforslag L 12 som vedtaget ved 3. behandling den 14. december  

 2001 om ændring af reglerne om fiskal repræsentant er således ikke  

 indarbejdet i vejledningen.
Er der tvivl om, hvorvidt en  

 konkret sag er dækket af vejledningens tekst, kan spørgsmålet forelægges  

 for den lokale told- og skatteregion.
 En elektronisk udgave af vejledningen findes på adressen  

 http://www.toldskat.dk/ .
 Afgørelser mv. bliver løbende offentliggjort på Told·Skats hjemmeside  

 under "Juridiske nyheder/afgørelser".
Told- og Skattestyrelsen bek = bekendtgørelse Dep. = Skatteministeriet,  

 Departementet HRD = Højesterets dom Mn. =  

 Momsnævnet TSCIR = Told- og Skattestyrelsens  

 cirkulære TfS = Tidsskrift for Skatter og  

 Afgifter TSS = Skatteministeriet, Told- og  

 Skattestyrelsen t&s nyt = Told"Skat Nyt UfR  

 = Ugeskrift for Retsvæsen VLD = Vestre Landsrets  

 dom ØLD = Østre Landsrets dom SKM = Skatteministeriets meddelelser Henvisninger til  

 domme fra EF-Domstolen er sket uden forkortelse.
Hvor intet  

 andet er anført, refererer de anførte paragrafhenvisninger til  

 Skatteministeriets lovbekendtgørelse nr. 804 af 16. august 2000  

 af merværdiafgiftsloven (momsloven). Når der i teksten  

 henvises til momsbekendtgørelsen, er det Skatteministeriets bekendtgørelse  

 nr. 192 af 20. marts 2001 om merværdiafgiftsloven (momsloven), der  

 menes.
Henvisninger til andre afsnit i Momsvejledningen sker  

 ved angivelse af det pågældende afsnits punktbetegnelse, f.eks.  

 J.2.4.1. De afgørelser og domme, der er henvisninger til,  

 findes i afgørelsesbindet til Momsvejledningen 1993 eller i Tidsskrift for  

 Skatter og Afgifter.
Henvisninger til ældre afgørelser sker  

 med et nummer og en markering af, hvilken instans der har truffet  

 afgørelsen, f.eks.
Mn.1351, dvs.
Momsnævnets afgørelse nr. 1351.  

 Henvisninger til afgørelser i Tidsskrift for Skatter og Afgifter sker ved  

 anførelse af årgang og løbenummer, f.eks.
TfS 1997, 777, dvs.
TfS for  

 1997, afgørelse nr. 777.
 For så vidt angår afgørelser mv. offentliggjort efter 1. marts  

 2001 er der i vejledningen alene henvist til  

 SKM-nr.
