Cirkulære om skattefri  

 studierejselegater og skattefri beløb for ph.d.-studerendes  

 studieophold i udlandet, gældende fra 1. januar - 31. marts 1999 1.	Der er ved lov nr. 133 af 25. februar 1998 vedtaget en ændring  

 af lov nr. 305 af 24. april 1996 (ligningsloven). Lovændringen  

 indebærer en midlertidig forlængelse af de indtil udgangen af  

 1997 gældende særregler for ph.d.-studerendes studierejser i  

 udlandet m.v., jf. ligningslovens § 7 K, stk. 3, stk. 4, stk. 9, 3. og 4.  

 pkt., og stk. 10.  Ph.d.-studerende, som kan overgå til  

 lønmodtagerstatus, men vælger at forblive på  

 ph.d.-stipendium efter lov om statens uddannelsesstøtte, kan  

 således fortsat anvende særreglerne frem til og med 2001.  

 Forlængelsen gælder alene beløbsmodtagere, som den 31.  

 december 1997 har ph.d.-stipendium efter afsnit II i lov om statens  

 uddannelsesstøtte, og som senest den 28. februar 1998 har opnået  

 kandidatgrad.
 2.	Ifølge § 7 K i ligningsloven er legater, bortset fra legater  

 som omhandlet under pkt. 3, og som er betinget af, at de anvendes til  

 studierejser i udlandet, Færøerne eller Grønland,  

 indkomstskattefri for modtageren, i det omfang de medgår til  

 dækning af sædvanlige udgifter til rejse mellem Danmark og  

 studiestedet og sædvanlige meromkostninger ved opholdet på  

 studiestedet.
3.	Stipendium efter lov om statens uddannelsesstøtte, afsnit II,  

 som en ph.d.-studerende oppebærer under studieophold i udlandet,  

 Færøerne eller Grønland er indkomstskattefri for  

 modtageren for den dels vedkommende, der ikke overstiger 11.600 kr. pr.  

 måned (387 kr. pr. døgn) for 1999. Det er en betingelse, at  

 studierne sker som led i en ph.d.-uddannelse.
Indkomstskattefrihed i samme  

 omfang gælder for legater til nævnte ph.d.-studerende, når  

 legaterne er bestemt til studier i udlandet, Færøerne eller  

 Grønland.
Skattefrihedsgrænsen gælder under et for  

 stipendier og legater.
Herudover kan en ph.d.-studerende, der modtager stipendium fra statens  

 uddannelsesstøtte, skattefrit fra den pågældendes  

 uddannelsesinstitution modtage yderligere et beløb til dækning  

 af udgifter til studieophold i udlandet.
Beløbet kan ikke overstige  

 beløbsgrænser for sædvanlige meromkostninger ved opholdet  

 på studiestedet, jf. pkt. 4, reduceret med den indkomstskattefri del af  

 stipendiet.
 4.	Ligningsrådet fastsætter beløb for  

 sædvanlige udgifter til rejse og beløb for sædvanlige  

 meromkostninger ved opholdet på studiestedet.
 Beløb for sædvanlige meromkostninger ved ophold på  

 studiestedet fastsættes til statens satser for  

 godtgørelsesbeløb for merudgifter til kost m.v. med  

 tillæg af en tredjedel af hoteldispositonsbeløbet.
Ligningsrådets beløbsgrænse for beløb til  

 dækning af sædvanlige meromkostninger gælder kun for den  

 del af opholdet, der ikke overstiger 28 dage.
For den del af opholdet i  

 udlandet, der overstiger 28 dage, reduceres beløbsgrænsen til  

 3/4.
 5.	Som bilag til cirkulæret vedlægges oversigt over  

 beløb for sædvanlige udgifter til rejse samt oversigt over  

 beløb for sædvanlige meromkostninger ved ophold på  

 studiestedet for de mest besøgte lande.
6.	Cirkulæret har virkning fra den 1. januar 1999 og  

 afløser Told Skat cirkulære 1998-7 af 24. marts  

 1998.1) Ændrede satser pr. 1. april 1999 Der er ved lov nr. 452 af 10. juni 1997 vedtaget en  

 række ændringer på området for udbetaling af  

 skattefri rejsegodtgørelse til lønmodtagere, herunder en  

 gradvis nedsættelse af godtgørelsessatsen for kost m.v.  

 Beløb for sædvanlige meromkostninger ved ophold på  

 studiestedet er baseret på denne sats og skal tilsvarende reduceres.  

 Cirkulære med ændrede satser foreligger i marts måned  

 1999.
 1) I Told- og Skattestyrelsens egen fortløbende  

 nummerrække har cirkulæret nr. 1998-38.
BILAG 1 Oversigt over beløbsgrænser pr. døgn  

 for sædvanlige meromkostninger ved ophold på studiestedet i en  

 række lande for tidsrummet 1. januar - 31. marts 1999.
første 28 dage efter 28 dage Belgien BEF (bfr) 4.417 3.313 Canada CAD (can.$) 125 94 Finland FIM (mark) 622 467 Frankrig FRF (ffr) 723 542 Grækenland GRD (dr) 24.167 18.125 Holland NGL (gylden) 191 143 Irland IEP (I. £) 77 58 Island DKK 772 579 Italien ITL (lire) 216.667 162.500 Luxembourg BEF 4.400 3.300 Norge NOK 885 664 Portugal PTE (escudos) 15.333 11.500 Schweiz CHF (sfr) 171 128 Spanien ESP (ptas) 16.100 12.075 Storbritannien GBP (£) 85 64 Sverige SEK 895 671 Tyskland DEM 172 129 USA (New York) USD 145 109 USA (i øvrigt) USD 122 92 Østrig ATS (sch) 1.490 1.118 BILAG 2 Oversigt over beløb for sædvanlige udgifter  

 til rejse for indkomståret 1999 (enkeltbillet).
De nordiske lande 3.700,-kr.
Øvrige Europa 5.100,-kr.
USA 14.400,-kr.
Øvrige Amerika 15.600,-kr.
Fjernøsten 16.700,-kr.
Afrika 14.400,-kr.
Australien 23.000,-kr.
Øvrige verden 10.400,-kr.
