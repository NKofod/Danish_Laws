Nr LSF 205 Forslag til Lov om ændring af ligningsloven (Straksafskrivning med visse  

 tilskudsbeløb på erhvervede formuegoder) Fremsat af skatteministeren (Fogh Rasmussen) den 23. januar 1992 Vedtaget ved tredjebehandling den 17. marts 1992 Lov nr. 237 af 08/04/1992 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 12 i lov nr. 5 af 3. januar 1992, foretages følgende  

 ændring:
 § 27 B affattes således:
» § 27 B.
Reglerne i stk. 2-4 gælder for anskaffelse af  

 afskrivningsberettigede formuegoder, når udgiften helt eller delvis er betalt  

 ved et eller flere af følgende tilskud:
 1) Finansieringstilskud, der er ydet til danske dagblade af Dagspressens  

 Finansieringsinstitut.
 2) Tilskud, der er ydet af Den Europæiske Udviklings- og Garantifond for  

 Landbruget i henhold til følgende forordninger fra Det Europæiske Økonomiske  

 Fællesskab:
 a) Forordning nr. 355/77 om en fælles foranstaltning til forbedring af  

 vilkårene for forarbejdning og afsætning af landbrugsvarer.
 b) Forordning nr. 866/90 om forbedring af vilkårene for forarbejdning og  

 afsætning af landbrugsprodukter.
 c) Forordning nr. 867/90 om forbedring af vilkårene for forarbejdning og  

 afsætning af skovbrugsprodukter.
 3) Tilskud, der er ydet efter lov nr. 590 af 12. december 1984 og lov nr.  

 89 af 23. februar 1991 om tilskud til strukturprojekter inden for jordbruget.
 4) Tilskud, der er ydet af Den Europæiske Udviklings- og Garantifond for  

 Landbruget i henhold til følgende forordninger fra Det Europæiske Økonomiske  

 Fællesskab:
 a) Forordning nr. 4028/86 om Fællesskabsforanstaltninger til forbedring og  

 tilpasning af fiskeri- og akvakulturstrukturerne, som ændret ved forordning  

 nr. 3944/90. Det gælder dog ikke tilskud til endeligt ophør af visse  

 fiskerfartøjers aktivitet efter artikel 24.
 b) Forordning nr. 4042/89 om forbedring af vilkårene for forarbejdning og  

 afsætning af fiskerivarer og akvakulturprodukter.
 5) Tilskud, der er ydet efter lov nr. 124 af 29. marts 1978 om tilskud til  

 strukturforanstaltninger inden for konsumfiskeindustrien.
 6) Tilskud, der er ydet efter lov nr. 154 af 11. april 1984 om  

 midlertidige statstilskud til visse strukturforbedringer m.v. inden for  

 fiskeriet, samt tilskud, der er ydet efter §§ 4-7 i lov nr. 222 af 22. april  

 1987 om støtte til visse strukturforanstaltninger inden for fiskeriet m.v.
 7) Tilskud, der er ydet efter § 13 i lov om arbejdsmiljø til etablering af  

 bedriftssundhedstjenester.
 Stk. 2 . Udgifter til anskaffelse af afskrivningsberettigede  

 formuegoder kan uanset reglerne i afskrivningsloven eller lovgivningens  

 øvrige regler straksafskrives (fradrages) i den skattepligtige indkomst for  

 anskaffelsesåret i det omfang, udgiften er betalt ved tilskud som nævnt i  

 stk. 1.
 Stk. 3 . De straksafskrivninger, der er foretaget efter stk. 2,  

 sidestilles med skattemæssige afskrivninger.
Stk. 4 . Når der er foretaget straksafskrivning på  

 anskaffelsessummen for et formuegode efter stk. 2, kan skattemæssig  

 afskrivning på dette formuegode efter de i skattelovgivningen i øvrigt  

 indeholdte regler kun foretages på anskaffelsessummen med fradrag af det  

 straksafskrevne beløb.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2 . Loven har virkning for tilskud, der erhverves i  

 indkomståret 1993 eller senere.
 Stk. 3 . For tilskud, der er erhvervet i indkomståret 1992 eller  

 tidligere, finder de hidtil gældende regler i ligningslovens § 27 B, jf.  

 lovbekendtgørelse nr. 735 af 5. november 1991, fortsat anvendelse.
 Stk. 4. De hidtil gældende regler i ligningslovens § 27 B, jf.  

 lovbekendtgørelse nr. 735 af 5. november 1991, finder ligeledes anvendelse  

 for tilskud, der i indkomståret 1992 eller tidligere er ydet i henhold til  

 forordning nr. 4028/86, som ændret ved forordning nr. 3944/90, eller i  

 henhold til forordning nr. 4042/89, forordning nr. 866/90, forordning nr.  

 867/90, lov nr. 590 af 12. december 1984, lov nr. 222 af 22. april 1987 eller  

 lov nr. 89 af 23. februar 1991. Bestemmelsen i 1. pkt. gælder dog ikke for  

 tilskud til forsøgsfiskeri og forlægning af fiskeriet (fjernfiskeri).
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991 som senest  

 ændret ved lov nr. 894 af 21. december 1991, foretages følgende ændring:
 § 27 B affattes således:
» § 27 B.
Reglerne i stk. 2-4 gælder for anskaffelse af  

 afskrivningsberettigede formuegoder, når udgiften helt eller delvis er betalt  

 ved et eller flere af følgende tilskud:
 1) Finansieringstilskud, der er ydet til danske dagblade af Dagspressens  

 Finansieringsinstitut.
 2) Tilskud, der er ydet af Den europæiske Udviklings- og Garantifond for  

 Landbruget i henhold til følgende forordninger fra Det europæiske økonomiske  

 Fællesskab:
 a) Forordning nr. 355/77 om en fælles foranstaltning til forbedring af  

 vilkårene for forarbejdning og afsætning af landbrugsvarer.
 b) Forordning nr. 866/90 om forbedring af vilkårene for forarbejdning og  

 afsætning af landbrugsprodukter.
 c) Forordning nr. 867/90 om forbedring af vilkårene for forarbejdning og  

 afsætning af skovbrugsprodukter.
 3) Tilskud, der er ydet efter lov nr. 590 af 12. december 1984 og lov nr.  

 89 af 23. februar 1991 om tilskud til strukturprojekter inden for jordbruget.
 4) Tilskud, der er ydet af Den europæiske Udviklings- og Garantifond for  

 Landbruget i henhold til følgende forordninger fra Det europæiske økonomiske  

 Fællesskab:
 a) Forordning nr. 4028/86 om fællesskabsforanstaltninger til forbedring og  

 tilpasning af fiskeri- og akvakulturstrukturerne, som ændret ved forordning  

 nr. 3944/90. Det gælder dog ikke tilskud til endeligt ophør af visse  

 fiskefartøjers aktivitet efter artikel 24.
 b) Forordning nr. 4042/89 om forbedring af vilkårene for forarbejdning og  

 afsætning af fiskerivarer og akvakulturprodukter.
 5) Tilskud, der er ydet efter lov nr. 124 af 29. marts 1978 om tilskud til  

 strukturforanstaltninger inden for konsumfiskeindustrien.
 6) Tilskud, der er ydet efter lov nr. 154 af 11. april 1984 om  

 midlertidige statstilskud til visse strukturforbedringer m.v. inden for  

 fiskeriet, samt tilskud, der er ydet efter §§ 4-7 i lov nr. 222 af 22. april  

 1987 om støtte til visse strukturforanstaltninger inden for fiskeriet m.v.
 7) Tilskud, der er ydet efter § 13 i lov om arbejdsmiljø til etablering af  

 bedriftssundhedstjenester.
 Stk. 2 . Udgifter til anskaffelse af afskrivningsberettigede  

 formuegoder kan uanset reglerne i afskrivningsloven eller lovgivningens  

 øvrige regler straksafskrives (fradrages) i den skattepligtige indkomst for  

 anskaffelsesåret i det omfang, udgiften er betalt ved tilskud som nævnt i  

 stk. 1.
 Stk. 3 . De straksafskrivninger, der er foretaget efter stk. 2,  

 sidestilles med skattemæssige afskrivninger.
 Stk. 4 . Når der er foretaget straksafskrivning på  

 anskaffelsessummen for et formuegode efter stk. 2, kan skattemæssig  

 afskrivning på dette formuegode efter de i skattelovgivningen i øvrigt  

 indeholdte regler kun foretages på anskaffelsessummen med fradrag af det  

 straksafskrevne beløb.«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2 . Loven har virkning for tilskud, der erhverves i  

 indkomståret 1993 eller senere.
 Stk. 3 . For tilskud, der er erhvervet i indkomståret 1992 eller  

 tidligere, finder de hidtil gældende regler i ligningslovens § 27 B, jf.  

 lovbekendtgørelse nr. 735 af 5. november 1991, fortsat anvendelse.
 Stk. 4. De hidtil gældende regler i ligningslovens § 27 B, jf.  

 lovbekendtgørelse nr. 735 af 5. november 1991, finder ligeledes anvendelse  

 for tilskud, der i indkomståret 1992 eller tidligere er ydet i henhold til  

 forordning nr. 4028/86 som ændret ved forordning nr. 3944/90 eller i henhold  

 til forordning nr. 4042/89, forordning nr. 866/90, forordning nr. 867/90, lov  

 nr. 590 af 12. december 1984, lov nr. 222 af 22. april 1987 eller lov nr. 89  

 af 23. februar 1991. Bestemmelsen i 1. pkt. gælder dog ikke for tilskud til  

 forsøgsfiskeri og forlægning af fiskeriet (fjernfiskeri).
Bemærkninger til lovforslaget Almindelige bemærkninger Lovforslaget går ud på at ændre ligningslovens § 27 B, således at de  

 gældende regler om udsat beskatning af visse tilskud ophæves.
Disse tilskud  

 medregnes i stedet i den skattepligtige indkomst efter de almindelige regler  

 med virkning fra indkomståret 1993.
 Til gengæld skal en til det modtagne tilskudsbeløb svarende del af  

 anskaffelsessummen for de formuegoder, som danner baggrund for tilskuddet,  

 kunne straksafskrives efter lovforslaget.
Lovforslaget går endvidere ud på at ajourføre ordningen i ligningslovens §  

 27 B.
Lovforslaget indeholder på dette punkt alene konsekvensændringer af  

 ligningsloven som følge af gennemførelsen af anden lovgivning, herunder  

 EF-forordninger.
Ved lovforslaget imødekommer regeringen et flertal i Folketinget under 3.  

 behandlingen af L 14 den 17. december 1991, jf.
Folketingstidende 1991-92,  

 sp. 4227-4229.
Spaltehenvisninger Lov om påligningen af indkomst- og formueskat til staten (ligningsloven)  

 er senest ændret ved lov nr. 894 af 21. december 1991, jf.
Folketingstidende  

 1991-92, sp. 3553, 3971, 4250, 4580.
Provenumæssige virkninger Forslaget skønnes at medføre et merprovenu på ca. 10 mill. kr. i  

 indkomståret 1993 i forhold til gældende regler.
Merprovenuet fremkommer som  

 følge af, at tilskuddene på den ene side nu skal indtægtsføres i  

 tilskudsåret, og på den anden side at de almindelige afskrivningsregler for  

 den tilskudsfinansierede del af investeringsgoderne erstattes af  

 straksafskrivning.
I de følgende år vil merprovenuet være stigende indtil det tidspunkt, hvor  

 tilskuddene efter gældende regler ville være blevet beskattet.
Herefter vil  

 merprovenuet bortfalde.
 Merprovenuet for finansåret 1993 anslås til 2-3 mill. kr., fordi en del af  

 provenuet vedrører selskabsskat, der først forfalder året efter tilskudsåret.  

 Ca. halvdelen af merprovenuet i 1993 vedrører kommunerne.
Administrative virkninger Lovforslaget skønnes ikke at have nævneværdige administrative  

 konsekvenser.
Ikrafttræden Efter lovforslaget skal adgangen til straksafskrivning have virkning for  

 tilskud, der erhverves i indkomståret 1993 eller senere.
Bemærkninger til lovforslagets enkelte bestemmelser Til § 1 Ved den foreslåede affattelse af ligningslovens § 27 B, stk. 1, nævnes de  

 tilskudsordninger, hvorefter udbetalte tilskudsbeløb kan straksafskrives i  

 anskaffelsessummen for anskaffede afskrivningsberettigede formuegoder.
Den foreslåede affattelse af ligningslovens § 27 B, stk. 1, nr. 1,  

 nævner finansieringstilskud, der er ydet til danske dagblade af Dagpressens  

 Finansieringsinstitut.
Affattelsen svarer til den gældende bestemmelse i  

 ligningslovens § 27 B, stk. 1, nr. 2.
Efter den gældende bestemmelse i ligningslovens § 27 B, stk., nr. 1, er  

 investeringstilskud, der er ydet efter egnsudviklingsloven, omfattet af  

 adgangen til udsat beskatning i indtil 10 år.
Da egnsudviklingsloven er  

 ophævet den 1. januar 1991, er den gældende bestemmelse i ligningslovens § 27  

 B, stk. 1, nr. 1, blevet overflødiggjort og er derfor ikke gentaget ved  

 affattelsen af lovforslaget.
 Den foreslåede affattelse af ligningslovens § 27 B, stk. 1, nr. 2,  

 nævner tilskud, der er ydet efter EF-forordningerne nr. 355/77, 866/90 og  

 867/90 om forbedring af vilkårene for forarbejdning og afsætning af  

 henholdsvis landbrugsvarer samt landbrugs- og skovbrugsprodukter.  

 Affattelsen svarer til affattelsen af § 27 B, stk. 1, nr. 3, i lovforslag L  

 14. Dog er henvisningen til forordning nr. 4042/89 om forbedring af vilkårene  

 for forarbejdning og afsætning af fiskerivarer og akvakulturprodukter ikke  

 medtaget i den foreslåede affattelse af ligningslovens § 27 B, stk. 1, nr. 2,  

 - men derimod i den foreslåede affattelse af ligningslovens § 27 B, stk. 1,  

 nr. 4, jf. nedenfor.
Den foreslåede affattelse af ligningslovens § 27 B, stk. 1, nr. 3,  

 nævner tilskud, der er ydet efter lov nr. 590 af 12. december 1984 og lov nr.  

 89 af 23. februar 1991 om tilskud til strukturprojekter inden for  

jordbruget.
Affattelsen kan sammenlignes med affattelsen i L 14 af  

 ligningslovens § 27 B, stk. 1, nr. 4. Dog er henvisningen til lov nr. 222 af  

 24. maj 1978 udgået, idet der ikke længere udbetales tilskud i henhold til  

 denne lov.
Baggrunden for de ændrede henvisninger i den foreslåede affattelse af  

 ligningslovens § 27 B, stk. 1, nr. 2 og 3, til love og forordninger er  

 i øvrigt, at EF-rådets forordning (EØF) nr. 355/77 af 15. februar 1977 om en  

 fælles foranstaltning til forbedring af vilkårene for forarbejdning og  

 afsætning af landbrugsvarer er ophævet.
Der udbetales dog fortsat  

 tilskud i henhold til forordningen.
Forordningen er afløst af Rådets forordning (EØF) nr. 4042 af 19. december  

 1989 om forbedring af vilkårene for forarbejdning og afsætning af  

 fiskerivarer og akvakulturprodukter samt forordningerne nr. 866/90 og nr.  

 867/90 af 28. marts 1990 om forbedring af vilkårene for forarbejdning og  

 afsætning af henholdsvis landbrugsprodukter og skovbrugsprodukter.
Endvidere  

 er lovene nr. 187 af 30. marts 1973 og nr. 222 af 24. maj 1978 om tilskud til  

 strukturprojekter inden for jordbruget ophævet og erstattet med lov  

 nr. 590 af 12. december 1984, der siden er ophævet og erstattet med lov nr.  

 89 af 23. februar 1991.
Lov nr. 590 af 12. december 1984 trådte i kraft den 1. januar 1985. Der  

 skete ved denne ændring ingen udvidelse af tilskudsområdet.
Der er på dette  

 punkt således alene tale om en konsekvensændring af redaktionel karakter.
Ifølge loven om tilskud til strukturprojekter inden for jordbruget kan  

 landbrugsministeren yde tilskud til at gennemføre projekter, hvis formål er  

 at udvikle eller rationalisere virksomheder, der beskæftiger sig med  

 behandling, forarbejdning eller afsætning af varer, der hidrører fra  

 landbrug, gartneri eller frugtavl.
Landbrugsministeren kan endvidere yde  

 tilskud til tilpasning og forbedring af produktionsbetingelserne inden for  

 jordbruget og til tilpasning samt udvikling af jordbrugsproduktionen.
 Med den nye lov, nr. 89 af 23. februar 1991, om tilskud til  

 strukturprojekter inden for jordbruget gennemføres forordningerne nr. 866/90  

 og nr. 867/90.
 Efter loven og forordningerne videreføres den hidtil gældende  

 projektstøtteordning, men ordningen udvides til også at omfatte visse  

 projekter til forbedring af vilkårene for forarbejdning og afsætning af  

 skovbrugsprodukter.
 Med nærværende lovforslag kommer forarbejdning og afsætning af  

 skovbrugsprodukter også ind under reglerne i ligningslovens § 27 B.  

 Udgifterne til projekter under skovbrugsområdet skal afholdes inden for de på  

 finansloven afsatte bevillinger.
 Den foreslåede affattelse af ligningslovens § 27 B, stk. 1, nr. 4,  

 nævner for det første tilskud, der er ydet efter EF-forordningen nr. 4028/86  

 af 18. december 1986 om fællesskabsforanstaltninger til forbedring og  

 tilpasning af fiskeri- og akvakulturstrukturerne, som ændret ved  

 forordning nr. 3944/90 af 20. december 1990. For det andet nævnes tilskud  

 efter forordning nr. 4042/89 af 19. december 1989 om forbedring af vilkårene  

 for forarbejdning og afsætning af fiskerivarer og akvakulturprodukter.  

 Affattelsen kan sammenlignes med affattelsen i L 14 af det der foreslåede nye  

 litra d til ligningslovens § 27 B, stk. 1, nr. 9. Ved den foreslåede  

 affattelse af ligningsloven § 27 B, stk. 1, nr. 4, er dog yderligere medtaget  

 en henvisning til forordning nr. 4042/89. Henvisningen til denne forordning  

 er i L 14 indeholdt i affattelsen af § 27 B, stk. 1, nr. 3, jf. det foran  

 anførte om den foreslåede affattelse af ligningslovens § 27 B, stk. 1, nr. 2.
Henvisningerne i den gældende ligningslovs § 27 B, stk. 1, nr. 9, litra  

 a)-c), til forordningerne nr. 1852/78 og nr. 31/83 om gennemførelse af en  

 midlertidig fælles foranstaltning til omlægning af kystfiskeriet og  

 akvakulturen og til forordning nr. 2908/83 om en fælles foranstaltning til  

 omstrukturering, modernisering og udvikling af fiskeriet og akvakulturen er  

 ikke medtaget i nærværende lovforslag.
De nævnte tre forordninger er  

 ophævede, og der udbetales ikke længere tilskud i henhold til disse  

 forordninger.
 Den foreslåede affattelse af ligningslovens § 27 B, stk. 1, nr. 5,  

 vedrørende konsumfiskeindustrien svarer til den gældende lovs § 27 B,  

 stk. 1, nr. 5.
 Den foreslåede affattelse af ligningslovens § 27 B, stk. 1, nr. 6.  

 nævner tilskud, der er ydet efter lov nr. 154 af 11. april 1984 om  

 midlertidige statstilskud til visse strukturforbedringer m.v. inden for  

 fiskeriet, samt tilskud, der er ydet efter §§ 4-7 i lov nr. 222 af 22. april  

 1987 om støtte til visse strukturforanstaltninger inden for fiskeriet m.v.  

 Affattelsen kan sammenlignes med affattelsen i L 14 af ligningslovens § 27,  

 stk. 1, nr. 8. Ved den foreslåede affattelse af ligningslovens § 27 B, stk.  

 1, nr. 6, henvises dog til loven nr. 154 af 11. april 1984 i dennes helhed  

 samt, for så vidt angår lov nr. 222 af 22. april 1987, yderligere til dennes  

 § 6. Ændringen i disse henvisninger indebærer, at den foreslåede  

 straksafskrivningsadgang også vil gælde for forsøgsfiskeri.
Den gældende lovs § 27 B, stk. 1, nr. 8, angår visse tilskud til  

fiskeriet.
Det drejer sig om tilskud, som ydes til investeringer, der  

 foretages med henblik på forøgelse af produktiviteten ved fangsternes  

 behandling, energibesparende foranstaltninger, omlægning, samt til visse  

 nybygninger.
Det samme gælder for udgifter til modernisering og etablering af  

 anlæg til opdræt og dyrkning af fisk, krebsdyr og bløddyr.
Støtte er  

 tidligere blevet ydet efter lov nr. 154 af 11. april 1984 om midlertidige  

 statstilskud til visse strukturforbedringer m.m. inden for fiskeriet.
Efter ligningslovens § 27 B, stk. 1, nr. 9, litra c, gælder de samme  

 regler for tilskud, der er ydet efter EF-forordning nr. 2908/83 om en fælles  

 foranstaltning til omstrukturering, modernisering og udvikling af fiskeriet  

 og akvakulturen.
Det drejer sig dels om tilskud til modernisering m.v. af  

 fiskeriet, dels om tilskud til akvakulturanlæg.
Forordningen blev med  

 virkning fra 1. januar 1987 ophævet og afløst af forordning nr. 4028/86.  

 Forordning nr. 4028/86 viderefører den hidtidige tilskudsordning og udvider  

 denne til bl.a. også at omfatte forsøgsfiskeri samt endeligt ophør af visse  

 fiskefartøjers aktivitet.
Forordningens foranstaltninger er gældende i 10 år  

 fra og med 1. januar 1987. En forudsætning for at opnå støtte efter  

 forordningen er, at støtte til den pågældende investering ligeledes kan opnås  

 gennem medlemsstaten.
Forordningens støtteområder er gennemført ved lov nr.  

 222 af 22. april 1987 om støtte til visse strukturforanstaltninger inden for  

 fiskeriet m.v.
Med gennemførelsen af denne lov blev lov nr. 154 af 11. april  

 1984 om midlertidige statstilskud til visse strukturforbedringer m.m. inden  

 for fiskeriet ophævet.
 Med nærværende lovforslag vil der, for så vidt angår fiskeriet, alene ske  

 en udvidelse af § 27 B's anvendelsesområde med forsøgsfiskeri og  

 fjernfiskeri, jf. bemærkningerne til § 2 in fine.
 Henvisningerne i den gældende lovs § 27 B, stk. 1, nr. 6 og 7, til lov nr.  

 177 af 3. maj 1979 og lov nr. 199 af 29. april 1981 om midlertidige  

 statstilskud til visse strukturforbedringer m.m. inden for fiskeriet er ikke  

 medtaget i nærværende lovforslag, da de nævnte to love er ophævede, og der  

 ikke længere udbetales tilskud i henhold til disse love.
 Den foreslåede affattelse af ligningslovens § 27 B, stk. 1, nr. 7,  

 vedrørende tilskud til etablering af bedriftssundhedstjenester svarer til den  

 gældende lovs § 27 B, stk. 1, nr. 10.
 Samlet indebærer den foreslåede affattelse af lovens § 27 B, stk. 1, jf.  

 det foreslåede bortfald af den gældende lovbestemmelses stk. 2-9, at de  

 tilskud, der er nævnt, og som erhverves i indkomståret 1993 eller senere,  

 medregnes fuldt ud ved opgørelsen af den skattepligtige indkomst for det  

 indkomstår, hvori den skattepligtige modtager tilskuddet.
 Den foreslåede affattelse af lovens § 27 B, stk. 2, indebærer, at modtagne  

 tilskudsbeløb i stedet vil kunne straksafskrives i anskaffelsessummen for de  

 formuegoder, som danner baggrund for tilskuddet.
Til § 2 Bestemmelsen i det foreslåede andet stykke indebærer, at ordningen med  

 straksafskrivning skal have virkning for tilskud, der erhverves i  

 indkomståret 1993 eller senere.
 Bestemmelsen i det foreslåede tredie stykke indebærer, at den hidtidige  

 ordning med udsat beskatning op til 10 år fortsat vil gælde for tilskud, der  

 er nævnt i ligningslovens § 27 B, stk. 1, og som erhverves senest inden  

 udgangen af indkomståret 1992. Der er herved sikret en rimelig  

 overgangsperiode.
 Bestemmelsen i det foreslåede fjerde stykke indebærer, at den foreslåede  

 ajourføring af henvisningerne i ligningslovens § 27 B, stk. 1, til nyere love  

 og forordninger, også får virkning for den hidtil gældende ordning med udsat  

 beskatning op til 10 år, der endnu vil være gældende for tilskudsbeløb, der  

 erhverves inden udgangen af indkomståret 1992.
Den foreslåede affattelse af lovens § 27 B, stk. 1, nr. 4 og 6,  

 sammenholdt med 2. pkt. i det foreslåede fjerde stykke til § 2 indebærer, at  

 tilskud til forsøgs- og fjernfiskeri, der erhverves i indkomståret 1993 eller  

 senere, vil kunne straksafskrives som nævnt foran.
Tilskud til forsøgsfiskeri  

 ydes efter artikel 13 - 17 i EF-forordning nr. 4028/86 samt efter § 8 i lov  

 nr. 154 af 11. april 1984 og § 6 i lov nr. 222 af 22. april 1987. Tilskud til  

 fjernfiskeri (forlægning af fiskeriet) ydes efter artikel 17a-17e i  

 EF-forordning nr. 4028/86 som ændret ved forordning nr. 3944/90.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991 som senest  

 ændret ved lov nr. 894 af 21. december 1991, foretages følgende ændring:
 § 27 B affattes således:
» § 27 B.
Reglerne i stk. 2-4 gælder for anskaffelse af  

 afskrivningsberettigede formuegoder, når udgiften helt eller delvis er betalt  

 ved et eller flere af følgende tilskud:
 1) Finansieringstilskud, der er ydet til danske dagblade af Dagspressens  

 Finansieringsinstitut.
 2) Tilskud, der er ydet af Den europæiske Udviklings- og Garantifond for  

 Landbruget i henhold til følgende forordninger fra Det europæiske økonomiske  

 Fællesskab:
 a) Forordning nr. 355/77 om en fælles foranstaltning til forbedring af  

 vilkårene for forarbejdning og afsætning af landbrugsvarer.
 b) Forordning nr. 866/90 om forbedring af vilkårene for forarbejdning og  

 afsætning af landbrugsprodukter.
 c) Forordning nr. 867/90 om forbedring af vilkårene for forarbejdning og  

 afsætning af skovbrugsprodukter.
 3) Tilskud, der er ydet efter lov nr. 590 af 12. december 1984 og lov nr.  

 89 af 23. februar 1991 om tilskud til strukturprojekter inden for jordbruget.
 4) Tilskud, der er ydet af Den europæiske Udviklings- og Garantifond for  

 Landbruget i henhold til følgende forordninger fra Det europæiske økonomiske  

 Fællesskab:
 a) Forordning nr. 4028/86 om fællesskabsforanstaltninger til forbedring og  

 tilpasning af fiskeri- og akvakulturstrukturerne, som ændret ved forordning  

 nr. 3944/90. Det gælder dog ikke tilskud til endeligt ophør af visse  

 fiskefartøjers aktivitet efter artikel 24.
 b) Forordning nr. 4042/89 om forbedring af vilkårene for forarbejdning og  

 afsætning af fiskerivarer og akvakulturprodukter.
 5) Tilskud, der er ydet efter lov nr. 124 af 29. marts 1978 om tilskud til  

 strukturforanstaltninger inden for konsumfiskeindustrien.
 6) Tilskud, der er ydet efter lov nr. 154 af 11. april 1984 om  

 midlertidige statstilskud til visse strukturforbedringer m.v. inden for  

 fiskeriet, samt tilskud, der er ydet efter §§ 4-7 i lov nr. 222 af 22. april  

 1987 om støtte til visse strukturforanstaltninger inden for fiskeriet m.v.
 7) Tilskud, der er ydet efter § 13 i lov om arbejdsmiljø til etablering af  

 bedriftssundhedstjenester.
 Stk. 2 . Udgifter til anskaffelse af afskrivningsberettigede  

 formuegoder kan uanset reglerne i afskrivningsloven eller lovgivningens  

 øvrige regler straksafskrives (fradrages) i den skattepligtige indkomst for  

 anskaffelsesåret i det omfang, udgiften er betalt ved tilskud som nævnt i  

 stk. 1.
 Stk. 3 . De straksafskrivninger, der er foretaget efter stk. 2,  

 sidestilles med skattemæssige afskrivninger.
 Stk. 4 . Når der er foretaget straksafskrivning på  

 anskaffelsessummen for et formuegode efter stk. 2, kan skattemæssig  

 afskrivning på dette formuegode efter de i skattelovgivningen i øvrigt  

 indeholdte regler kun foretages på anskaffelsessummen med fradrag af det  

 straksafskrevne beløb.«.
§ 27 B.
Følgende tilskud medregnes ved opgørelsen af den  

 skattepligtige indkomst inden for en 10 års periode, der begynder med det  

 indkomstår, hvori den skattepligtige erhverver tilskuddet:
 1) Investeringstilskud, der er ydet efter egnsudviklingslovens § 10.
 2) Finansieringstilskud, der er ydet til danske dagblade af Dagspressens  

 Finansieringinstitut.
 3) Tilskud, der er ydet af udviklingsfonden i henhold til Det europæiske  

 økonomiske Fællesskabs forordning nr. 17/64 om betingelserne for støtte fra  

 Den europæiske Udviklings- og Garantifond for Landbruget, som senest ændret  

 ved forordning nr. 355/77, og i henhold til forordning nr. 355/77 om en  

 fælles foranstaltning til forbedring af vilkårene for forarbejdning og  

 afsætning af landbrugsvarer.
 4) Tilskud, der er ydet efter lov nr. 187 af 30. marts 1973 og lov nr. 222  

 af 24. maj 1978 om tilskud til strukturprojekter inden for jordbruget.
 5) Tilskud, der er ydet efter lov nr. 124 af 29. marts 1978 om tilskud til  

 strukturforanstaltninger inden for konsumfiskeindustrien.
 6) tilskud, der er ydet efter § 2 i lov nr. 177 af 3. maj 1979 om  

 midlertidige statstilskud til visse strukturforbedringer m.m. inden for  

 fiskeriet.
 7) Tilskud, der er ydet efter §§ 2 og 3 i lov nr. 199 af 29. april 1981 om  

 midlertidige statstilskud til visse strukturforbedringer m.m. inden for  

 fiskeriet.
 8) Tilskud, der er ydet efter §§ 2-5 og § 7 i loven fra 1984 om  

 midlertidige statstilskud til visse strukturforbedringer m.m. inden for  

 fiskeriet.
 9) Tilskud, der er ydet af Den europæiske Udviklings- og Garantifond for  

 Landbruget i henhold til følgende forordninger fra Det europæiske økonomiske  

 Fællesskab:
 a) Forordning nr. 1852/78 om gennemførelse af en midlertidig fælles  

 foranstaltning til omlægning af kystfiskeriet, som senest ændret ved  

 forordning nr. 2992/81, inden for det tilskudsområde, der er fastlagt i  

 forordningens artikel 2, litra a).
 b) Forordning nr. 31/83 om gennemførelse af en midlertidig fælles  

 foranstaltning til omlægning af kystfiskeriet og akvakulturen.
 c) Forordning nr. 2908/83 om en fælles foranstaltning til omstrukturering,  

 modernisering og udvikling af fiskeriet og akvakulturen.
 10) Tilskud der er ydet efter § 13 i lov om arbejdsmiljø til etablering af  

 bedriftssundhedstjenester.
 Stk. 2. Den skattepligtige bestemmer selv, hvor stor en del af  

 hele tilskuddet der skal medregnes i indkomsten for det enkelte år inden for  

 10 års perioden, jf. dog stk. 5-8. Beløb, der er medregnet i indkomsten for  

 et år, kan ikke senere overføres til et andet år.
Stk. 3. Tilskudsbeløb, der endnu ikke er medregnet i den  

 skattepligtige indkomst, skal for regnskabsførende skattepligtige opføres som  

 en særlig passivpost i statusopgørelsen.
Andre skattepligtige skal give  

 oplysning om beløbet i selvangivelsen.
Beløbet kan ikke fradrages ved  

 opgørelsen af den skattepligtige formue.
 Stk. 4. Kræves tilskuddet tilbagebetalt, fradrages  

 tilbagebetalingsbeløbet fortrinsvis i det beløb, der er nævnt i stk. 3. Et  

 overskydende tilbagebetalingsbeløb fradrages i den skattepligtige indkomst  

 for det indkomstår, hvori den skattepligtige tilpligtes at tilbagebetale  

 beløbet.
Stk. 5. Afhændes den virksomhed, hvortil der er ydet tilskud, skal  

 tilskudsbeløb som nævnt i stk. 3 medregnes i den skattepligtige indkomst i  

 salgsåret.
Det samme gælder, hvis en overvejende del af virksomhedens aktiver  

 afhændes.
 Stk. 6. Hvis et selskab eller en forening m.v., der har modtaget  

 tilskud, opløses eller overgår til skattefri virksomhed, skal tilskudsbeløb  

 som nævnt i stk. 3 medregnes ved opgørelsen af den skattepligtige indkomst  

 senest ved selskabets eller foreningens ekstraordinære ansættelse, jf. § 5,  

 stk. 1, 2. pkt., i lov om indkomstbeskatning af aktieselskaber m.v.
Stk. 7. Dør en tilskudsmodtager, og skiftes boet efter ham i  

 umiddelbar forbindelse med dødsfaldet, skal tilskudsbeløbet som nævnt i stk.  

 3 medregnes i afdødes eller boets skattepligtige indkomst senest for det  

 indkomstår, hvori boets indkomstskattepligt ophører, såfremt virksomheden er  

 omfattet af skiftet.
Det samme gælder, hvor virksomheden som del af  

 fællesboet tilfalder ægtefællen, efter at der i umiddelbar forbindelse med  

 dødsfaldet er skiftet med enkelte arvinger.
Stk. 8. Tilfalder virksomheden ved tilskudsmodtagerens død en  

 efterlevende ægtefælle som led i, at denne i umiddelbar forbindelse med  

 dødsfaldet overtager hele fællesboet til hensidden i uskiftet bo eller ved  

 udlæg efter skiftelovens § 57, stk. 1, indtræder den efterlevende ægtefælle i  

 afdødes sted ved anvendelse af stk. 1-5. Det samme gælder, hvis den  

 efterlevende ægtefælle efter § 14 A i lov om afgift af arv og gave får  

 udsættelse med pligten til at svare arveafgift af arvebeholdningen, herunder  

 af virksomheden.
Ved skifte af det uskiftede bo gælder stk. 7. Ved ophør af  

 udsættelse efter § 14 A i lov om afgift af arv og gave beskattes et  

 ubeskattet tilskudsbeløb hos ægtefællen, hvis udsættelsen ophører i dennes  

 levende live, og ellers i dennes bo i overensstemmelse med stk. 7.
 Stk. 9. Ophører tilskudsmodtagerens skattepligt efter  

 kildeskattelovens § 1 af anden grund end ved død, skal tilskudsbeløb som  

 nævnt i stk. 3 medregnes ved opgørelsen af den skattepligtige indkomst for  

 det indkomstår, hvori indkomstskattepligten ophører.
