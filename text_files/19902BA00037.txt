Nr BSF 37 Forslag til folketingsbeslutning om indførelse af omsorgsdage med fuld  

 lønkompensation Fremsat af Hanne Thanning Jacobsen (SF) Pernille Frahm (SF) Birgitte  

 Husmark (SF) Jes Lunde (SF) Ebba Strange (SF) den 8. februar 1991 Folketinget pålægger regeringen at fremsætte forslag i forbindelse med forældres pasning af syge børn med følgende indhold:
- retten til fravær ved barnets første sygedag med fuld løndækning udvides  

 til hele arbejdsmarkedet, - hver af forældrene får herudover ret til 5 dages fravær om året med fuld  

 løndækning pr. barn op til barnets 7. år samt ret til 3 dages fravær om året  

 med fuld løndækning pr. barn fra barnets 7. år til dets 12. år, - enlige forældre får ret til »dobbelt« fraværsret.
 Ordningen skal træde i kraft 1. januar 1992.
Bemærkninger til forslaget Forældres muligheder for at passe syge børn har været diskuteret gennem  

 efterhånden mange år, og der har lige så længe været foreslået indførelse af  

 en eller anden form for såkaldt omsorgsorlov for forældrene.
Det fremgår  

 f.eks. af betænkningen om barselorlov fra 1978, som blev afgivet af et af  

 Ligestillingsrådet og Børnekommissionen nedsat fællesudvalg.
I  

 Børnekommissionens endelige betænkning fra 1981 er der ligeledes et forslag.
I rapporten fra Udvalget om Børns Dagligdag - det såkaldte Kirsten  

 Lee-udvalg - fra februar 1988 er problemet også behandlet.
Udvalget fandt,  

 »at børnenes behov tilsiger, at det skal være muligt for forældre at  

 benytte et antal »omsorgsdage«.
Omsorgsdage tænkes anvendt, når  

 børnene er syge, men bør også kunne anvendes, når barnet f.eks. skal optages  

 i institution, starte i skolen og lignende.' Denne holdning er SF enig i.
Udvalget mente endvidere principielt og mere  

 konkret, at der skulle kunne ydes en dagpengelignende kompensation i op til  

 20 dage pr. barn i aldersgruppen op til 10 år.
Udvalget foreslog, at man som  

 første led i en ordning kunne forestille sig op til 10 dage pr. år for hvert  

 barn i aldersgruppen 0-2 år.
Herudover pegede udvalget bl.a. på risikoen for meget betydelige  

 administrative problemer og på, at omsorgsdage bør deles ligeligt mellem  

 forældrene, samt at vilkår med hensyn til frihed ved barnets første sygedag  

 ikke må forringes, og at det er væsentligt at bearbejde de barrierer, der  

 måtte findes på arbejdsmarkedet, for udnyttelse af omsorgsdagene.
I  

 forbindelse med barnets første sygedag skal det nævnes, at så godt som alle  

 offentligt ansatte har ret til betalt frihed ved barnets første sygedag, og  

 at mere end 80 pct. af overenskomsterne på det øvrige arbejdsmarked  

 indeholder regler om adgang til betalt frihed ved et barns første sygedag.
Det såkaldte Dagpengelovudvalg med repræsentanter fra bl.a.
LO, Dansk  

 Arbejdsgiverforening, Kommunernes Landsforening, Budgetdepartmentet,  

 Arbejdsministeriet, Sikringsstyrelsen og Socialministeriet  

 »behandlede« også spørgsmålet.
I betænkningen fra juni 1989 var  

 konlusionen at der var behov for grundigere undersøgelser om behovet.
Det kan  

 man stort set altid mene om hvad som helst.
I maj 1990 blev endnu et udvalg nedsat - Udvalget om Forældres Pasning af  

 Syge Børn - med repræsentanter for de samme organer, som sad i  

 Dagpengelovudvalget.
Det nye udvalg fik til opgave at opstille en eller flere  

 modeller for, hvorledes problemet med mindreårige syge børn kunne løses.  

 Udvalgets rapport blev offentliggjort i december 1990 og indeholder som lovet  

 et antal modeller.
Efter SF's opfattelse er problemerne nu velbelyste, og der er samtidig en  

 ret almindelig opfattelse af, at der er tale om problemer, der bør forsøges  

 løst.
Der mangler nu bare konkrete initiativer.
SF har tidligere fremsat forslag om indførelse af omsorgsdage for  

 forældre.
Det seneste er fra efteråret 1989, L 34 i Folketingsåret 1989-90,  

 se Folketingstidende 1989-90, forhandlingerne sp. 534 og 1540 samt tillæg A  

 sp. 1085. Forslaget indebar en udvidelse af retten til betalt frihed ved  

 barnets første sygedag til alle lønmodtagere, en ordning med 10 omsorgsdage  

 om året til hver af forældrene pr. barn under 12 år med ret til dagpenge og  

 ret til »dobbelt« antal omsorgsdage for enlige forsørgere.
For SF er det afgørende, at der nu kommer en ordning i gang.
Derfor  

 fremsættes et nyt og på visse punkter modificeret forslag om forældres ret  

 til omsorgsdage - et forslag, der skal betragtes som første del af en mere  

 ideel ordning, som senere bør gennemføres.
Forslaget indebærer, at hver af forældrene får ret til 5 dages fravær om  

 året med fuld løndækning pr. barn op til barnets 7. år og 3 dage fra det 7.  

 til det 12. år.
Heri indgår, at retten til fravær ved barnets første sygedag  

 udstrækkes til hele arbejdsmarkedet.
I SFs tidligere forslag blev der opereret med dagpenge under fraværet,  

 hvilket blev problematiseret i forslagets bemærkninger.
Det blev  

 understreget, at løntabet i forbindelse med barselorlov og en omsorgslov  

 kunne udgøre et så stort problem, at det umuliggjorde forældres udnyttelse af  

 ordningerne.
Det er senere blevet yderligere understreget i forbindelse med  

 debatten om fædres manglende brug af muligheden for at tage en del af  

 barselorloven.
 Ikke mindst af ligestilingsmæssige årsager og på grund af kvinders  

 selvfølgelige ret til deltagelse på arbejdsmarkedet lægger SF afgørende vægt  

 på, at ordningen bliver med fuld lønkompensation.
Efter SFs opfattelse vil det være problematisk at gennemføre en ordning,  

 hvor man på forhånd kan forudse, at økonomiske barrierer hindrer den enkelte  

 families brug af ordningen.
Derfor fremsættes dette forslag, der med hensyn  

 til antallet af omsorgsdage er mindre ambitiøst end tidligere, men til  

 gengæld er mere realistisk i forhold til forældres økonmiske muligheder for  

 at benytte sig af en sådan ordning.
Økonomiske konsekvenser Der er ca. 360.000 børn i alderen fra 6 måneder op til 7 år (børn under 6  

 måneder er ikke talt med, fordi en af forældrene til disse har barselorlov).  

 Der er et tilsvarende antal børn i alderen fra 7 til 12 år.
Ca. 70 pct. af disse har forældre i beskæftigelse.
I disse 70 pct. indgår  

 deltidsbeskæftigede med halv vægt.
Der forventes en udnyttelsesprocent på ca.  

 33. Med disse forudsætninger vil der blive afholdt ca. 1,35 mio. omsorgsdage,  

 hvilket med en gennemsnitlig dagløn på ca. 850 kr. svarer til ca, 1,1 mia.  

 kr.
Dette beløb kan fremskaffes ved at inddrage tilskuddet til arbejdsgivernes  

 betaling af præmier på arbejdsskadeforsikring.
SF er dog åben over for andre  

 mulige finansieringskilder.
