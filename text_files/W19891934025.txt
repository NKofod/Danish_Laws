 En 59-årig kvinde var berettiget til forhøjet almindelig  

 førtidspension efter § 14, stk. 3, nr. 3. Familiens indtægt var under  

 udelukkelsesgrænsen, og det kunne ikke længere forventes, at kvinden kunne  

 supplere familiens indtægt ved arbejde uden for hjemmet.
 REDEGØRELSE FOR SAGEN:
En gift kvinde K søgte den 23. juni 1987 førtidspension som 58-årig.
K  

 havde udover lidt rengøringsarbejde været hjemmearbejdende gennem hele  

 ægteskabet. Ægtefællen havde modtaget efterløn fra 1980 indtil den 1. august  

 1987, hvor han overgik til folkepension.
I forbindelse med overgangen til  

 folkepension påbegyndtes udbetaling af indekskontrakter.
Herefter bestod  

 familiens forsørgelsesgrundlag af folkepension, ATP, indtægt fra  

 indekskontrakter og renteindtægt.
Der blev desuden beregnet formuetillæg på  

 16.502 kr., hvorved forsørgelsesgrundlaget blev ialt 98.208 kr.
 K havde ingen helbredsmæssige gener af invaliderende betydning.
 AFGØRELSEN, DER KLAGES OVER:
 Revaliderings- og pensionsnævnet gav afslag på såvel helbredsbetinget som  

 behovsbestemt førtidspension.
 Nævnet henviste til, at der ikke havde været tale om indtægtsnedgang siden  

 1980, hvor ægtefællen overgik til efterløn, og at der derfor ikke var  

 grundlag for tilkendelse af behovsbestemt førtidspension.
 KLAGEN TIL ANKESTYRELSEN:
 Afgørelsen blev anket af K.
 Principiel betydning:
Ankestyrelsen fandt, at sagen havde principiel betydning for afklaring af  

 spørgsmål om betydningen af at der ikke på ansøgningstidspunktet foreligger  

 indtægtsnedgang sammenholdt med ansøgerens alder. (* 1) LOVGRUNDLAG:
 Lov om social pension § 14, stk. 3 og § 15.
 ANKESTYRELSENS AFGØRELSE:
 K var fra den 1. januar 1989 berettiget til forhøjet almindelig  

 førtidspension efter lov om social pension § 14, stk. 3, nr. 3.
 Ankestyrelsen lagde herved vægt på, at det på grund af K's alder (hun var  

 59 1/2 år pr. 1.januar 1989 (født 5. juni 1929)) ikke længere kunne  

 forventes, at hun supplerede familiens indtægt ved arbejde den for hjemmet.
 Ankestyrelsen tog endvidere hensyn til, at reglerne for opgørelse af  

 forsørgelsesgrundlaget er ændret pr. 1. januar 1989 i forbindelse med  

 ophævelse af socialindkomstloven, hvorved bl.a. formuetillægget er  

 bortfaldet.
 (* 1) Se endvidere SM P-18-88.
