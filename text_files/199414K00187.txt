Nr BTL 187 Betænkning over Forslag til lov om ændring af lov om beskatning til  

 kommunerne af faste ejendomme (Den amtskommunale grundskyld af  

 landbrugsejendomme og lignende ejendomme)   

 Nr L 187 1994-95, 1. samling Afgivet af Kommunaludvalget Afgivet: 19950511 Udvalget har behandlet lovforslaget i nogle møder.
 Endvidere har udvalget modtaget en skriftlig og mundtlig henvendelse fra  

 Dansk Erhvervsjordbrug, Dansk Familielandbrug og De Danske Landboforeninger.
 Der er af indenrigsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
 ÆndringsforslagAf indenrigsministeren , tiltrådt af  

udvalget:
 Til § 1 1) Paragraffen affattes således:
 »§ 1 I lov om beskatning til kommunerne af faste ejendomme,  

 jf. lovbekendtgørelse nr. 808 af 4. december 1990, som senest ændret ved § 2  

 i lov nr. 90 af 8. februar 1995, foretages følgende ændringer:
 1. § 5, stk. 2 og 3, ophæves, og i stedet  

 indsættes:
»Stk. 2. Af ejendomme, der på tidspunktet for den vurdering,  

 som lægges til grund ved skatteberegningen, må anses for benyttet til  

 landbrug, gartneri, planteskole eller frugtplantage, jf. § 33, stk. 1, i  

 vurderingsloven, opkræves den amtskommunale grundskyld dog med 5,7 promille  

 af en del af de pågældende ejendommes afgiftspligtige grundværdi.
Denne del  

 af den afgiftspligtige grundværdi opgøres som den samlede afgiftspligtige  

 grundværdi bortset fra den afgiftspligtige grundværdi, der er fastsat for  

 stuehuset med tilhørende grund og have.« 2. § 29 A, stk. 7, 2. pkt., ophæves.' Bemærkninger Til nr. 1 Det foreslåede § 1, nr. 1, er identisk med § 1 i det fremsatte  

 lovforslag, mens det foreslåede § 1, nr. 2, er nyindsat i forhold til  

 lovforslaget.
 Ifølge det foreslåede § 1, nr. 1, nedsættes den amtskommunale  

 grundskyldpromille for landbrugsejendomme og lignende ejendomme fra 10 til  

 5,7 (dog bortset fra grundværdien for stuehuse).
 Samtidig bortfalder den nugældende indbetaling til statskassen (Landbrugs-  

 og Fiskeriministeriet) af beløb, der svarer til 4,3 promille af disse  

 ejendommes afgiftspligtige grundværdier (stadig ekskl. stuehusværdier).
 Det foreslåede § 1, nr. 2, er en konsekvensændring i tilknytning til det  

 foreslåede § 1, nr. 1.
 Det foreslåede § 1, nr. 2, vedrører § 29 A i den kommunale  

 ejendomsskattelov.
Efter denne paragraf ydes der efter nærmere regler godtgørelse til ejere  

 af ejendomme, der tilbageføres til landzone, for en del af den kommunale og  

 amtskommunale grundskyld, der har været svaret af ejendommen, mens den lå i  

 byzone.
Den samlede godtgørelse udbetales til ejeren af vedkommende kommune.  

 Kommunen har imidlertid krav på, at statskassen (Landbrugs- og  

 Fiskeriministeriet) refunderer den del af godtgørelsen, der vedrører  

 amtskommunal grundskyld, der er indbetalt til statskassen.
Efter den gældende regel afregnes denne refusion ved, at kommunen  

 modregner sit refusionskrav ved førstkommende indbetaling af amtskommunal  

 grundskyld til statskassen.
Da lovforslaget indebærer, at disse indbetalinger  

 bortfalder med virkning fra og med 1996, vil denne modregning ikke længere  

 kunne praktiseres.
 Hvis der fortsat skal være adgang til at få refunderet disse beløb efter  

 1995, vil det således kræve, at der i statsligt regi etableres en særlig  

 procedure for udbetalingen.
 Landbrugs- og Fiskeriministeriet har oplyst, at de nævnte refusionskrav i  

 de seneste år har beløbet sig til i alt mellem 30-35.000 kr. årligt  

 hidrørende fra mellem 4-6 kommuner.
 I betragtning af beløbenes størrelse forekommer det ikke urimeligt, at man  

 rent praktisk ophæver adgangen til at få de nævnte beløb refunderet af  

 statskassen i forbindelse med ophævelsen af ordningen med indbetaling til  

 statskassen af en del af den amtskommunale grundskyld af landbrugsejendomme  

 og lignende ejendomme.
 Det foreslås derfor at ophæve bestemmelsen i den kommunale  

 ejendomsskattelovs § 29 A, stk. 7, 2. pkt., som indeholder hjemmelen for de  

 nævnte refusionskrav.
 Kommunerne vil herefter over for vedkommende amtskommune kunne modregne  

 hele den del af en samlet grundskyldsgodtgørelse, som vedrører amtskommunal  

 grundskyld, altså - i modsætning til i dag - også den del af den  

 amtskommunale grundskyld, der eventuelt har været indbetalt til statskassen.  

 Det vil således i sidste ende være vedkommende amtskommune, der kommer til at  

 bære udgiften ved bortfaldet af det nuværende refusionskrav over for  

 statskassen.
Klaus Hækkerup (S) fmd.
Frank Aaen (EL) Poul Erik Dyrlund (S) Holger  

 Graversen (S) Ole Stavad (S) Anne Baastrup (SF) Vibeke Peschardt (RV) Dorte  

 Bennedsen (S) Villy Søvndal (SF) Else Winther Andersen (V) Helge Sander (V)  

 Mariann Fischer Boel (V) Hans Christian Schmidt (V) Torben Rechendorff (KF)  

 Bendt Bendtsen (KF) Henriette Kjær (KF) Poul Nødgaard (FP) nfmd.
 Centrum-Demokraterne havde ikke medlemmer i udvalget.
