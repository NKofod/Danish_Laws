 I medfør af §§ 9, 10 og 16 i brandloven, jf. lovbekendtgørelse nr. 365 af  

 28. juli 1983, fastsættes:
Grunduddannelse § 1.  Alt personale ved brandvæsenerne skal forud for  

 eller umiddelbart efter ansættelsen gennemgå en grunduddannelse.
Menigt mandskab § 2.  Heltidsbeskæftiget menigt brandmandskab skal  

 tidligst efter 1 års ansættelse og i øvrigt efter Statens Brandinspektions  

 nærmere bestemmelse gennemgå brandmandskursus og bestå den afsluttende prøve  

 med tilfredsstillende resultat.
 Stk. 2.  Deltidsbeskæftiget menigt brandmandskab skal  

 tidligst efter 1 års ansættelse og i øvrigt efter Statens Brandinspektions  

 nærmere bestemmelse gennemgå brandmandskursus og bestå den afsluttende prøve  

 med tilfredsstillende resultat.
 Stk. 3.  Bestemmelsen i stk. 2 gælder kun  

 deltidsbeskæftiget menigt brandmandskab, som ansættes efter denne  

 bekendtgørelses ikrafttræden.
 § 3.  Heltids- og deltidsbeskæftiget menigt  

 brandmandskab skal efter Statens Brandinspektions nærmere bestemmelse  

 gennemgå en supplerende uddannelse i brug af pumper, stiger og andet specielt  

 materiel.
 Stk. 2.  Heltids- og deltidsbeskæftiget menigt  

 brandmandskab, der er ansat forud for denne bekendtgørelses ikrafttræden,  

 skal efter Statens Brandinspektions nærmere bestemmelse tillige gennemgå et  

 kursus i brug af trykluftsapparater.
Befalingsmænd § 4.  Heltids- og deltidsbeskæftigede holdledere skal  

 forud for eller umiddelbart efter udnævnelsen gennemgå befalingsmandskursus  

 og bestå den afsluttende prøve med tilfredsstillende resultat.
 Stk. 2.  Befalingsmænd, der indgår i indsatsledervagten,  

 skal foruden befalingsmandskursus gennemgå indsatslederkursus og bestå den  

 afsluttende prøve med tilfredsstillende resultat.
 Stk. 3.  Befalingsmænd, der instruerer i brug af  

 røgdykkerapparater, skal gennemgå røgdykkerinstruktørkursus.
 Brandinspektører m.v.
 § 5.  Brandinspektører i kommuner med brand- eller  

 beredskabskommission og i kommuner uden brand- eller beredskabskommission,  

 men med eget udrykningskorps, skal foruden befalingsmandskursus, jf. § 4,  

 stk. 1, gennemgå brandinspektørkursus og bestå den afsluttende prøve med  

 tilfredsstillende resultat.
 § 6.  Vicebrandinspektører i kommuner med brand- eller  

 beredskabskommission og i kommuner uden brand- eller beredskabskommission,  

 men med eget udrykningskorps, skal foruden befalingsmandskursus, jf. § 4,  

 stk. 1, gennemgå enten indsatslederkursus, jf. § 4, stk. 2, eller  

 brandinspektørkursus, jf. § 5, og bestå den afsluttende prøve med  

 tilfredsstillende resultat.
Detailforskrifter § 7.  De uddannelser, der er nævnt i §§ 4, 5 og 6,  

 finder sted på Statens Brandskole.
 Stk. 2.  De uddannelser, der er nævnt i §§ 1, 2 og 3,  

 gennemføres lokalt efter forskrifter udsendt af Statens Brandskole.
Lokal fællesuddannelse § 8.  De uddannelser, der er nævnt i §§ 1, 2 og 3, kan  

 foregå ved det enkelte brandvæsen eller som lokal fællesuddannelse af  

 personale fra flere brandvæsener.
For de kurser, der afsluttes med en prøve,  

 afholdes denne dog ved Statens Brandskoles foranstaltning.
 Stk. 2.  Statens Brandinspektion træffer de fornødne  

 foranstaltninger til at muliggøre fællesuddannelse på lokalt plan.
Supplerende kurser § 9.  Statens Brandskole kan i øvrigt afholde  

 supplerende kurser for allerede uddannet personale.
Øvelser § 10.  Personale ved brandvæsenerne skal hvert år  

 deltage i mindst 12 øvelser. Øvelserne skal have en varighed af mindst 2  

 timer og skal afholdes jævnt fordelt over hele året.
Stk. 2.  Personale ved den stedlige beredskabsstyrke  

 skal hvert år deltage i mindst 2 øvelser.
Råder beredskabsstyrken over  

 motoriseret slukningsmateriel, skal personalet dog hvert år deltage i mindst  

 12 øvelser.
 Stk. 3.  Statens Brandskole udsender hvert år  

 retningslinier for afholdelse af de øvelser, der er nævnt i stk. 1 og 2.
Udgifterne ved uddannelsen § 11.  Udgifterne ved den i §§ 1, 2, 3 og 10 nævnte  

 uddannelse afholdes af vedkommende kommune eller private brandvæsen, medens  

 udgifterne ved kurserne nævnt i §§ 4, 5, 6 og 9 afholdes af staten.
 Stk. 2.  Udgifterne ved ophold og forplejning,  

 rejseudgifter og løn under uddannelse afholdes i alle tilfælde af vedkommende  

 kommune eller private brandvæsen.
Ikrafttræden § 12.  Bekendtgørelsen træder i kraft den 15. oktober  

 1988.
 Stk. 2.  Samtidig ophæves Justitsministeriets  

 bekendtgørelse nr. 336 af 21. juli 1970 om uddannelse af brandvæsenernes  

 personale.
