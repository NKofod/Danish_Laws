 I medfør af § 47, stk. 2, i sønæringslov nr. 240 af 6. juni 1985  

 fastsættes herved følgende:
 § 1.  En søfarende, der før 1. juli 1986 har gjort  

 foreskreven dækstjeneste i dansk handelsskib har ret til udmønstring som  

 befaren skibsassistent, hvis vedkommende:
1. opfylder betingelserne for udmønstring som befaren  

 matros, 2. har gjort hel eller delvis tjeneste i maskinen i et  

 skib, hvis maskineffekt er på 750 kW eller derover i mindst 3 måneder, og  

 herunder 3. er behørigt instrueret af maskinmestre i de særlige  

 sikkerhedsforanstaltninger og i almindeligt forekommende rutineopgaver i  

 maskinen, jfr. bilag 1.
 § 2.  En søfarende, der før 1. juli 1986 har gjort  

 foreskreven maskintjeneste i dansk handelsskib har ret til udmønstring som  

 befaren skibsassistent, hvis vedkommende:
1. opfylder betingelserne for udmønstring som befaren  

 motormand, 2. har gjort tjeneste som befaren motormand i 12  

 måneder, 3. har gjort hel eller delvis tjeneste på dækket i et  

 søgående skib af 200 BRT eller derover i mindst 3 måneder, og herunder 4. er behørigt instrueret af navigatører i de særlige  

 sikkerhedsforanstaltninger og i almindeligt forekommende rutineopgaver på  

 dækket, jfr. bilag 2.
 § 3.  Når den i §§ 1, 2 eller 5 omhandlede tjeneste og  

 instruktion er afsluttet, udfærdiges en erklæring herom, jfr. bilag 3.
 § 4.  Direktoratet for søfarende, direktoratet for  

 søfartsuddannelsen eller et forhyringskontor kan på grundlag af erklæringer  

 som omhandlet i § 3 påtegne søfartsbøger om ihændehaverens ret til at  

 udmønstre som befaren skibsassistent, jfr. dog stk. 3.
 Stk. 2.  Påtegning som omhandlet i stk. 1 kan endvidere  

 gives befarne matroser, som i perioden 1. januar 1980-31. december 1985 har  

 erhvervet mindst 6 måneders foreskreven tjeneste i maskinen i skibe, hvis  

 maskineffekt er på 750 kW eller derover, og befarne motormænd med mindst 12  

 måneders tjeneste som sådan, som i samme periode har erhvervet mindst 6  

 måneders foreskreven tjeneste på dækket i søgående handelsskibe af 200 BRT  

 eller derover.
 Stk. 3.  Såfremt den søfarende ikke har erhvervet  

 duelighedsbevis i motorpasning eller har gennemgået erhvervsfagligt  

 afslutningskursus for maskinmandskab, skal det af den i stk. 1 omhandlede  

 påtegning fremgå, at pågældende ikke har ret til udmønstring som  

 maskinpasser, jfr. § 2, pkt. 7, litra b, i lov om skibes besætning.
 § 5.  Forinden en befaren motormand, som omhandlet i §  

 2 og § 4, stk. 2, kan indgå i brovagten og erhverve bevis herfor som  

 foreskrevet i bekendtgørelse om vagthold i skibe, skal vedkommende endvidere:
1. have gjort dækstjeneste eller tjeneste som  

 skibsassistent i søgående handelsskibe i 6 måneder og herunder, 2. være behørigt instrueret i samtlige opgaver  

 vedrørende vagttjenesten, samt 3. have bestået en af industriministeren fastsat syns-  

 og høreprøve for søfarende.
 § 6.  Bekendtgørelsen træder i kraft den 1. januar  

 1986.
Industriministeriet, den 18. december  

 1985 Ib Stetter / John Hessing Bilag 1 Instruktion i henhold til § 1, stk. 3, i bekendtgørelse af 18. december  

 1985 om vilkår for dæks- og maskinmandskabs udmønstring som befaren  

 skibsassistent I.
Særlige sikkerhedsforanstaltninger i maskinrum, herunder:
a.
Brandalarmsystemer, b.
Anvendelse, placering og betjening af brandslukningsudstyr, c.
Placering og betjening af vandtætte lukkemidler, d.
Placering af nødudgange, e.
Placering og betjening af hurtiglukkeventiler til oliesystemer, f.
Placering og betjening af maskinrumsventilatorer, g.
Personlig beskyttelse mod støj.
II.
Almindeligt forekommende rutineopgaver i maskinrum, herunder:
a.
Procedurer for drift af hovedmotor, hjælpemotor samt andet  

 hjælpemaskineri, b.
Lænseprocedurer, herunder betjening af lænsepumper og ventiler, c.
Betjening af hejsemidler, d.
Afrensning og overhaling af maskindele, e.
Rengøringsmidler og almindelig rengøring i maskinrum.
III.
Under instruktionen skal den søfarende endvidere orienteres om:
Brandoliesystem, Smøreoliesystem, Kølevandssystem, Starteluftsystem, Ballast og lænsesystem samt Ferskvandssystem.
Bilag 2 Instruktion i henhold til § 2, stk. 4, i bekendtgørelse af 18. december  

 1985 om vilkår for dæks- og maskinmandskabs udmønstring som befaren  

 skibsassistent I.
Særlige sikkerhedsforanstaltninger på dækket, herunder:
a.
Anvendelse, placering og betjening af brandslukningsudstyr, b.
Placering og betjenening af redningsmidler, c.
Placering og betjening af lukkemidler.
II.
Almindeligt forekommende rutineopgaver på dækket, herunder:
a.
Ankrings- og fortøjningsprocedurer samt tilrigning af landgangsudstyr, b.
Til- og afrigning af lodslejder, c.
Betjening af laste- og losseudstyr, d.
Søklaring, herunder surringsopgaver.
