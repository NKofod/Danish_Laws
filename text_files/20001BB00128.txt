Fremsat den 27. februar 2001 af  

 Yvonne Herløv Andersen (CD),  

 Henriette Kjær (KF),  

 Birthe Skaarup (DF) og Tove Videbæk (KRF) Forslag til folketingsbeslutning om adgang til skadeserstatning for patienter, der modtager  

 sundhedsfaglig behandling ved tandlægeskolerne Folketinget opfordrer regeringen til inden udgangen af  

 år 2001 at ændre lovgivningen med henblik på, at al  

 sundhedsfaglig behandling af patienter, der udføres i forbindelse med  

 uddannelse og forskning på tandlægeskolerne i København og  

 Århus, bliver omfattet af lov om patientforsikring.
Bemærkninger til forslaget Alle patienter, som kommer til skade ved  

 undersøgelse, behandling eller lignende foretaget på offentlige  

 sygehuse eller sygehuse finansieret af offentlige driftsmidler, er omfattet  

 af patientforsikringsloven.
Det gælder også i de tilfælde,  

 hvor behandlingen m.v. er foretaget af studerende som led i deres  

 uddannelsesforløb.
 Endvidere er personer, der deltager i biomedicinske  

 forsøg på forsknings- og uddannelsesinstitutioner, omfattet af  

 reglerne om patientforsikring.
 Kommer en patient derimod til skade ved tandbehandling for  

 eksempel foretaget af de studerende ved en af tandlægeskolerne, er  

 vedkommende ikke dækket af patientforsikringsloven.
Efter forslagsstillernes opfattelse er det  

 væsentligt, at patienterne trygt kan blive behandlet af de  

 tandlægestuderende.
I tilfælde af en skade bør de derfor  

 ikke være stillet ringere end de patienter, der modtager behandling af  

 lægestuderende ved landets universitetshospitaler.
Hensigten med  

 beslutningsforslaget er derfor at sikre patienterne samme grundlag for at  

 opnå erstatning for en påført skade ved alle  

 uddannelsesinstitutioner under universitetsloven.
Det er i dag sådan, at en patient, der kommer til  

 skade ved behandling på en af tandlægeskolerne, må rejse  

 sag ved domstolene for at opnå erstatning.
Dermed ligger bevisbyrden  

 hos patienten, hvilket naturligvis skaber en vanskelig og utilfredsstillende  

 situation for den, der har lidt skade.
Det beløb, der i givet fald  

 skal udbetales i erstatning, tages fra institutionernes uddannelsesbudget.  

 Dette finder forslagsstillerne heller ikke hensigtsmæssigt.
Tandlægeskolerne i København og Århus  

 behandler dagligt over 1.000 patienter.
De fejl, der sker, kan i de fleste  

 tilfælde rettes op ved yderligere behandling.
I perioden 1992-1997 var  

 der i alt ca. 25 klagesager.
Heraf skønnes de 25 pct. at ville falde  

 ud til fordel for patienten.
Af denne gruppe vil kun halvdelen nå op  

 over bagatelgrænsen på 10.000 kr. ifølge de gældende  

 regler.
På den baggrund skønnes den årlige udgift for  

 begge tandlægeskolerne at blive omkring 40.000 kr.
Det er således en meget behersket udgift, der er  

 tale om.
Hvis imidlertid uheldet er ude og der skal udbetales blot en enkelt  

 stor erstatning, kan konsekvensen være budgetoverskridelser og eventuel  

 afskedigelse af undervisere.
Dette ville være helt urimeligt, og  

 udbetaling af erstatning bør ikke påhvile  

 uddannelsesinstitutionen.
Den bedste og mest naturlige løsning er at  

 skabe den foreslåede ligestilling af både patienterne og de  

 pågældende uddannelsesinstitutioner ved at medtage  

 patientbehandling ved tandlægeskolerne i patientforsikringsloven.
Skriftlig fremsættelse Yvonne Herløv Andersen (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om adgang til  

 skadeserstatning for patienter, der modtager sundhedsfaglig behandling ved  

 tandlægeskolerne .
(Beslutningsforslag nr.
B 128).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
