I medfør af § 75, stk. 1, jfr. § 78 i lov om luftfart, jfr.  

 lovbekendtgørelse nr. 381 af 10. juni 1969, og i medfør af § 1 og § 2 i lov  

 nr. 273 af 26. juni 1975 om forlængelse af Danmarks deltagelse i det  

 skandinaviske luftfartssamarbejde, foretages der følgende ændringer i Det  

 Danske Luftfartselskabs koncession, jfr.
Bekendtgørelse nr. 322 af 26.  

 november 1959, til at drive erhvervsmæssig luftfart med passagerer, post og  

 gods i form af regelmæssig trafik på indenlandske og fra Danmarks udgående  

 internationale luftruter:
 1. § 2 udgår.
 2. § 20, stk. 3,3. punktum, affattes således:
»Er aktierne erhvervet ved overdragelse, er det desuden en betingelse  

 for at udøve stemmeret, at de senest 3 måneder før generalforsamlingens  

 afholdelse er noteret på navn i aktiebogen.« 3. Som § 20 a indsættes:
»§ 20 a.  Repræsentantskabet består af 18  

 medlemmer, hvoraf 9 medlemmer vælges af ministeriet for offentlige arbejder  

 og 9 medlemmer af generalforsamlingen og således, at de på statens navn  

 noterede aktier ikke deltager i valget af sidstnævnte medlemmer.
Medlemmer af  

 repræsentantskabet behøver ikke at være aktionærer i selskabet.
De af  

 ministeriet valgte medlemmers mandater vedvarer, indtil de tilbagekaldes.
De  

 øvrige medlemmer vælges for et år ad gangen.
Fratrædende medlemmer af  

 repræsentantskabet kan genvælges.« 4. § 24 udgår.
 5. Koncessionen forlænges med 10 år fra den 1. oktober  

 1985 til 1. oktober 1995.
Forlængelsen omfatter ikke retten til at drive indenlandske luftruter på  

 Færøerne og i Grønland eller internationale luftruter udgående fra Færøerne  

 og Grønland.
Desuden skal DDLs fortrinsret til at drive indenlandske  

 luftruter ikke være til hinder for, at et færøsk og et grønlandsk  

 luftfartsselskab deltager i trafikeringen af ruter mellem Danmark og  

 henholdsvis Færøerne og Grønland.
 Ministeriet for offentlige arbejder, den  

 11. juni 1976.
 Niels Matthiasen.
 /Ove Skands.
