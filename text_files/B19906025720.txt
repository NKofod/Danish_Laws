 Teknisk forskrift for fiskeskibes bygning og udstyr m.v.
Navigationsudstyr 19.900 Minimumafstande i henhold til IMO-resolution nr. 382 Navigationsudstyr 19.100 Navigationsudstyr 19.110 Magnetkompasser.
 .111 Alle skibe skal være udstyret med et magnetisk hovedkompas og et  

 magnetisk styrekompas, medmindre kursoplysninger fra det nævnte hovedkompas  

 er gjort tilgængelige og kan aflæses klart af rorgængeren fra  

 hovedstyrepladsen.
 .112 Tilstrækkelige kommunikationsmidler mellem stedet for hovedkompas og  

 det normale navigationskontrolsted, som Søfartsstyrelsen finder  

 tilfredsstillende.
 19.120 Årlig deviationsundersøgelse.
 .121 Ethvert af de i pkt. 19.110 omhandlede magnetkompasser skal være  

 rimeligt rettede, og deres tabel eller kurve over restdeviationer skal til  

 enhver tid være tilgængelig.
Fast opstillede magnetkompasser skal være således anbragt i skibet, at  

 deviationen ved hjælp af passende kompensationsmidler kan holdes inden for  

 rimelige grænser.
Sådanne kompasser skal være fjernet så langt, som de  

 stedlige forhold tillader det, fra alt jern, navnlig flyttelige og bevægelige  

 jernmasser, jfr.
IMO-resolution nr. 382 og pkt. 19.900.
 .122 Der skal forefindes et reservemagnetkompas, som er ombytteligt med  

 hovedkompasset, medmindre skibet er udstyret med det i pkt. 19.111 nævnte  

 styrekompas eller med et gyrokompas.
 Skibe med en længde L mindre end 24 m i fart i Nordsøen og i Den engelske  

 Kanal og Østersøen samt inden for 120 sømil fra Færøerne eller inden for 100  

 sømil fra Grønland behøver dog intet reservekompas.
 .123 Fast opstillede magnetkompasser skal kunne belyses ved en lampe, der  

 er uafhængig af skibets elektriske hovedstrømforsyning.
 .124 Installation af elektriske anlæg, maskiner og apparater ved  

 magnetkompasser skal opfylde bestemmelserne i kapitel X.
 .125 Ethvert magnetkompas om bord i skibe til brug ved skibets navigering  

 skal være forsynet med certifikat (ISO-certifikat) fra Søfartsstyrelsen  

 (Nautisk Prøvekammer) eller andet af Søfartsstyrelsen anerkendt prøvekammer.
 Et magnetkompas skal for at kunne opnå certifikat opfylde de krav med  

 hensyn til konstruktion, materiale, vægt m.v. samt afprøvning, som indeholdes  

 i de til enhver tid gældende af Søfartsstyrelsen givne forskrifter.
 .126 Søfartsstyrelsen kan på nærmere fastsatte vilkår bemyndige en  

 fabrikant til at udstede certifikater for magnetkompasser, der er fremstillet  

 i overensstemmelse med en forud godkendt prototype.
 Certifikaterne skal findes om bord til forevisning for Søfartsstyrelsen.  

 Såfremt et magnetkompas, for hvilket der er udstedt certifikat, er blevet  

 underkastet en reparation, der kan have indflydelse på de forhold, der  

 betinger dets fortsatte godkendelse, påhviler det skibets fører snarest  

 muligt at lade det undersøge og forsyne med eventuelt nyt certifikat.
 De i henhold til de hidtil gældende bestemmelser udstedte certifikater for  

 magnetkompasser, der er i brug ved forskrifternes ikrafttræden, bevarer deres  

 gyldighed uden hensyn til den i certifikatet indeholdte tidsfrist, så længe  

 magnetkompasset er i samme stand, som det var i ved certifikatets udstedelse.
 .127 I ethvert skib, hvor deviationsbog ikke føres, skal der årligt  

 foretages en fuldstændig deviationsundersøgelse (kompensation) af kompasset;  

 om sådan undersøgelse skal der ske tilførsel til skibets tilsynsbog.
 19.130 Gyrokompas.
 .131 Skibe med en længde L på 40 m og derover samt skibe med en længde L  

 på 24 m og derover i fart nord for 62 grader N.br. skal være udstyret med et  

 gyrokompas.
 .132 Hovedkompasset eller repeaterkompasset skal klart kunne aflæses af  

 rorgængeren fra hovedstyrepladsen.
 19.140 Nødstyrepladser.
 .141 I skibe, der er udstyret med nødstyrepladser, skal der træffes  

 foranstaltninger til at forsyne disse steder med kursoplysninger.
 19.150 Radaranlæg.
 .151 Skibe med en længde L på 24 m og derover skal være udstyret med et  

 radaranlæg.
 19.160 Krav om godkendt navigationsudstyr.
 .161 Alt udstyr, der er installeret i henhold til foranstående forskrifter  

 i denne regel, skal være af en type, der er godkendt af Søfartsstyrelsen.
 .162 Hvor der i et skib udskiftes eller nyinstalleres radar eller  

 gyrokompas, skal sådant udstyr være godkendt af Søfartsstyrelsen.
 19.170 Sekstant og kronometer.
 .171 Skibe med en længde L på 45 m og derover i fart nord for 62 grader  

 N.br. og syd for 48 grader N.br. og vest for 12 grader V.lg. samt i fart uden  

 for 120 sømil fra Færøerne og 100 sømil fra Grønland skal være forsynet med  

 sekstant og søur (kronometer).
 19.200 Ekkolod og log.
 19.210 Ekkolod.
 .211 Ethvert skib skal være udstyret med ekkolod.
 19.220 Log.
 .221 Skibe med fartsområde uden for Nord- og Østersøen og Den engelske  

 Kanal, uden for 120 sømil fra Færøerne eller uden for 100 sømil fra Grønland  

 skal være udstyret med en anordning til angivelse af fart og distance gennem  

 vandet (log).
 Skibe inden for ovennævnte fartsområde skal enten være forsynet med  

 elektrisk positionsudstyr eller log.
 19.230 Rorindikator.
 .231 Alle skibe skal være udstyret med rorindikator som anført i kap.  

 VIII, pkt. 8.327. Det skal være muligt at se en rorindikator fra alle  

 styrepositioner.
 19.240 Kikkert, barometer og vagtur.
 .241 Alle skibe skal være forsynet med kikkert, barometer og vagtur.
 19.250 Midler til at sætte kurs.
 .251 Alle skibe skal i fornødent omfang være forsynet med midler til at  

 sætte en kurs.
 19.260 Dagsignallampe.
.261 I alle nye skibe med en længde på 24 m og derover samt i eksisterende  

 skibe med en tonnage på 150 tons og derover skal der findes en fyldestgørende  

 dagsignallampe til brug om dagen.
Signallampen må ikke udelukkende være  

 afhængig af skibets elektriske hovedenergikilde.
 19.270 Radarreflektor.
 .271 Skibe med en længde L mindre end 24 m skal være forsynet med  

 radarreflektor.
 19.280 Radiopejler.
 .281 Skibe med en længde L på 75 m og derover skal være forsynet med  

 radiopejler.
19.300 Nautiske publikationer 19.310 Søkort, sejlhåndbøger m.v.
 .311 Alle skibe skal medføre fyldestgørende og ajourførte søkort,  

 Fiskeriårbogen samt i nødvendigt omfang de sejlbøger, fyrlister,  

 Efterretninger for Søfarende, tidevandstabeller og enhver anden nautisk  

 publikation, som er nødvendig for den påtænkte rejse.
 19.320 International signalbog, flag m.v.
 .321 Alle skibe, som skal være udstyret med et radiotelefonanlæg, og alle  

 skibe med en længde L på 24 m og derover skal medføre den internationale  

 signalbog.
 .322 Skibe med en længde L på 45 m og derover skal være udstyret med de  

 til den internationale signalbog hørende flag samt den af Industriministeriet  

 udgivne samling af maritime standardudtryk.
 .323 I alle skibe skal der i styrehuset være opslået en tavle visende de  

 internationale signalflag og morsetegnene samt betydninger af  

 et-bogstavsignalerne.
 .324 Alle skibe skal være forsynet med nationalflag af passende størrelse.
19.400 Lanterner, signalfigurer og lydsignalapparater 19.410 Internationale søvejsregler.
 .411 Ethvert skib skal være udrustet med elektriske lanterner,  

 signalfigurer og lydsignalapparater i sådant omfang, at det er i stand til at  

 opfylde kravene i de internationale søvejsregler.
Signalfigurernes konstruktion og lydsignalapparaternes effektivitet og  

 installation om bord skal være i overensstemmelse med de internationale  

 søvejsregler samt med de af Søfartsstyrelsen til enhver tid givne  

 forskrifter.
I skibe med en Loa på 12 m og derover skal lydsignalapparater  

 være af en af Søfartsstyrelsen godkendt type.
 19.420 Reservelanterner.
 .421 Skibe uden for Nord- og Østersøen og Den engelske Kanal, skibe uden  

 for 120 sømil fra Færøerne og skibe uden for 100 sømil fra Grønland skal være  

 forsynet med et sæt reservelamper for de top-, side-, agter- og ankerlys, som  

 er foreskrevet for den pågældende skibsstørrelse.
 I nye skibe skal reservelanterner kunne tilsluttes skibets elektriske  

 nødenergikilde.
 19.430 Certifikater for lanterner.
.431 Lanterner til skibe med en Loa på 12 m eller derover skal være  

 forsynet med certifikat fra Søfartsstyrelsen (Nautisk Prøvekammer) eller et  

 af Søfartsstyrelsen anerkendt prøvekammer.
Søfartsstyrelsen kan på fastsatte  

 vilkår bemyndige en fabrikant til at udstede certifikater for lanterner, der  

 er fremstillet i overensstemmelse med en forud godkendt prototype.  

 Certifikaterne skal findes om bord til forevisning for Søfartsstyrelsen.
 .432 Lanterner til skibe med en Loa mindre end 12 m skal enten være  

 forsynet med certifikat, jfr. pkt. 19.431, eller være af en af  

 Søfartsstyrelsen godkendt type.
 .433 En lanterne skal for at kunne opnå certifikat eller typegodkendelse  

 opfylde de krav med hensyn til konstruktion m.v., som indeholdes i de til  

 enhver tid gældende af Søfartsstyrelsen givne forskrifter.
 .434 Såfremt en lanterne er blevet underkastet en reparation, der kan have  

 indflydelse på de forhold, der betinger dens fortsatte godkendelse, påhviler  

 det skibets fører snarest muligt at lade den undersøge og forsyne med evt.  

 nyt certifikat.
19.500 Lytteposter 19.510 Baggrundsstøj.
 .511 Baggrundsstøjen på lytteposter i skibe må ikke overstige følgende  

 grænser:
68 dB i det oktavbånd, der er centreret omkring 250 Hz, og 63 dB i det oktavbånd, der er centreret omkring 500 Hz.
I eksisterende skibe skal ovennævnte grænser være opfyldt så nær som  

 muligt.
Baggrundsstøjen skal måles efter de retningslinier, der er anført i  

 IMO-resolution A.343 (IX).
19.600 Lejdere og mekaniske lodshejs 19.610 Lejdere.
 .611 Skibe, i hvilke lønningens højde over vandet overstiger 1,5 m, skal  

 være udstyret med lejdere, der opfylder følgende krav:
 Lejderen skal være velegnet til, at lodser kan gå sikkert til og fra  

 borde; den skal holdes ren og i god stand og kunne benyttes af myndigheds- og  

 andre personer ved skibets ankomst til eller afgang fra havn.
Lejderen skal være således anbragt, at den er klar af eventuelle  

 udtømninger fra skibet, at hvert trin ligger fast an mod skibssiden, at den  

 så vidt muligt er klar af skibets indfaldende sider, og at lodser sikkert og  

 bekvemt kan komme om bord efter at have klatret mindst 1,5 m og højst 9 m.  

 Der skal benyttes en enkelt lejderlængde, som skal kunne nå vandet fra stedet  

 for ombordstigningen; der skal herved tages fornødent hensyn til skibets  

 nedlastning og trim og til slagside på 15 grader til modsat side.
Når  

 afstanden fra vandoverfladen til stedet for ombordstigningen overstiger 9 m,  

 skal adgang fra lejderen til skibet ske ad en falderebstrappe eller på anden  

 lige så sikker og bekvem måde.
 .612 Lejderens trin skal være af hårdt træ eller andet materiale med  

 tilsvarende egenskaber, udført i eet stykke uden knaster og med en effektiv  

 skridsikker overflade; de nederste fire trin kan være af gummi af  

 tilstrækkelig styrke og stivhed eller af andet egnet materiale med  

 tilsvarende egenskaber; mindst 480 mm lange, 115 mm brede og 22 mm tykke  

 excl. en eventuel skridsikker belægning; anbragt med en lige stor indbyrdes  

 afstand på mindst 300 mm og højst 380 mm samt sikret således, at de  

 fastholdes vandret.
.613 En lejder må ikke have mere end to udskiftningstrin, der holdes på  

 plads ved en anden metode end den, der er benyttet ved den oprindelige  

 konstruktion af lejderen, og trin, der er fastgjort på den måde, skal, så  

 snart det med rimelighed lader sig gøre, udskiftes med trin, der holdes på  

 plads efter den metode, der er anvendt ved den oprindelige konstruktion af  

 lejderen.
Når et udskiftningstrin er fastgjort til lejdertovene ved hjælp af  

 udskæringer i trinets sider, skal disse udskæringer være på trinets lange  

 sider.
.614 Lejdertovene skal på hver side bestå af to stykker uklædt manillareb  

 med en omkreds på mindst 60 mm.
Hvert reb skal være ud i eet uden  

 sammenføjninger under det øverste trin.
To håndtove, solidt fastgjort til  

 skibet, og med en omkreds på mindst 65 mm samt en livline skal findes klar  

 til eventuelt brug.
.615 Tværribber af hårdt træ eller andet materiale med tilsvarende  

 egenskaber udført i eet stykke og mindst 1,80 m lange skal anbringes med  

 sådanne mellemrum, at lejderen ikke kan dreje.
Den laveste tværribbe skal  

 være anbragt på det 5. nederste trin, og mellemrummet mellem to ribber må  

 ikke overstige 9 trin.
.616 Der skal findes anordninger til sikring af forsvarlig og bekvem  

 adgang for øverste del af lejderen eller evt. falderebstrappen eller andet  

 udstyr ved passage ind på, ind i eller fra skibet.
Hvor en sådan passage  

 foregår gennem en åbning i rækværk eller skanseklædning, skal der findes  

 hensigtsmæssige håndtag.
Foregår passagen ved hjælp af en lønningstrappe,  

 skal denne trappe være solidt fastgjort til lønnings- eller adgangsplatform,  

 og der skal være anbragt to sceptre mindst 0,70 m og højst 0,80 m fra  

 hinanden på de steder, hvor man går til eller fra borde.
Hvert scepter skal  

 være solidt fastgjort til skroget ved eller nær ved den nederste del og også  

 højere oppe, være mindst 40 mm i diameter og have en højde på mindst 1,20 m  

 over overkant af lønningen.
.617 Der skal være belysning om natten, således at både lejderen på  

 skibssiden og også det sted, hvor lodsen kommer om bord, er tilstrækkeligt  

 oplyst.
En redningskrans forsynet med et selvtændende lys skal være klar til  

 brug.
En kasteline skal være klar til evt. brug.
 .618 Der skal være mulighed for at bruge lejderen både på den ene og på  

 den anden side af skibet.
.619 Lejderens tilrigning samt ombordtagning og kvittering af lods skal  

 overvåges af en ansvarlig officer.
Hvor specielle konstruktioner, som f.eks.  

 fenderlister, i et skib forhindrer anvendelsen af nogle af disse  

 bestemmelser, skal der træffes særlige foranstaltninger, som Søfartsstyrelsen  

 finder tilfredsstillende, for at sikre, at man kan gå om bord og fra borde på  

 betryggende måde.
 19.620 Mekaniske lodshejs.
.621 Et mekanisk lodshejs, hvis et sådant findes, med tilhørende udstyr  

 skal være af en type, der er godkendt af Søfartsstyrelsen.
Det skal være  

 således udformet og konstrueret, at lodsen kan komme om bord og fra borde på  

 betryggende måse, herunder således at der er en sikker adgang fra lodshejset  

 til dækket og omvendt.
 .622 En lejder, der opfylder bestemmelserne i pkt. 19.610, skal være  

 anbragt på dækket ved siden af lodshejset og klar til øjeblikkelig brug.
19.700 Automatisk styring 19.710 Funktioner.
 .711 I farvande med stor trafiktæthed, under forhold med nedsat sigt og i  

 alle andre farlige situationer for sejladsen skal det, når man gør brug af  

 selvstyrer, være muligt øjeblikkeligt at etablere manuel kontrol med skibets  

 styring.
 .712 Den manuelle styring skal afprøves efter længere tids brug af den  

 automatiske styring og før skibet kommer ind på områder, hvor sejladsen  

 kræver særlig stor forsigtighed.
 .713 Selvstyreanlæg skal være af en type godkendt af Søfartsstyrelsen.  

 Sådanne anlæg skal i skibe med en længde L på 24 m og derover opfylde de af  

 IMO vedtagne funktionsnormer.
19.800 Styremaskinanlæg 19.810 Kraftenheder, .811 I områder, hvor sejladsen kræver særlig stor forsigtighed, skal  

 skibe, som kræves forsynet med mere end een kraftenhed for  

 styremaskinanlægget, have disse kraftenheder i gang, når de kan benyttes  

 samtidigt.
 19.820 Styremaskinanlæg, afprøvning og øvelser.
.821 Inden for 12 timer før skibets afgang skal dets styremaskinanlæg  

 kontrolleres og afprøves af skibsmandskabet.
Afprøvningen skal i givet fald  

 omfatte driften af følgende:
hovedstyremaskinanlægget, reservestyremaskinanlægget, styrekontrolsystemerne, styrepositionerne på kommandobroen, nødenergiforsyningen rorvinkelindikatorerne i forhold til rorets faktiske stilling, Alarmers funktion ved svigt af energiforsyningen til  

 styrekontrolsystemerne, alarmers funktion ved svigt af kraftenheder for styremaskinanlæg og  

 automatisk virkende isoleringsanordninger og andet automatisk udstyr.
 .822 Kontrol og afprøvning skal omfatte:
Rorets fulde bevægelse i overensstemmelse med den krævede kapacitet af  

 styremaskinanlægget; visuel besigtigelse af styremaskinanlægget og dets forbindelsesled; og funktion af kommunikationsmidler mellem kommandobroen og  

 styremaskinrummet.
 .823 I skibe med en længde L på 24 m og derover skal enkle  

 betjeningsanvisninger med et blokdiagram, der viser fremgangsmåden ved  

 omskiftning mellem styrekontrolsystemerne og mellem drivaggregaterne på  

 styremaskinanlæg, til stadighed være opslået på kommandobroen og i  

 styremaskinrummet.
 .824 Alle skibsofficerer, der har at gøre med betjening og/eller  

 vedligeholdelse af styremaskinanlæg, skal være fortrolige med funktionen af  

 styringssystemerne i skibet og med fremgangsmåden ved omskiftning fra eet  

 system til et andet.
.825 Foruden den i pkt. 19.822 foreskrevne rutinemæssige kontrol og  

 afprøvning skal der foretages nødstyringsøvelser mindst een gang hver tredje  

 måned for at indøve nødstyringsproceduren.
Disse øvelser skal omfatte direkte  

 kontrol inde fra styremaskinrummet, kommunikationen med kommandobroen og, i  

 givet fald, anvendelse af alternative energiforsyninger.
.826 Datoen for gennemførelsen af den i pkt. 19.822 foreskrevne kontrol og  

 afprøvning samt datoen for afholdelsen af nødstyringsøvelser i henhold til  

 pkt. 19.825 skal indføres i skibsdagbogen eller, hvis skibsdagbog ikke føres,  

 i tilsynsbogen.
Indførelserne skal omfatte oplysning om alle konstaterede  

 fejl og mangler og disses afhjælpning.
 .827 Alle konstaterede fejl og mangler ved styremaskinanlæg og dets  

 betjening skal hurtigst muligt afhjælpes.
 19.900 Minimumsafstande i henhold til IMO-resolution nr. 382.
