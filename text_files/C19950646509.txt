 Hermed fremsendes aftale af 14. juni 1995 mellem Finansministeriet og  

 Statstjenestemændenes Centralorganisation II om klassificering af nyoprettede  

 stillinger ved erhvervsskolerne (tekniske skoler og handelsskoler).
Generelle bemærkninger Undervisningsministeriet udsender en vejledning om den ny ledelsesstruktur  

 ved erhvervsskolerne.
Vejledningen er udarbejdet i samarbejde med  

 Statstjenestemændenes Centralorganisation II.
Klassificering eller omklassificering Aftalen kan alene benyttes i forbindelse med nyoprettede stillinger og kan  

 således ikke anvendes til oprykning af eksisterende stillinger til højere  

 lønramme (omklassificering). Om sondringen mellem oprettelse (og  

 klassificering) af nye stillinger og omklassificering henvises til  

 Finansministeriets cirkulære af 3. marts 1992, APD.nr. 20/92. (* 2) Opskrivning af cheflønspulje Klassificeringen af de af aftalen omfattede stillinger i lr. 35 og derover  

 er sket uden tillæg.
Der kan til stillingerne aftales tillæg af  

 cheflønspuljen.
I forbindelse med oprettelse af stillinger i lr. 35 og lr. 36  

 opskrives ministerområdets cheflønspulje med 23.000 kr. og stillinger i lr.  

 37 med 37.000 kr.
Begge beløb er angivet i lønniveau pr. oktober 1984.
Vedr. antallet af årselever De i aftalen anvendte antal årselever svarer til de for taxameter-tilskud  

 anvendte definitioner.
Det er ved aftalen forudsat, at det er skolens samlede  

 elevaktivitet inklusive kursusvirksomhed, der lægges til grund for  

 klassificeringen.
For kursusvirksomhed svarer 200 hele kursusdage til 1  

 årselev.
 Indplaceringen af de enkelte stillinger skal ske på grundlag af en  

 opgørelse af det faktiske antal årselever i de 2 forudgående år.
 Hvor antallet af årselever forventes at være faldende, skal der tages  

 udgangspunkt i det forventede varige niveau.
Finansministeriet Den 14. juni 1995 P.M.V.
 E.B.
Mogens Esmarch AFTALE OM KLASSIFICERING AF NYOPRETTEDE LEDERSTILLINGER VED ERHVERVSSKOLERNE (tekniske skoler og handelsskoler) I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 (* 3) aftales følgende:
 § 1.  Nærværende aftale omfatter nyoprettede  

 lederstillinger ved erhvervsskoler (tekniske skoler og handelsskoler), der  

 besættes på tjenestemandslignende vilkår efter den til enhver tid gældende  

 ansættelsesbekendtgørelse for erhvervsskoler.
 § 2.  Stillinger som viceforstander/vicedirektør  

 klassificeres som følger:
lr. 37 Stedfortræder for forstander/direktør ved skoler med mindst 1.800  

 årselever.
Indplaceringen forudsætter, at stillingen som forstander/direktør  

 er klassificeret i lr. 38. Klassificeringen forudsætter endvidere særlige  

 overordnede og koordinerende ledelsesfunktioner af uddannelsesmæssig,  

 pædagogisk og økonomisk/administrativ art.
lr. 36 Stedfortræder for forstander/direktør ved skoler med mindst 600  

 årselever.
Indplaceringen forudsætter, at stillingen som forstander/direktør  

 er klassificeret i lr. 37 eller lr. 38. Klassificeringen forudsætter særlige  

 overordnede og koordinerende ledelsesfunktioner af uddannelsesmæssig,  

 pædagogisk og økonomisk/administrativ art.
 lr. 35 Øvrige stillinger som stedfortræder for forstander/direktør.  

 Indplaceringen forudsætter, at stillingen som forstander/direktør er  

 klassificeret i mindst lr. 36. Klassificeringen forudsætter endvidere særlige  

 overordnede og koordinerende ledelsesfunktioner.
 § 3.  Stillinger som afdelingsforstander klassificeres  

 som følger:
lr. 37 Ansvarlig for en eller flere afdelinger ved skoler med mere end  

 1.800 årselever.
Det er ved klassificeringen forudsat, at der refereres til  

 en stilling som forstander/direktør i lr. 38 samt at stillingen omfatter  

 sammenhængende ledelse inden for uddannelsesområdet/uddannelsesområderne,  

 herunder på det pædagogiske og økonomisk/administrative område.
Det er  

 endvidere forudsat, at ledelsesopgaverne kan sidestilles med  

 ledelsesopgaverne for en forstander ved en større skole, dvs. at det samlede  

 ansvarsområde omfatter mindst 600 årselever.
lr. 36 Øvrige stillinger som afdelingsforstander ved skoler med over 1.000  

 årselever.
Det er ved klassificeringen forudsat, at der refereres til en  

 stilling som viceforstander/vicedirektør i lr. 37 eller direktør/forstander i  

 lr. 37 eller lr. 38 samt at stillingen omfatter sammenhængende ledelse inden  

 for uddannelsesområdet/uddannelsesområderne, herunder på det pædagogiske og  

 økono misk/administrative område.
Det er endvidere forudsat, at stillingens  

 ansvarsområde omfatter mindst 400 årselever.
 § 4.  Stillinger som uddannelseschef klassificeres som  

 følger:
 lr. 36 Ansvar for uddannelsesudvikling, uddannelseskoordinering og  

 kvalitetsstyring ved skoler med mere end 1.800 årselever, hvor ansvarsområdet  

 omfatter mere end 400 årselever og hvor nærmeste overordnede enten er  

 direktør/forstander eller er vicedirektør/-forstander med en indplacering i  

 mindst lr. 37. Stillingen omfatter endvidere et betydeligt økonomisk og  

 administrativt ledelsesansvar.
lr. 35 Ansvar for uddannelsesudvikling, uddannelseskoordinering og  

 kvalitetsstyring ved skoler med mere end 400 årselever.
Stillingen omfatter  

 endvidere betydeligt økonomisk og administrativt ledelsesansvar.
 § 5.  Stillinger som udviklingschef, der er ansvarlig  

 for skolens samlede kursusudvikling og kursusvirksomhed med selvstændigt  

 ledelses- og budgetansvar klassificeres som følger:
lr. 36 Skoler med mere end 1.800 årselever lr. 35 Skoler med mere end 1.000 årselever lr. 34 Øvrige stillinger som udviklingschef Stk. 2. Til stillinger som udviklingschef i lr. 34 ydes et særligt tillæg  

 på 8.200 kr. i årligt grundbeløb (1/10-1984-niveau).
 § 6.  Stillinger som  

 områdeleder/afdelingsleder/inspektør klassificeres i lr. 34 med særligt  

 tillæg på 8.200 kr. i årligt grundbeløb (1/10-1984-niveau).
 Stillinger som områdeleder/afdelingsleder/inspektør kan på skoler med mere  

 end 1.000 årselever klassificeres i lr. 35, hvor ledelsesopgaverne og den  

 økonomisk/administrative kompetence har et betydeligt omfang.
 § 7.  Stillinger som uddannelsesleder klassificeres i  

 lr. 32 med særligt tillæg på 9.900 kr. i årligt grundbeløb  

 (1/10-1984-niveau).
 § 8.  Stillinger som økonomi- og administrationschef  

 med reference til direktør/forstander klassificeres som følger:
lr. 36 Skoler med mere end 1.500 årselever lr. 35 Skoler med mere end 600 årselever lr. 34 Øvrige stillinger som økonomi- og administrationschef Hvor økonomi- og administrationschefen refererer til  

 viceforstander/vicedirektør klassificeres stillingen ved skoler med mere end  

 1.000 årselever dog i lr. 35.
 § 9.  Klassificeringen af de i § 2 - § 8 omhandlede  

 stillinger forudsætter et stillingsindhold svarende til de som bilag 1-7  

 optrykte stillingsbeskrivelser.
§ 10.  Procedure Ved oprettelse af stillinger efter denne aftale følges proceduren i  

 Finansministeriets cirkulære af 3. marts 1992 om klassificering af  

 nyoprettede stillinger.
§ 11.  Ikrafttræden Nærværende aftale træder i kraft den 1. august 1995 og kan af hver af  

 parterne opsiges med 3 måneders varsel til en 31. marts, dog tidligst 31.  

 marts 1997.
København, den 14. juni 1995 Statstjenestemændenes Finansministeriet Centralorganisation II P.M.V.
 E.B.
