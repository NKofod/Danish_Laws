Landsskatteretskendelse Landbrugsejendom - afskrivning på udgifter til etablering af nyt  

 stuehus - straksfradrag, forbedring af maskinhus Reference:
AL § 20 og § 21 A klagede for indkomstårene 1995 og 1996 over, at  

 told- pg skatteregionen ikke havde godkendt straksafskrivning samt  

 afskrivning på stuehus bl. bygning.
 Regionen havde lagt følgende faktiske forhold til  

 grund for ansættelserne:
 "Regionen er på foranledning af X Kommune,  

 skattekontoret anmodet om at undersøge spørgsmålet vedr.  

 afskrivningsgrundlag på byggeri af stuehus i 1995. Stuehuset er  

 sammenbygget med driftsbygningerne.
Ejendommen er købt i 1993 og drives som landbrug  

 med kvæg og kornavl.
Kornavl anvendes til egne dyr, og overskydende  

 korn sælges.
 Ejere af ejendommen har fuldtids arbejde ved siden af  

 landbruget.
 Ejendommen er vurderet som landbrug med 3 driftsbygninger  

 og stuehus.
 Ejendommen havde før ombygningen fritliggende  

 stuehus.
 Bygningernes areal ifølge stamkort:
Stuehus, opført 1995 263 kvm.
Bygning 2 stald, opført 1928 240 kvm.
Bygning 3 lade/stald, opført i 1930 160 kvm.
Bygning 4 garage, opført i 1905 120 kvm.
 X Kommune har ved besigtigelse af ejendommen konstateret  

 at:
 Bygning 2 stald på 240 kvm., er opdelt i 3  

 rum, hovedparten af bygningen anvendes til kreaturer samt hønsehold.  

 Derudover er der i rum på 30 kvm. opbevaret fryser, vaskemaskine og  

 indrettet rum med toilet og bruser.
Bygning 3 lade/stald på 160 kvm., anvendes  

 til opbevaring af halm til dyrene.
Stalden anvendes hovedsagelig til heste og  

 tilbehør til heste.
 Bygning 4 garage på 120 kvm., anvendes til  

 opbevaring af halm, værksted og private genstande og garage til  

 privatbil.
 Stuehuset er opført for 1.406.987 kr., hvoraf de  

 13.785 kr. ifølge regnskab er vedr. maskinhus.
 Stuehuset er bygget op af bygning 4 med egen sokkel og  

 egen skillevæg og den foretagne sammenbygning udgør ca. 25% af  

 bredden på bygningen, ca. 1,5 m svarende til dørens bredde  

 (bilag A).
 Der er ikke andre adgangsmuligheder fra stuehus til  

 bygning 4 udover isat ny dør, der fører ud i garage.
 Revisor har i regnskabet opgjort afskrivningsgrundlag  

 på 925.243 kr., da stuehuset er sammenbygget med driftsbygningerne.
 Afskrivningsgrundlag vedr. stuehus, bl. bygning efter lov  

 om afskrivninger nr. 932. af 24/10 1996 § 20, er opgjort således:
 Ombygningsudgift 1.393.202 kr.
heraf til afskrivning 1.393.202 x 520 kv., 783 kvm.
 925.243 kr.
Den foretagne forbedring på 13.785 kr. vedr.  

 maskinhuset, bygning 4, er straksafskrevet efter afskrivningslovens §  

 21." Regionen havde begrundet sin afgørelse  

 således:
 "Det er regionens opfattelse, at bygning 4 og stuehus ikke  

 kan anses som een bygning, men må anses som to bygninger.
Der lægges herved vægt på, at stuehuset  

 er opført på egen sokkel og med egne vægge.
Der er  

 endvidere lagt vægt på, at der ikke er fælles  

 skillevæg bortset fra ca. 3 m svarende til dørparti der  

 fører ud i garage.
Bygningerne kan hver bestå uden den anden, de har  

 ingen fælles installation, ingen fælles funktioner og  

 udgør ikke en driftsmæssig enhed." Klagerens revisor påstod over for Landsskatteretten,  

 at skatteansættelserne skulle foretages som selvangivet.
 Til støtte herfor var anført  

 følgende:
 "Alle steder i afskrivningsloven, cirkulærer til  

 afskrivningsloven, lovens forarbejder, domme og kendelser i øvrigt  

 fremgår, at der er tale om en bygning, når der er en indvendig  

 gennemgang - ikke nødvendigvis i gulvhøjde.
At stuehuset er opført på egen sokkel og med  

 egne vægge er vel ikke unaturligt.
Regionen lægger  

 afgørende vægt på, at der ikke findes fælles  

 skillevæg, bortset fra 1,5 m.
Jamen, så er der altså  

 fælles skillevæg.
Den fælles skillevæg er i  

 øvrigt på ca. 3m. og ikke 1,5m.
Regionen lægger i kendelsen afgørende  

 vægt på, at bygningerne hver for sig kan bestå uden den  

 anden bygning.
Dette er naturligvis ukorrekt.
Når der er fælles  

 skillevæg betyder det, at væggen er væg for begge  

 bygninger.
Der er kun tale om en væg, ikke to.
Rykkede man bygningerne  

 fra hinanden, ville der være hul i den ene ende.
 Regionen har tidligere fremsendt kopi af Vestre Landsrets  

 dom 8.B. 1475/1989 af 920316, hvorfra regionens begrundelser er hentet.  

 Dommen anses ikke for relevant i denne sag, idet VLD omhandler, hvorvidt der  

 var en indvendig gennemgang mellem bygningerne eller ej.
 Ud fra ovenstående begrundelse, sammenholdt med, at  

 regionen ikke har set ejendommen, skal vi anmode om, at  

 skatteansættelsen for 1995 og 1996 foretages som selvangivet".
Ejendommen var besigtiget af repræsentanter for  

 Landsskatteretten og sagen havde herunder været drøftet med  

 klageren og hans repræsentanter.
Der var efterfølgende indsendt  

 fotomateriale til fremlægning i sagen til belysning af de to bygningers  

 udseende og sammenbygning.
 Der var under besigtigelsen bl.a. oplyst, at også  

 det gamle stuehus og driftsbygningerne var sammenbyggede.
 Klagerens repræsentanter havde efterfølgende  

 kommenteret en række afgørelser på det  

 pågældende område og anførte at det var deres  

 opfattelse, at al retspraksis støttede påstanden om medhold i,  

 at der kunne afskrives efter afskrivningslovens § 20.
 Der henvistes derved til:
at stuehus og driftsbygning var direkte sammenbyggede i  

 ret vinkelform, således at bygningerne delte sokkel og mur (ca. 2-3  

 meter), at der var intern gennemgang mellem bygningerne via en  

 dør i stueplan og at bygningerne udefra fremstod som een bygning samt  

 at ejendommen i sin helhed fremstod som en firlænget ejendom.
Landsskatteretten måtte efter det ved besigtigelsen  

 konstaterede og oplyste lægge til grund, at det nybyggede stuehus havde  

 selvstændig og fælles mur med ca. 1/4 af den tilstødende  

 driftsbygnings gavl.
Der var endvidere etableret en dør i stuehusets  

 væg til denne del af driftsbygningerne, der for denne dels vedkommende  

 bl.a. anvendtes som privat garage.
De selvangivne bygningsinvesteringer  

 på 926.479 kr. vedrørte alene stuehuset.
Stuehuset  

 fremtrådte i øvrigt i røde sten med udnyttet tagetage og  

 tegltag.
Den tilstødende del af driftsbygningerne var i een  

 etage med tag af metalplader og med pudset hvid mur.
Der var ikke forbindelse  

 mellem de to bygningers tagetage.
 Under disse omstændigheder, hvor stuehuset og det  

 pågældende afsnit af driftsbygningerne bygningsmæssigt  

 fremtrådte som to selvstændige bygninger, fandt retten ikke, at  

 der trods et fælles murafsnit og den etablerede gennemgang var tale om  

 en blandet bygning i afskrivningslovens § 20's forstand.
 De påklagede ansættelser blev derfor for  

 så vidt angik nægtet afskrivning på udgifterne til  

 etablering af et nyt stuehus i alt 1.393.202 kr. stadfæstet.
For så vidt angik den selvangivne  

 bygningsinvestering på 13.785 kr. måtte det lægges til  

 grund, at der var tale om en selvstændig udgift til forbedring af et  

 maskinhus.
Der sås ikke i de foreliggende oplysninger, herunder  

 selvangivelsen eller regionens sagsfremstilling, at have været grundlag  

 for at nægte klageren straksfradrag efter afskrivningslovens § 21,  

 hvorfor der blev givet medhold på dette punkt.
