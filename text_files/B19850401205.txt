Udfærdiget i medfør af §§ 3, 5 og 16, stk. 4 i byggeloven, jf.  

 lovbekendtgørelse nr. 152 af 15.april 1982, som ændret ved lov nr. 193 af 9,  

 maj 1984 Stikordsregister 75 Adresser 79 Generelle bemærkninger Bygningsreglement for småhuse er opdelt i to spalter.
Spalten til venstre indeholder kravteksten dvs. de juridisk bindende  

 forskrifter, og spalten til højre indeholder vejledende skitser og  

 kommentarer til kravteksten.
Vejledningen er overalt trykt med kursiv.
Alle  

 tegninger i vejledningen skal alene opfattes som eksempler.
 Samtidig med bygningsreglement for småhuses ikrafttræden ophæves de  

 bestemmelser i Bygningsreglement af 1. december 1982, som nu er omfattet af  

 småhusreglementet.
1. Administrative bestemmelser 1.1 Reglementets anvendelsesområde 1.1.1 Reglementet gælder for småhuse, dvs - huse med een bolig til helårsbeboelse, enten som fritliggende  

 enfamiliehuse eller som helt eller delvis sammenbyggede enfamiliehuse  

 (dobbelthuse, rækkehuse, kædehuse, gruppehuse o.l.), - sommerhuse i sommerhusområder, kolonihavehuse og campinghytter samt - garager, carporte, udhuse, drivhuse o.l. mindre bygninger og  

 bebyggelser, som opføres i tilknytning til fritliggende eller sammenbyggede  

 enfamiliehuse eller sommerhuse.
 Reglementet gælder, selv om en del af huset anvendes til sådanne former  

 for erhverv, som sædvanligvis kan udøves i forbindelse med en bolig.
 (1.1.1) Tofamiliehuse, dvs. huse, hvor de to boliger er adskilt af en  

 etageadskillelse (vandret lejlighedsskel), er ikke omfattet af reglementet.
 Erhverv, der sædvanligvis udøves i forbindelse med en bolig, er fx.  

 frisør, ejendoms-, advokat-, revisor- og arkitektvirksomhed o.l. liberale  

 erhverv samt dagpleje o.l.
 1.1.2 Reglementet gælder for:
- opførelse af nye huse, - tilbygninger til eksisterende huse, - ombygning og andre forandringer, som er væsentlige i forhold til  

 byggelovens eller reglementets bestemmelser, - ændringer i anvendelsen, som er væsentlige i forhold til byggelovens  

 eller reglementets bestemmelser og - nedrivning af fritliggende og sammenbyggede enfamiliehuse (anmeldelse).
 (1.1.2) Reglementet gælder kun for huse med een bolig til  

 helårsbeboelse, se 1.1.1. Sker der ved tilbygning, ombygning eller andre  

 forandringer af et hus en opdeling i flere boliger, skal bestemmelserne i  

 bygningsreglement af 1. december 1982 anvendes.
1.2 Byggearbejder, der kan opføres uden tilladelse og anmeldelse 1.2.1 Følgende byggearbejder kan ske uden byggetilladelse og tilladelse  

 til ibrugtagning fra kommunalbestyrelsen:
- ombygning og andre forandringer i bygninger, hvis der ikke sker  

 udvidelse af arealet, - byggearbejder ved småbygninger på højst 10 kvadratmeter, omfattet af  

 afsnit 13, - byggearbejder ved åbne svømmebassiner, havepejse, hegnsmure, terrasser  

 samt tagantenner hvis øverste punkt ikke er mere end 5,50 m over tagfladen og - byggearbejder ved campinghytter og kolonihavehuse.
 Disse byggearbejder skal heller ikke færdigmeldes til kommunalbestyrelsen.
Selv om byggearbejderne kan udføres uden tilladelse og anmeldelse, skal de  

 overholde bestemmelserne i afsnit 2-14 i det omfang, de gælder for det  

 pågældende arbejde.
Kan dette ikke ske, skal der søges om dispensation hos  

 kommunalbestyrelsen og byggearbejdet må ikke påbegyndes, før dispensation er  

 givet.
 (1.2.1) Campinghytter, opstillet på campingpladser, der er tilladt i  

 henhold til lov om sommerhuse og campering mv. skal ikke opfylde  

 bestemmelserne i afsnit 2-14. Opstilling af campinghytter kræver tilladelse  

 fra amtsrådet efter § 8, stk. 1 i miljøministeriets bekendtgørelse nr 97 af  

 24. februar 1984 om tilladelse til udlejning af arealer til campering og om  

 indretning og benyttelse af campingpladser (Campingreglement).
 Fritagelse for at søge om byggetilladelse gælder også for installationer  

 som fx pejse, brændeovne, kedler o.l.
Hvis der i forbindelse med ombygningsarbejder o.l. sker en udvidelse af  

 arealet, skal der fortsat søges byggetilladelse hertil.
Som eksempel herpå  

 kan nævnes enhver tilbygning, udestuer, havestuer, vinterstuer samt helt  

 eller delvis inddragelse af en uudnyttet tagetage i boligarealet.
 Der gøres opmærksom på, at arbejder på fredede bygninger, der går ud over  

 almindelig vedligeholdelse både udvendigt og indvendigt, kræver tilladelse  

 fra fredningsstyrelsen efter bygningsfredningslovens § 10.
 For bevaringsværdige bygninger, der er omfattet af en bevarende  

 byplanvedtægt, bevarende lokalplan eller en tinglyst bevaringsdeklaration,  

 gælder fortsat de heri indeholdte bestemmelser for ombygninger, forandringer  

 mv.
1.3 Byggearbejder, der skal anmeldes 1.3.1 Følgende byggearbejder skal anmeldes til kommunalbestyrelsen:
- opførelse af garager, carporte, udhuse, drivhuse, overdækkede terrasser  

 og lignende bygninger på højst 50 kvadratmeter, - tilbygninger til garager, carporte, udhuse, drivhuse, overdækkede  

 terrasser og lignende bygninger, når arealet efter tilbygningen højst er 50  

 kvadratmeter og - nedrivning af fritliggende og sammenbyggede enfamiliehuse.
 (1.3.1 Nedrivning af følgende bygninger skal ikke anmeldes:
- sommerhuse omfattet af afsnit 11, - bygninger omfattet af afsnit 12, - småbygninger omfattet af afsnit 13 og - kolonihavehuse omfattet af afsnit 14.
 Der gøres opmærksom på, at nedrivning af fredede bygninger kræver  

 tilladelse fra fredningsstyrelsen efter bygningsfredningslovens § 11.
 1.3.2 Har kommunalbestyrelsen ikke reageret inden 2 uger fra den dag,  

 anmeldelsen er modtaget, kan byggearbejdet påbegyndes.
 Byggearbejderne skal ikke færdigmeldes til kommunalbestyrelsen.
 (1.3.2) Fristen på de 2 uger regnes fra den dag, hvor anmeldelsen 
er modtaget  i kommunen.
Sendes anmeldelsen således med postvæsenet, skal der til de 2 uger lægges  

 den normale postbesørgelsestid.
På samme måde skal kommunen blot have afsendt  

 evt. reaktion mod anmeldelsen inden 2 uger efter at have modtaget  

 anmeldelsen, og der må således også her lægges den normale postbesørgelsestid  

 til.
Arbejdet må således ikke påbegyndes, før de 2 uger +  

 normalpostbesørgelsestid er gået.
1.4 Indsendelse af anmeldelse 1.4.1 Anmeldelsen skal være skriftlig.
Den skal indsendes til  

 kommunalbestyrelsen.
Anmeldelsen dateres og underskrives af ejeren.
Hvis den ikke er  

 underskrevet af ejeren, skal anmelderen på anden måde dokumentere sin ret til  

 at udføre byggearbejdet.
 Anmeldelsen skal indeholde oplysninger om adresse og matr. nr.
 (1.4.1) Der skal søges om dispensation, hvis reglerne vedrørende de  

 pågældende arbejder ikke kan overholdes, og arbejdet må ikke påbegyndes, før  

 der er givet de nødvendige dispensationer.
 1.4.2 Ved garager, carporte, udhuse, drivhuse, overdækkede terrasser o.l.  

 bygninger på højst 50 kvadratmeter skal anmeldelsen vedlægges tegning og  

 beskrivelse, der viser bygningens beliggenhed på grunden, dens højde, længde  

 og bredde, dens afstand til skel og valg af materialer til ydervægge og  

 tagdækning.
 For disse bygninger gælder alene afsnit 1.2. Hvis byggearbejdet kræver  

 dispensation fra bestemmelserne heri, skal der søges herom i anmeldelsen og  

 arbejdet må uanset 2 ugers fristen ikke påbegyndes, før dispensation er  

 givet.
1.5 Forhold til anden lovgivning 1.5.1 Ved garager, carporte, udhuse, drivhuse, overdækkede terrasser o.l.  

 bygninger på højst 50 kvadratmeter skal kommunalbestyrelsen undersøge, om det  

 anmeldte byggearbejde er i strid med følgende anden lovgivning:
 By- og landzoneloven, kommuneplanloven, lov om miljøbeskyttelse,  

 naturfredningsloven, bygningsfredningsloven, skovloven, sandflugtsloven, lov  

 om offentlige veje og privatvejsloven.
 Er dette tilfældet, skal kommunalbestyrelsen reagere overfor anmelderen  

 inden 2 uger fra den dag, anmeldelsen er modtaget.
 (1.5.1) I byggestyrelsens vejledning om gennemgang af anden lovgivning  

 er der nærmere redegjort for, hvilke bestemmelser i den nævnte lovgivning,  

 som skal påses overholdt.
1.6 Byggearbejder, der skal søges byggetilladelse til 1.6.1 Følgende byggearbejder må ikke påbegyndes uden byggetilladelse fra  

 kommunalbestyrelsen:
- Opførelse af fritliggende enfamiliehuse, dobbelthuse rækkehuse,  

 kædehuse, gruppehuse o.l. samt sommerhuse, - tilbygning til fritliggende enfamiliehuse, dobbelthuse, rækkehuse,  

 kædehuse, gruppehuse o.l. samt sommerhuse, - ombygning og andre forandringer af fritliggende enfamiliehuse,  

 dobbelthuse, rækkehuse, kædehuse, gruppehuse o.l. samt sommerhuse, hvis der  

 sker en udvidelse af arealet, - ændret benyttelse af et sommerhus til helårsbeboelse, - opførelse af garager, carporte, udhuse, drivhuse, overdækkede terrasser  

 o.l. bygninger over 50 kvadratmeter samt - tilbygninger til garager, carporte, udhuse, drivhuse, overdækkede  

 terrasser o.l. bygninger, når arealet efter tilbygningen er over 50  

 kvadratmeter.
 Byggearbejdet skal færdigmeldes til kommunalbestyrelsen.
 Byggearbejdet kan tages i brug uden tilladelse fra kommunalbestyrelsen.
 (1.6.1) Som eksempler på udvidelse af arealet kan nævnes: Enhver  

 tilbygning, udestue, havestue, vinterstue samt helt eller delvis inddragelse  

 af en uudnyttet tagetage i boligarealet.
 Opmærksomheden henledes på, at bygningsreglement for småhuse ikke gælder,  

 hvis en tilbygning, ombygning eller andre forandringer medfører, at et hus  

 opdeles i flere boliger, se 1.1.1. I disse tilfælde skal anvendes  

 bestemmelserne i bygningsreglement af 1. december 1982.
 Tilladelse til ændret benyttelse af sommerhuse til helårsbeboelse skal  

 efter sommerhuslovens § 7a søges hos kommunalbestyrelsen, hvis afgørelse kan  

 påklages til Miljøankenævnet.
1.7 Ansøgning om byggetilladelse 1.7.1 Ansøgning om byggetilladelse skal være skriftlig.
Den skal indsendes  

 til kommunalbestyrelsen.
Ansøgningen dateres og underskrives af ejeren.
Hvis den ikke er  

 underskrevet af ejeren, skal ansøgeren på anden måde dokumentere sin ret til  

 at udføre byggearbejdet.
 Ansøgningen skal vedlægges en beskrivelse af byggearbejdet, en  

 situationsplan og tegninger i 3 eksemplarer.
 1.7.2 Kommunalbestyrelsen kan forlange yderligere oplysninger og  

 tegningsmateriale, som er nødvendige for at give byggetilladelse.
 1.7.3 Hvis det skønnes nødvendigt i det enkelte tilfælde, kan  

 kommunalbestyrelsen forlange, at byggeriet afsættes af en landinspektør, i  

 Københavns kommune ved statskonduktøren og i Frederiksberg kommune ved  

 stadslandinspektøren.
1.8 Byggetilladelse 1.8.1 En byggetilladelse skal være skriftlig.
 1.8.2 I byggetilladelsen kan der stilles krav om, at kommunalbestyrelsen  

 skal have besked, når forskellige stadier af byggearbejdet udføres.
 Kommunalbestyrelsen kan i byggetilladelser til sammenbyggede enfamiliehuse  

 stille krav om, at der foretages målinger i det færdige hus til dokumentation  

 af, at de lydmæssige krav i afsnit 10 er opfyldt.
 (1.8.2) Baggrunden for, at kommunalbestyrelsen kan forlange besked om  

 byggearbejdets forskellige stadier, er at sikre kommunalbestyrelsen mulighed  

 for at føre tilsyn i det omfang, den måtte ønske det.
 1.8.3 En byggetilladelse bortfalder, hvis arbejdet ikke er påbegyndt inden  

 1 år fra tilladelsens dato.
1.9 Færdigmelding 1.9.1 Når byggearbejdet er afsluttet, skal der ske færdigmelding til  

 kommunalbestyrelsen.
Bygbearbejdet kan tages i brug uden tilladelse fra  

 kommunalbestyrelsen.
 (1.9.1) Samtidig med, at ibrugtagningstilladelsen falder væk, kræves  

 der ikke længere skorstensattest.
1.10 Forhold til anden lovgivning 1.10.1 Kommunalbestyrelsen må ikke give byggetilladelse, før den har  

 konstateret, at byggeriet ikke er i strid med følgende anden lovgivning:
 By- og landzoneloven, kommuneplanloven, lov om miljøbeskyttelse,  

 naturfredningsloven, bygningsfredningsloven, lov om sommerhuse og campering,  

 skovloven, sandflugtsloven, vandforsyningsloven, lov om offentlige veje,  

 privatvejsloven, sanerings- og byfornyelsesloven, boligreguleringsloven og  

 lov om varmeforsyning.
 (1.10.1) I byggestyrelsens vejledning om gennemgang af anden  

 lovgivning er der nærmere redegjort for, hvilke bestemmelser i den nævnte  

 lovgivning, som skal påses overholdt.
 1.10.2 Hvis der i byggetilladelsen optages krav fra anden lovgivning, skal  

 dette nævnes særskilt i tilladelsen.
1.11 Midlertidig rådighed over nabogrund 1.11.1 Kommunalbestyrelsen kan give en ejer midlertidig tilladelse til at  

 råde over en nabogrund i følgende tilfælde:
- når det er nødvendigt for at sikre omliggende grunde, bygninger og  

 ledningsanlæg i forbindelse med et funderingsarbejde, en udgravning eller en  

 terrænændring på egen grund og - når det er nødvendigt for, at en ejer kan udføre et bygge-, reparations-  

 eller vedligeholdelsesarbejde på egen ejendom.
Der kan i disse tilfælde være  

 tale om tilladelse til at anbringe afstivning, stige, byggekran, stillads,  

 skærmtag e.l. på nabogrunden.
1.11.2 Benyttelsen af nabogrunden skal ske på en sådan måde, at der sker  

 mindst mulig ulempe.
Når arbejdet er forbi, skal den, der har fået  

 tilladelse, snarest muligt bringe nabogrunden i samme stand som før.
 1.11.3 Hvis en ny bebyggelse i naboskel eller ændring eller fjernelse af  

 eksisterende bebyggelse i skel vil medføre, at naboen må ændre eller fjerne  

 konstruktioner ved skellet, skal naboen have mulighed for at foretage det  

 fornødne, inden byggearbejdet forhindrer dette.
1.12 Gebyrer 1.12.1 For byggetilladelse til opførsel af enfamiliehuse, dobbelthuse,  

 rækkehuse, kædehuse, gruppehuse o.l. kan opkræves et standardgebyr, der den  

 1. januar 1983 blev fastsat til 500 kr. for hvert hus.
 (1.12.1) Gebyret er pr. 1. januar 1985 reguleret til 567 kr.
 Der skal fx betales 2 x gebyr for byggetilladelse til et dobbelthus og 6 x  

 gebyr for en bebyggelse på 6 rækkehuse eller tilsvarende.
 1.12.2 For byggetilladelse til opførsel af sommerhuse kan opkræves et  

 standardgebyr, der den 1. januar 1983 blev fastsat til 250 kr. for hvert hus.
 (1.12.2) Gebyret er pr. 1. januar 1985 reguleret til 283 kr.
 1.12.3 For andre nødvendige tilladelser herunder dispensation ved  

 byggearbejder, der ikke kræver byggetilladelse, og for anmeldelser fastsætter  

 kommunalbestyrelsen gebyret.
 1.12.4 Standard- og andre gebyrer pristalsreguleres ud fra pristallet  

 januar 1980=100, se lov nr 83 af 16. marts 1963 med senere ændringer,  

 Reguleringen foretages hvert årsskifte på grundlag af det senest  

 offentliggjorte pristal.
 (1.12.4) Byggestyrelsen udsender ved hvert årsskifte meddelelse til  

 kommunen om seneste reguleringspristal, som skal benyttes ved  

 pristalsreguleringen.
 1.12.5 Gebyret forfalder til betaling, når tilladelsen gives.
Kommunalbestyrelsen kan tilbageholde tilladelsen, indtil gebyret er  

 indbetalt.
Ved anmeldelse forfalder gebyret til betaling ved indsendelse af  

 anmeldelsen.
 1.12.6 Kommunalbestyrelsen kan beslutte, at der ikke skal opkræves gebyr,  

 eller at der kun skal opkræves gebyr for visse byggesagstyper.
1.13 Dispensation 1.13.1 For dispensation til at fravige reglementets bestemmelser gælder  

 byggelovens § 22.
 Kommunalbestyrelsen kan stille krav om, at ansøgning om dispensation eller  

 om tilladelse til at beholde et ulovligt forhold underskrives af ejeren  

 personligt.
(1.13.1) Kommunalbestyrelsen kan give dispensation fra de materielle  

 bestemmelser i byggeloven og bygningsreglementet.
Der kan ikke dispenseres  

 fra de formelle regler, som fx bestemmelserne om, hvornår der skal ske  

 byggesagsbehandling, bestemmelserne om, hvornår naboer skal orienteres forud  

 for dispensation, ankebestemmelser o.l.
 Kommunalbestyrelsen kan give dispensation, når den skønner, at det er  

 foreneligt med de hensyn, der ligger bag den bestemmelse, der søges  

 dispensation fra.
1.13.2. Dispensation gives af kommunalbestyrelsen.
Dispensationer til  

 arbejder, hvor kommunalbestyrelsen er bygherre, gives af amtsrådet, i  

 Københavns og Frederiksberg kommuner af boligministeren.
1.14 Klage 1.14.1 Der kan klages over afgørelser vedrørende reglementets bestemmelser  

 i overensstemmelse med byggelovens §§ 23, 24 og 31 B.
(1.14.1 Eventuel klage over kommunalbestyrelsens afgørelse skal ske  

 til amtsrådet, og eventuel klage over amtsrådets afgørelse skal ske til  

 byggestyrelsen.
Der kan kun klages over amtsrådets afgørelse, hvis den  

 omfatter fortolkningsspørgsmål.
 Eventuel klage over afgørelser truffet af Københavns og Frederiksberg  

 kommuner skal ske til byggestyrelsen.
Der er kun mulighed for at klage over en afgørelse truffet af  

 kommunalbestyrelsen, herunder Københavns og Frederiksberg kommuner, hvis  

 afgørelsen omfatter fortolkningsspørgsmål, dvs. at der ikke kan klages over  

 en kommunalbestyrelses skønsmæssige afgørelser.
Der kan dog klages over en  

 afgørelse, hvis den efter klagemyndighedens vurdering har almindelig  

 interesse eller videregående betydelige følger for klageren.
 Fristen for at klage er 4 uger fra den dag, man har modtaget afgørelsen.
1.15 Straf 1.15.1 I byggelovens § 30, stk. 1, litra a-c og stk. 3-5 er fastsat  

 følgende:
»Stk. 1  Med bøde straffes den, der a. påbegynder et byggearbejde, tager et byggearbejde i brug eller i øvrigt  

 iværksætter foranstaltninger uden at indhente tilladelse, som foreskrevet i  

 loven eller de i medfør af loven udfærdigede forskrifter eller gennemfører et  

 byggearbejde eller anden foranstaltning, der kræver forudgående tilladelse,  

 på anden måde end tilladt af vedkommende myndighed, b. tilsidesætter vilkår, der er fastsat i en tilladelse i henhold til  

 loven eller de i medfør af loven udfærdigede bestemmelser, c. undlader at efterkomme et påbud eller forbud, der er udstedt i henhold  

 til loven eller de i medfør af loven udfærdigede bestemmelser, Stk. 3.  Er et byggearbejde udført på ulovlig måde,  

 påhviler strafansvaret herfor den, der har forestået arbejdets udførelse,  

 eller den, der har udført det, efter omstændighederne dem begge.
Den, der har  

 ladet arbejdet udføre, drages kun til ansvar, når han ikke kan opgive nogen  

 anden, mod hvem strafansvaret kan gøres gældende, eller når han har medvirket  

 til overtrædelsen vidende eller med bestemt formodning om forholdets  

 ulovlighed.
Strafansvaret kan da efter omstændighederne bortfalde for de i  

 første punktum nævnte personer.
 Stk. 4.  Med bøde straffes endvidere den, der til  

 anvendelse i byggeri fremstiller eller sælger byggematerialer, som i henhold  

 til gældende byggeforskrifter ikke lovligt kan benyttes i det pågældende  

 byggeri.
Stk. 5.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges virksomheden  

 som sådan bødeansvar.
Er overtrædelsen begået af en kommune eller et  

 kommunalt fællesskab, jfr. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.« 1.15.2 For overtrædelse af bygningsreglement for småhuse gælder desuden  

 følgende:
 Med bøde straffes den, der i strid med bestemmelserne i dette afsnit  

 undlader at anmelde et byggearbejde eller undlader at færdigmelde et  

 byggearbejde.
 Med bøde straffes den, der overtræder bestemmelserne i afsnittene  

 2.3.3-2.4.3, 3.1-3.2.4 og 3.3.1-3.5.2, 4, 5.1.1-5.4.2, 6-10, 11.1.1-11.1.2,  

 11.3.3-11.8.1 og 12-14.
1.16 Ikrafttræden 1.16.1 Bestemmelserne i reglementet træder i kraft 1. april 1985,  

 medmindre der i reglementets enkelte bestemmelser er fastsat en senere  

 ikrafttrædelsesdato.
 En sådan senere ikrafttrædelsesdato er fastsat i 5.2.1, 8.2.3 og 9.4.8.
 1.16.2 Samtidig med reglementets ikrafttræden ophæves bestemmelserne i  

 bygningsreglement af 1. december 1982 for de huse og bebyggelser, der er  

 omfattet af bygningsreglement for småhuse.
1.16.3 Bestemmelserne i reglementet skal overholdes i byggerier, som får  

 byggetilladelse efter bestemmelsernes ikrafttræden.
Hvis der ikke skal ske  

 byggesagsbehandling, skal bestemmelserne overholdes ved arbejder, som  

 påbegyndes efter bestemmelsernes ikrafttræden.
2. Grundens udnyttelse 2.1 Generelt 2.1.1 Bestemmelserne i dette afsnit gælder, hvis en lokalplan eller  

 byplanvedtægt ikke fastsætter andre bestemmelser om det pågældende forhold.
 (2.1.1) Det bør også undersøges, om der er privatretlige servitutter  

 eller deklarationer eller offentligretlige byggelinier mv., som kan få  

 indflydelse på grundens udnyttelse.
2.2. Bebyggelsens omfang 2.2.1 Bebyggelsesprocenten beregnes som etagearealets procentvise andel af  

 grundstykkets areal efter bestemmelserne i bilag A.
 (2.2.1) Efter kommuneplanlovens § 42 er bebyggelsesprocenten for  

 enfamiliehuse til helårsbeboelse 25. Anden bebyggelsesprocent kan fastsættes  

 i lokalplan.
2.3 Bygningshøjde 2.3.1 Enfamiliehuse må ikke opføres i mere end 2 etager, se § 43 i lov om  

 kommuneplanlægning.
(2.3.1) En tagetage, der kan udnyttes, medregnes som en etage.
En  

 kælder, hvor loftet ligger mere end 1,25 m over terræn, medregnes også som en  

 etage.
 2.3.2 Ydervægge eller tag må ikke være højere end 8,50 m over det  

 omgivende terræn, se § 43 i lov om kommuneplanlægning.
Højden måles fra grundens naturlige terræn.
Hvis grunden har skrånende  

 terræn eller større niveauforskelle, skal højden dog måles fra et niveauplan.  

 Dette niveauplan fastlægges af kommunalbestyrelsen og skal fremgå af  

 byggetilladelsen.
Niveauplanets beliggenhed angives ved en kote.
Ved fastlæggelse af niveauplaner skal kommunalbestyrelsen tage hensyn til  

 terrænforholdene på de tilstødende grunde og karakteren af den omliggende  

 bebyggelse.
Der skal skabes rimelige bebyggelsesmuligheder og adgangsforhold  

 for den pågældende grund.
Der kan fastlægges flere niveauplaner for samme  

 grund.
 Følgende bygningsdele medregnes ikke til den maksimale højde på 8,50 m:
- brandkamme, - skorstenspiber, - ventilationshætter o.l. afslutninger og - tagantenner, der ikke er mere end 5,50 m over tagfladen.
 (2.3.2) Bygningen må ikke overskride et vandret plan 8,50 m over  

 terræn (det såkaldte vandrette højdegrænseplan). Visse mindre bygningsdele  

 kan dog føres højere op.
(2.3.1) og (2.3.2) Dispensation fra kommuneplanloven skal søges hos  

 kommunalbestyrelsen.
Planstyrelsen er klagemyndighed.
 2.3.3 Mod skel mod nabo eller sti må højden ikke være over 1,4 x afstanden  

 til skellet.
 Mod vej må højden ikke være over 0,4 x afstanden til modstående vejside.  

 Er der fastsat en linie for vejens udvidelse, regnes afstanden hertil.
 I ældre byområder med overvejende sluttet bebyggelse fastsættes højder i  

 forhold til skel og vej af kommunalbestyrelsen.
 Følgende bygningsdele medregnes ikke ved beregning af husets højde i  

 forhold til skel og vej:
- de bygningsdele, der er nævnt i 2.3.2, - tagkviste af sædvanligt omfang, - gavltrekanter, - tagudhæng og - tagantenner, der er mere end 5,50 m over tagflader og fritstående  

 antenner.
Kommunalbestyrelsen kan dog i det enkelte tilfælde forlange, at de  

 medregnes.
 Afstande måles vandret og vinkelret på skel og vejlinie.
 (2.3.3) Højden mod skel mod nabo eller sti må maksimalt være 1,4 x  

 afstanden til skellet (det såkaldte skrå højdegrænseplan).
 Det tilsvarende højdegrænseplan mod vej er 0,4 x afstanden til den  

 modstående vejlinie.
 I begge tilfælde kan gavlen og en del af tagfladen samt visse mindre  

 bygningsdele dog føres op over højdegrænseplanet.
2.4 Afstande til skel 2.4.1 Enfamiliehuse skal holdes mindst 2,50 m fra skel mod nabo eller sti.
 Denne afstand gælder også for udestuer, vinterhaver, karnapper, verandaer,  

 svømmebassiner, skorstene, havepejse m.v. samt opholdsarealer i det fri, som  

 hæves mere end 0,30 m over det naturlige terræn.
 Afstanden gælder ikke for bygningsdele under terræn som kælder, trapper,  

 nedgravet tank, ledninger o.l.
 Ved udvendig efterisolering af enfamiliehuse, som har fået byggetilladelse  

 før 1. februar 1979, kan afstanden nedsættes med 0,25 m.
 For tagudhæng, vindskeder, lætage over døre, gesimser og lignende mindre  

 bygningsdele kan afstanden nedsættes til 2,00 m.
 Hvis huset har stråtag eller tag af andet let antændeligt materiale, skal  

 afstanden forøges til mindst 10,00 m i forhold til naboskel og stimidte.
 2.4.2 Enfamiliehuse må opføres i vejskel, medmindre der er fastsat en  

 linie for vejens udvidelse eller andre særlige byggelinier på grunden.
 For huse med stråtag eller tag af andet let antændeligt materiale skal  

 afstanden til vejmidte dog være mindst 10,00 m.
(2.4.2) Ifølge vejlovgivningen må normalt ingen bygningsdel rage ind  

 over vejarealet eller udvidelseslinie.
Porte og døre må ikke kunne åbnes ud  

 over grundens grænse mod vej eller ud over vejudvidelseslinie, og skodder og  

 vindue kun, når underkanten er hævet mindst 2,20 m over terrænet.
Der  

 henvises navnligt til §§ 34-35 og 103 i lov om offentlige veje og §§ 35 og 46  

 i lov om private fællesveje.
 2.4.3 Garager, carporte, drivhuse, udhuse og overdækkede terrasser må  

 opføres i skel mod nabo eller sti eller nærmere skel end 2,50 m, hvis  

 bestemmelserne i afsnit 12 overholdes.
2.5 Parkeringsarealer 2.5.1 Hvor stor en del af grundens areal, der skal udlægges (reserveres)  

 til parkeringsareal, og hvornår det skal anlægges, fastsættes af  

 kommunalbestyrelsen og skal fremgå af byggetilladelsen.
3. Boligens indretning 3.1 Generelt 3.1.1 Enfamiliehuse skal udover beboelsesrum have køkken og bade- og  

 wc-rum.
 Køkken kan enten udføres som et selvstændigt rum eller i forbindelse med  

 beboelsesrum.
3.2 Beboelsesrum og køkken 3.2.1 Højden i beboelsesrum og køkken skal være mindst 2,30 m.
Hvis loftet ikke er vandret, skal højden måles som gennemsnitshøjde.
Ved  

 beregning af gennemsnitshøjden medregnes kun frie højder på 2,00 m og  

 derover.
 I beboelsesrum og køkken med skråvægge skal der være en rumhøjde på mindst  

 2,30 m over mindst 3,5 kvadratmeter af gulvarealet.
(3.2.1) Rumhøjden skal være mindst 2,30 m.
Hvis loftet ikke er  

 vandret, regnes der med rummets gennemsnitshøjde, idet der dog ikke medregnes  

 højder på under 2,00 m.
 3.2.2 Gulvet i beboelsesrum og køkken må ikke ligge lavere end terrænet  

 omkring huset.
 Ved særlige terrænforhold kan der ses bort fra dette krav, hvis gulvet  

 ligger over terrænet langs med mindst 1 vinduesvæg.
(3.2.2) Gulv i beboelsesrum og køkken må ikke ligge lavere end  

 terrænet omkring huset.
I visse tilfælde kan der dog ses bort herfra, men det  

 er en forudsætning, at gulvet langs en hel vinduesvæg ligger over  

 terrænet.
 3.2.3 Beboelsesrum og køkken i selvstændigt rum skal have vindue.
 3.2.4 I køkken skal der ud for arbejdspladser og opbevaringspladser være  

 en fri afstand på mindst 1,10 m.
 Ved ombygning kan afstanden være mindre, når rummet iøvrigt indrettes  

 hensigtsmæssigt.
 3.2.5 Indskudte etager (hemse) betragtes ikke som selvstændige  

 beboelsesrum, når gulvarealet højst er 4,5 kvadratmeter.
 Til gulvarealet medregnes kun den del, hvor den fri højde er 1,00 m og  

 derover.
(3.2.5) Indskudte etager (hemse) på indtil 4,5 kvadratmeter betragtes  

 ikke som beboelsesrum.
Det er en betingelse, at den indskudte etage står i  

 åben forbindelse med det rum, den er indbygget i.
Hvis en indskudt etage  

 (hems) er større end 4,5 kvadratmeter, betragtes den som et beboelsesrum og  

 skal opfylde kravene hertil.
3.3 Redningsåbninger 3.3.1 Beboelsesrum og køkken i selvstændigt rum skal have redningsåbning  

 direkte til det fri enten som vindue, dør eller lem.
 Redningsåbning kan dog udelades, når der gennem 2 døre fra rummet er  

 redningsmulighed gennem andre rum, der ikke er i åben forbindelse med  

 hinanden.
 (3.3.1) Redningsåbning fra beboelsesrum og køkken i selvstændigt rum  

 kan udelades, hvis der er redningsmuligheder gennem to af hinanden uafhængige  

 naborum.
3. Boligens indretning 3.3.2 Redningsåbningernes frie højde og bredde skal tilsammen være mindst  

 1,50 m.
Hverken højden eller bredden må være mindre end 0,50 m.
Er  

 underkanten af redningsåbningen over 2,00 m fra terræn, skal højden dog være  

 mindst 0,60 m.
 Højden fra gulv til underkanten af redningsåbningen må ikke være over 1,20  

 m.
 Redningsåbninger skal være lette at betjene og skal kunne holdes fast i en  

 stilling, så der er fri passage både indefra og udefra.
(3.3.2) Redningsåbninger skal uanset typen kunne åbnes så meget, at  

 der fremkommer en åbning, hvor summen af h og b er mindst 1,50 m.
Desuden må  

 hverken h eller b være mindre end 0,50 m.
Er underkanten af redningsåbningen  

 over 2,00 m fra terrænet skal h dog være mindst 0,60 m.
3.4 Bade- og wc-rum 3.4.1 I mindst et bade- og wc-rum skal der ud for installationer som  

 håndvask, wc og badekar, brusebad og bidet være en fri afstand på mindst 1,10  

 m.
 Ved ombygning kan afstanden være mindre, når rummet iøvrigt indrettes  

 hensigtsmæssigt.
3.5 Dør- og gangbredder 3.5.1 Udvendige døre, døre til vindfang, forstue, gange o.l. adgangsrum og  

 mindst 1 dør til hvert beboelsesrum, køkkenrum samt bade- og wc-rum, der  

 opfylder målene i 3.4.1, skal have en bredde på mindst 9 M.
 Døre til rum i tagetage kan udføres med en karmlysningsbredde på mindst  

 0,70 m, hvis der i stueetagen er indrettet bade- og wc-rum, der opfylder  

 målene i 3.4.1.
 Ved ombygning kan døre udføres med en karmlysningsbredde på mindst 0,70 m.
 (3.5.1) 9 M er den modulære betegnelse for en dør, hvis udvendige  

 bredde svarer til ca. 0,90 m.
3.5.2 Vindfang, forstuer, gange o.l. adgangsrum skal i beboelsesetager  

 have fri bredde på mindst 1,30 m.
Gange uden døre i siderne, herunder  

 skabsdøre, kan udføres med en bredde på mindst 1.00 m.
 I tagetagen kan gange udføres med en fri bredde på 1,00 m, hvis der i  

 stueetagen er et bade og wc-rum, der opfylder målene i 3.4.1.
 Ved ombygning kan bredden af vindfang, forstuer, gange o.l. adgangsrum  

 være 1,00 m.
(3.5.2) Bredden af vindfang, forstuer og gange skal normalt være 1,30  

 m.
Kun hvor der ikke er døre - herunder skabsdøre - i gangens sider, kan  

 bredden nedsættes til 1,00 m.
4. Konstruktioner, materialer og byggepladsen 4.1 Generelt 4.1.1 Byggearbejder skal udføres på en teknisk og håndværksmæssig  

 forsvarlig måde, og de anvendte materialer skal være holdbare og velegnede  

 til formålet.
 (4.1.1) Forsvarlig udførelse af byggearbejder omfatter foruden  

 sikkerhed for bæreevne og en vis bestandighed også sikring mod rotter og  

 andre skadedyr.
 4.1.2 Konstruktioner skal udføres på en sådan måde, at regn og sne samt  

 overfladevand, grundvand, jordfugt og luftfugtighed ikke medfører fugtskader  

 og fugtgener.
 4.1.3 Tagkonstruktioner, ydervægskonstruktioner og kryberum, hvori der er  

 mulighed for skadelig kondensfugt, skal ventileres.
 4.1.4 Fundering skal ske til frostfri dybde og bæredygtig bund eller på  

 anden måde, så der ikke opstår skade som følge af bevægelser i jordbunden.
4.2 Bærende konstruktioner 4.2.1 Ved dimensionering af bærende konstruktioner skal anvendes følgende  

 normer fra Dansk Ingeniørforening:
- Sikkerhedsbestemmelser for konstruktioner (DS 409) og - Last på konstruktioner (DS 410).
 Bærende konstruktioner skal herudover dimensioneres og udføres på grundlag  

 af de normer fra Dansk Ingeniørforening, som vedrører den pågældende  

 konstruktion.
 Følgende normer vil normalt have betydning ved konstruktioner til  

 enfamiliehuse:
- Fundering (DS 415), - Betonkonstruktioner (DS 411), - Stålkonstruktioner (DS 412), - Trækonstruktioner (DS 413), - Murværkskonstruktioner (DS 414) og - Letbetonkonstruktioner (DS 420).
 Der kan afviges fra bestemmelserne i normerne for bærende konstruktioner,  

 når det dokumenteres over for kommunalbestyrelsen, at afvigelsen er  

 forsvarlig.
 Blokke til vægge og fundamenter må kun anvendes, hvis de er omfattet af en  

 kontrolordning, godkendt af boligministeriet.
(4.2.1) I SBI-anvisning 147 er redegjort for, hvorledes konstruktioner  

 kan udføres, så de opfylder bestemmelserne om dimensionering, brandforhold,  

 lydforhold og fugtforhold.
Konstruktioner kan udføres efter disse  

 anvisninger, uden at der skal fremsendes dokumentation for, at normer og  

 øvrige bestemmelser er overholdt.
4.3 Brandforhold 4.3.1 De brandmæssige krav gælder for enfamiliehuse i højst 2 etager og  

 kælder.
Udnyttelig tagetage medregnes som etage.
 Ved opførelse af enfamiliehuse med mere end 2 etager og kælder kan  

 kommunalbestyrelsen stille yderligere krav til brandcelleopdeling,  

 konstruktioner, overflader og flugtvejsforhold.
 4.3.2 Ydervægge, bærende vægge, søjler, bjælker, etageadskillelser o.l.  

 konstruktioner skal i brandteknisk henseende udføres mindst som  

 BD-bygningsdel 30.
 Mod tagrum, der ikke kan udnyttes, kan vægge og loftskonstruktioner dog  

 udføres mindst som klasse 2 beklædning med isolering af ubrændbart materiale.
 Mod stråtag skal vægge og loftskonstruktioner omkring beboelsesrum udføres  

 mindst som BD-bygningsdel 30.
(4.3.2) Betegnelsen BD står for »branddrøj«.
Betegnelsen BS  

 Står for »brandsikker«.
Tallet i betegnelsen angiver det antal minutter, konstruktionen eller døren kan modstå brand under standardiseret brandprøve.
Betegnelsen klasse 2 beklædning er en beklædning, der har  

 brandmæssige egenskaber som fx 15 mm sammenpløjede brædder med mineraluld  

 bagved.
 4.3.3 I bygninger med 2 etager og kælder skal de bærende konstruktioner i  

 kælderen og etageadskillelsen over kælderen udføres mindst som BD-bygningsdel  

 60. Trappen mellem kælder og stueetage skal adskilles fra kælder eller  

 stueetage med konstruktion mindst som BD-bygningsdel 60 og dør mindst som  

 BD-dør 30.
(4.3.3) I huse med to etager og kælder skal kælderen brandmæssigt  

 adskilles fra stueetagen.
Kældertrappen skal derfor brandmæssigt adskilles  

 fra kælderen eller fra stueetagen.
I skitsen til venstre er vist, hvorledes  

 adskillelsen kan ske i stueetagen og i skitsen til højre, hvorledes  

 adskillelsen kan ske i kælderen.
Den brandmæssige adskillelse er vist med  

 sort.
 4.3.4 Ligger huset nærmere naboskel eller stimidte end 2,50 m, skal  

 ydervæggen mod skel i brandteknisk henseende udføres mindst som  

 BS-bygningsdel 60 eller BD-bygningsdel 90 og slutte tæt til tagdækningen.
 4.3.5 Overflader på udvendige og indvendige vægge samt lofter skal i  

 brandteknisk henseende udføres mindst som klasse 2 beklædning.
 4.3.6 Isoleringsmaterialer skal være ubrændbare.
 Konstruktioner, hvori der indgår brændbare isoleringsmaterialer, kan dog  

 anvendes, når de er godkendt af boligministeriet.
 Følgende konstruktioner, hvori der indgår celleplast, kan anvendes uden  

 godkendelse:
- hule murer, terrændæk og krybekælderdæk, - tagkonstruktioner, hvor celleplasten anvendes som ekstra isolering oven  

 på udbrændbart isoleringsmateriale og - ydervægge, isoleret udvendig eller indvendig med celleplast dækket med  

 mindst klasse 1 beklædning.
 (4.3.6) Celleplast er plastmateriale, der er opskummet enten på stedet  

 eller på fabrik.
 Den ubrændbare isolering under celleplast i tagkonstruktioner kan fx være  

 mineraluldsplader eller - måtter i mindst 50 mm tykkelse.
4.4 Lydforhold 4.4.1 Hvis trafikken på veje eller jernbaner giver et støjniveau ved huset  

 på over 55 dB, skal konstruktioner herunder vinduer udføres, så det indendørs  

 støjniveau i beboelsesrum ikke overstiger 30 dB.
Når der foreligger særlige  

 forhold, kan kommunalbestyrelsen efter en konkret vurdering i hvert enkelt  

 tilfælde frafalde kravet.
(4.4.1) Det udvendige støjniveau kan normalt oplyses af de stedlige  

 miljømyndigheder.
Den nødvendige lydisolation kan herefter findes i denne  

 tabel:
4.5 Tage 4.5.1 Tage skal have en sådan hældning, at regn og smeltevand fra sne på  

 forsvarlig måde kan løbe af.
 Ingen tagflade må udføres med en hældning mindre end 1:40.
4.5.2 Til tagdækning må kun anvendes materialer, der er brandmæssigt  

 egnede, jf.
DS 1063.1.
 Stråtag eller andre tagdækninger, som ikke er brandmæssigt egnede, kan dog  

 anvendes, hvis huset holdes i en afstand af mindst 10,00 m fra naboskel og  

 fra sti- og vejmidte.
4.5.3 Mellem opvarmede rum og tagkonstruktioner af træ skal der anbringes  

 en fugtspærre.
Fugtspærren skal forhindre luftgennemgang og anbringes på den  

 side af varmeisoleringen, der vender mod det opvarmede rum.
Fugtspærren skal  

 slutte tæt til væggen, aftrækskanaler, ovenlys og andre gennembrydninger i  

 loftsfladen.
(4.5.3) Fugtspærren skal anbringes på den side af varmeisoleringen, der  

 vender mod det opvarmede rum.
Fugtspærren skal slutte tæt til ydervægge og  

 alle former for gennembrydninger i loftsfladen.
4.6 Vådrum 4.6.1 Baderum samt wc-rum med gulvafløb skal opfylde følgende krav i den  

 del af rummet, hvor der må regnes med vandpåvirkning:
- på gulv- og vægkonstruktioner af træ må kun anvendes vandtætte  

 beklædninger, - samlinger, herunder tilslutning mellem gulv og væg samt  

 rørgennemføringer o.l. skal være vandtætte, - gulv- og vægoverflader skal udføres, så de kan modstå normalt  

 forekommende mekaniske og kemiske påvirkninger og - i rum med gulvafløb skal gulvet have tilstrækkeligt fald mod afløbet.
 (4.6.1) I den del af et stort baderum eller wc-rum, hvor der ikke vil  

 komme vand på gulv og vægge i nævneværdig grad, gælder kravene ikke.
4.7 Formaldehydafgivelse fra materialer 4.7.1 Spånplader, krydsfinerplader og lignende plader, hvori indgår lim,  

 der afspalter formaldehyd, må kun anvendes, hvis de er omfattet af en  

 kontrolordning, der er godkendt af boligministeriet.
 Kontrollen er baseret på, at pladerne ved prøvning i klimakammer højst må  

 afgive så meget formaldehyd, at ligevægtskoncentrationen i huset ikke  

 overstiger 0,15 mg/kubikmeter luft.
Foreligger der ikke dokumentation herfor, må der kun anvendes plader, hvis  

 indhold af fri formaldehyd ikke overstiger 25 mg/100g tørstof af pladen.
Hvis  

 pladerne indgår i vægge, lofter, gulve, døre og fast inventar, skal de  

 overfladebehandles på en måde, som er godkendt af boligministeriet.
 (4.7.1) Behandlingsmidler eller - metoder skal være omfattet af  

 boligministeriets godkendelsesordning for materialer og konstruktioner.  

 Tilsvarende krav gælder også, når plader anvendes til løst inventar.
 4.7.2 Varmeisoleringsmaterialer, der fremstilles ved opskumning af urea og  

 formaldehyd, må kun anvendes, hvis de er omfattet af en kontrolordning, der  

 er godkendt af boligministeriet.
 Materialerne må kun anvendes til isolering af ydervægskonstruktioner.
 Kontrollen er baseret på, at materialerne ved prøvning i klimakammer højst  

 må afgive så meget formaldehyd, at ligevægteskoncentrationen i huset ikke  

 overstiger 0,15 mg/kubikmeter luft.
4.8 Byggepladsen 4.8.1 Byggepladsen skal indrettes, så der ikke opstår gener på de nærmeste  

 grunde eller på offentlige og private vej- og fortovsarealer.
Indkørsel til  

 byggepladsen skal være befæstet på forsvarlig måde og holdes i forsvarlig  

 stand.
5. Varmeisolering 5.1 Generelt 5.1.1 Enfamiliehuse skal isoleres og være tætte i sådan en grad, at  

 unødvendigt energiforbrug undgås samtidig med, at der opnås tilfredsstillende  

 sundhedsmæssige forhold.
5.2 K-værdier for bygningsdele 5.2.1 Bygningsdele omkring rum, der normalt opvarmes, skal udføres med en  

 transmissionskoefficient k, der højst er følgende:
mindre end 500 kvadratcentimeter 2,90 W/kvadratmeter grader C (5.2.1) Opvarmede rum er rum, der er forsynet med radiatorer eller  

 ildsted.
Et rum, hvori der er opstillet en kedelunit, betragtes ikke som et  

 opvarmet rum, når rummet i øvrigt ikke er forsynet med opvarmningsmulighed.  

 En havestue med pejs eller brændeovn, hvor huset i øvrigt er opvarmet med et  

 centralvarmeanlæg, betragtes heller ikke som et opvarmet rum.
 Ved beregning af ydervægges vægt medregnes kun den del af væggen, der  

 ligger indenfor et evt. hulrum, der er ventileret, idet kun denne del af  

 væggen kan anses for isolerende.
 I SBI-anvisning 147 er der eksempler på konstruktioner, der opfylder  

 kravene, og der er redegjort for, hvordan k-værdierne og vinduernes areal kan  

 ændres.
 5.2.2 Ved beregning af transmissionskoefficient og transmissionstab  

 anvendes Dansk Ingeniørforenings regler for beregning af bygningers varmetab  

 (DS 418).
 5.3.2 Det er en forudsætning for anvendelse af de nævnte  

 transmissionskoefficienter, at det samlede areal af vinduer, herunder  

 ovenlys, glasvægge og glaspartier i døre og lemme mod det fri højst udgør 15%  

 af bygningens bruttoetageareal.
 (5.2.3) Arealet af et vindue måles som åbningen i ydervæggen, hvorimod  

 glaspartier i døre alene beregnes af glassets størrelse.
 Ved bruttoetagearealet forstås det samlede areal af de etager eller dele  

 heraf, der er opvarmede.
5.3 Varmetabsberegning 5.3.1 Transmissionskoefficienterne (k-værdierne) kan ændres og  

 vinduesarealet forøges, hvis husets samlede varmetab ikke derved bliver  

 større, end hvis kravene i 5.2 var opfyldt.
5.4 Energibehovsberegning 5.4.1 Transmissionskoefficienterne (k-værdierne) kan også ændres og  

 vinduesarealet forøges, hvis varmeisoleringen udføres på grundlag af en  

 energibehovsberegning.
Beregningen skal tage hensyn til varmetilførsel fra  

 personer, husholdningsapparater, belysning, solindfald samt husets  

 varmeakkumulerende egenskaber.
 (5.4.1) Energibehovsberegningen kan ske på grundlag af SBI-rapport  

 148: Beregning af energiforbrug i småhuse.
 5.4.2 Det årlige nettoenergibehov til opvarmning og ventilation må ikke  

 overstige 7,2 GJ med et tillæg på 0,252 GJ pr. kvadratmeter bruttoetageareal.
 (5.4.2) Eksempler på nettoenrgibehov ved forskellige størrelser huse,  

 angivet i GJ/år og kWh/år.
 5.4.3 Lavenergihuse er huse, hvis nettoenergibehov til opvarmning og  

 ventilation højst er det halve af værdierne i 5.4.2.
 (5.4.3) Lavenergihuse kan fritages for tilslutningspligt til kollektiv  

 varmeforsyning, jf. energistyrelsens publikation: Kollektiv varmeforsyning og  

 vedvarende energi, fritagelse for tilslutning, maj 1983.
6. Ventilation 6.1 Luftskiftets omfang 6.1.1 I enfamiliehuse skal beboelsesrum, køkken, baderum og wc-rum kunne  

 ventileres - enten naturligt eller mekanisk - så luften udskiftes mindst 0,5  

 gange i timen.
 Dette krav anses for opfyldt, når følgende rum ventileres således:
Beboelsesrum Tilførsel af udeluft:
både  oplukkeligt vindue, lem eller yderdør og  regulerbar ventil med fri åbning på mindst 30  

 kvadratcentimerer til det fri.
Køkken Tilførsel af udeluft:
enten  oplukkeligt vindue, lem eller yderdør eller  regulerbar ventil med fri åbning på mindst 30  

 kvadratcentimeter til det fri.
 Fjernelse af indeluft:
enten  naturlig aftræk med kanaltværsnit på mindst 200  

 kvadratcentimeter eller  mekanisk udsugning med volumenstrøm på mindst 20 l/s.
Baderum Tilførsel af udeluft:
enten  oplukkeligt vindue eller lem på mindst 0,2 kvadratmeter eller  regulerbar ventil med fri åbning på mindst 100  

 kvadratcentimeter til det fri eller til naborum.
 Fjernelse af indeluft:
enten  naturlig aftræk med kanaltværsnit på mindst 150  

 kvadratcentimeter eller  mekanisk udsugning med volumenstrøm 15 l/s.
WC-rum Tilførsel af udeluft:
enten  oplukkeligt vindue eller lem på mindst 0,2 kvadratmeter eller  regulerbar ventil med fri åbning på mindst 50  

 kvadratcentimeter til det fri eller til naborum.
 Fjernelse af indeluft:
enten  naturlig aftræk med kanaltværsnit på mindst 100  

 kvadratcentimeter eller  mekanisk udsugning med volumenstrøm på mindst 10 l/s.
(6.1.1) Gasreglementet indeholder også bestemmelser om ventilation af  

 rum, men kun hvor der forbrændes gas.
Gasreglementets bestemmelser supplerer  

 bygningsreglements bestemmelser og skal derfor også opfyldes, når der  

 installeres gasildsted i et hus.
Den autoriserede gasmester, der udfører  

 gasinstallationen, har pligt til at sørge for, at bestemmelserne om  

 ventilation overholdes.
Til beboelsesrum er der kun krav om tilførsel af  

 frisk luft, men ikke om udsugning (fjernelse), idet den foregår gennem køkken  

 og bad.
 Selvom køkkenet er en del af et beboelsesrum, gælder kravene om tilførsel  

 af udeluft og fjernelse af indeluft fortsat.
6.2 Kanaler 6.2.1 Kanaler til naturlig ventilation kan forsynes med ventiler.  

 Ventilens frie gennemstrømningsareal må i fuld åben tilstand ikke være mindre  

 end kanalens krævede tværsnitsareal, se 6.1.1. I lukket tilstand skal  

 ventilen have et frit gennemstrømningsareal på mindst 20% af det krævede  

 tværsnitareal.
 6.2.2 Kanaler til naturlig ventilation skal føres over tag og have en  

 sådan højde, at der bliver tilfredsstillende trækforhold.
6.2.3 Kanaler skal isoleres mod varmetab og kondensation efter Dansk Ingeniørforenings norm for termisk isolering af tekniske installationer  

 (DS 451).
 6.2.4 Anlæg til naturlig eller mekanisk ventilation skal udformes, så  

 kanaler og ventiler kan renses.
6.3 Mekaniske ventilationsanlæg 6.3.1 Mekaniske ventilationsanlæg skal udføres efter Dansk  

 Ingeniørforenings norm for ventilationsanlæg (DS 447) og Dansk  

 Ingeniørforenings norm for brandtekniske foranstaltninger ved  

 ventilationsanlæg (DS 428).
 (6.3.1) En enkelt ventilator i fx badeværelse, wc-rum, køkken eller en  

 emhætte betragtes ikke om et anlæg.
 6.3.2 Ventilationsanlæg med både mekanisk udelufttilførsel og udsugning  

 skal forsynes med energigenvindingsaggregater.
 6.3.3 Mekaniske ventilationsanlæg må ikke give et støjniveau, der i  

 beboelsesrum er over 35 dB.
7. Installationer 7.1. Generelt 7.1.1 Installationer i huset eller i dettes umiddelbare nærhed skal  

 udføres, så de ikke svækker eller på anden måde skader bygningens  

 konstruktioner.
 (7.1.1) Kravene til udførelse af elektriske installationer findes i  

 stærkstrømsreglementet.
 Kravene til udførelse af gasinstallationer findes i gasreglementet.
Forsvarlig udførelse af installationer betyder fx, at konstruktionernes  

 brandtekniske egenskaber ikke må forringes ved rørgennemføringer.
Det  

 vedrører desuden forhold, der har betydning for anvendelsen af bygningen, som  

 sikring mod rotter og mod fugt og lugtgener.
 7.1.2 Installationer herunder rørledninger og beholdere skal isoleres mod  

 varmetab og kondensation efter dansk Ingeniørforenings norm for termisk  

 isolering af tekniske installationer (DS 452).
 7.1.3 Installationer skal beskyttes mod frostsprængning, hvor der kan være  

 risiko for, at de udsættes for frost.
7.2 Vandinstallationer 7.2.1 Installationer for vand skal udføres efter Dansk Ingeniørforenings  

 norm for vandinstallationer (DS 439).
 (7.2.1) og (7.3.1) Materiel til vand- og afløbsinstallationer skal  

 være godkendt af boligministeriet.
7.3 Afløbsinstallationer 7.3.1 Installationer for afløb skal udføres efter Dansk Ingeniørforenings  

 norm for afløbsinstallationer (DS 432).
8. Varmeanlæg 8.1 Generelt 8.1.1 Varmeanlæg skal udføres, så de ikke svækker eller på anden måde  

 skader bygningens konstruktioner.
 8.2.1 Varmeanlæg herunder rørledninger og beholdere skal isoleres mod  

 varmetab efter Dansk Ingeniørsforenings norm for termisk isolering af  

 tekniske installationer (DS 452).
 8.1.3 Varmeanlæg skal beskyttes mod frostsprængning, hvor der kan være  

 risiko for, at de udsættes for frost.
 8.1.4 Varmeanlæg skal udføres, så de ikke medfører eksplosionsfare.
(8.1.4) Bestemmelsen medfører bl.a., at ildsteder for fast brændsel  

 ikke må tilsluttes lukkede anlæg, idet fyringen i disse ildsteder ikke er  

 automatisk styret som i olie- og gasfyrede kedler.
Der er derfor fare for  

 periodevis overophedning og dermed fare for eksplosion i varmeanlægget, se i  

 øvrigt 9.1.9. 8.2 Energiøkonomiske krav 8.2.1 Varmeanlæg skal forsynes med automatisk regulering, så  

 varmetilførslen kan tilpasses varmebehovet.
(8.2.1) Bestemmelsen kan opfyldes ved anvendelse af  

 radiatortermostatventiler.
Herudover kan radiatortermostatventiler suppleres  

 med central regulering af varmetilførslen efter udetemperaturen.
8.2.2 Varmeanlæg skal forsynes med tidsstyring til periodevis sænkning af  

 rumtemperaturen.
Denne bestemmelse gælder ikke for fjernvarmeinstallationer  

 og anlæg med varmepumper.
8.2.3 Varmeanlæg skal enten  dimensioneres ud fra en maksimal fremløbstemperatur på 60  

 grader C ved - 12 grader C ude eller  anlægget skal være forberedt, så den samme virkning kan  

 opnås uden væsentlige indgreb i huset og installationer.
 Denne bestemmelse træder i kraft 1. april 1987.
 8.2.4 Ved installation af centralvarmekedler med oliebrænder eller  

 gasblæseluftbrænder skal brænderen indreguleres.
 Røgtabet må under drift ikke overstige 12%.
 Sodtallet må for oliebrændere ikke overstige 2.
 Røggassens kulmonoxidindhold (kulilte) må for gasblæseluftbrændere og  

 blåflammebrændere ikke overstige 0,05%.
 Indregulering skal også finde sted ved udskiftning.
 8.2.5 Varmeanlæg skal forsynes med en brugervejledning på dansk.  

 Vejledningen skal indeholde relevante tegninger og anvisninger om  

 energiøkonomisk drift og vedligeholdelse.
(8.2.5) For at sikre at oliefyringsanlæg fungerer bedst muligt, skal  

 centralvarmekedler renses mindst een gang årligt.
Herudover skal  

 skorstensfejeren kontrolmåle anlægget, medmindre ejeren har en fast aftale  

 med et servicefirma, se byggestyrelsens bekendtgørelse nr 223 af 14 maj  

 1984.
9. Ildsteder og skorstene 9.1 Ildsteder 9.1.1 Centralvarmekedler, brændeovne, pejse og andre ildsteder skal  

 udføres og installeres, så der ikke opstår fare for brand, eksplosion og  

 forgiftning.
(9.1.1) I SBI-anvisning 147 er redegjort for installation af ildsteder  

 og skorstene.
Anvisningen giver bl.a. vejledning i dimensionering af  

 skorstene i forhold til den indfyrede effekt og det anvendte brændsel.
 9.1.2 Der skal anvendes materialer, der er modstandsdygtige over for  

 røggasser, ild, varme og korrosion.
 9.1.3 Der skal være mulighed for rensning.
 9.1.4 Varmeafgivelse må ikke medføre højere temperaturer på brændbare  

 materialer end 80 grader C.
 9.1.5 Centralvarmekedler, der forsynes med oliebrændere eller  

 gasblæseluftbrændere, skal være godkendt af boligministeriet.
 9.1.6 Oliebrændere, olieovne og oliefyrede varmtluftaggregater skal være  

 godkendt af boligministeriet.
 9.1.7 Halmfyringsanlæg skal udføres og installeres i overensstemmelse med  

 Dansk Brandværns-Komites brandtekniske vejledning nr 22.
 9.1.8 Lukkede ildsteder forsynes med håndbetjente røgspjæld, der i lukket  

 tilstand sikrer et frit gennemstrømningsareal på mindst 20 kvadratcentimeter.
9.1.9 Vandbeholdere i pejse, brændeovne og andre ildsteder til fast  

 brændsel må ikke sluttes til lukkede centralvarmeanlæg.
Ved lukkede  

 centralvarmeanlæg forstås anlæg med sikkerhedsventiler og tilsluttet  

 trykekspansionsbeholder.
9.1.9) Forbudet mod tilslutning til lukkede anlæg skyldes, at fyringen  

 i disse ildsteder ikke er automatisk styret som i olie og gasfyrede kedler,  

 Der er derfor fare for periodevis overophedning og dermed fare for eksplosion  

 i varmeanlægget.
Se også 8.1.4.
9.2 Luft til forbrændingen 9.2.1 Til rum med centralvarmekedel, brændeovn, pejs eller andet ildsted  

 skal der være tilstrækkelig tilførsel af luft til forbrændingen.
9.3 Tilslutning til skorsten 9.3.1 Lysningsarealet i en skorsten skal svare til den indfyrede effekt.  

 Tilsluttes der flere ildsteder til samme skorsten, skal lysningsarealet svare  

 til ildstedernes samlede effekt.
Lysningsarealet skal dog mindst være 50  

 kvadratcentimeter (80 millimeter diameter) for olie- og gasfyrede ildsteder  

 og mindst 175 kvadratcentimeter (150 millimeter diameter) for ildsteder til  

 fast brændsel.
 (9.3.1) Den indfyrede effekt for de fleste ildsteder vil kunne oplyses  

 af fabrikanten.
 For gasfyrede ildsteder gælder gasreglementets bestemmelser.
 Gasreglementet stiller visse betingelser for tilslutning af gasfyrede  

 ildsteder til eksisterende skorstene, hvortil der er sluttet andre ildsteder.  

 I nye huse må et gasildsted ikke sluttes til en skorsten, hvortil der sluttes  

 en pejs eller brændeovn.
 Den autoriserede gasmester er forpligtet til at sørge for, at  

 bestemmelserne i gasreglementet overholdes.
9.3.2 Åbne ildsteder må kun tilsluttes egen selvstændig skorsten uden  

 aftræk fra andre ildsteder.
Lysningsarealet i skorsten og røgrør skal være  

 mindst 300 kvadratcentimeter, Hvis ildstedets frie åbning ikke er større end  

 2500 kvadratcentimeter, kan lysningsarealet nedsættes til 175  

 kvadratcentimeter.
 (9.3.2) Ved et åbent ildsted (pejs) forstås alene et ildsted, der ikke  

 er forsynet med låger e.l.
 9.3.3 Tilsluttes 2 eller flere ildsteder i modstående sider af skorstenen,  

 skal tilslutningerne være fortsat, så der er en højdeforskel mellem dem på  

 mindst 250 millimeter.
 (9.3.3) Mellem tilslutninger i skorstenens modstående sider skal der  

 være en højdeforskel på mindst 250 millimeter.
9.4 Skorstene og røgrør 9.4.1 Skorstene og røgrør skal udføres og installeres, så der ikke opstår  

 fare for brand, eksplosion og forgiftning.
 9.4.2 Der skal anvendes materialer, der er modstandsdygtige over for  

 røggasser, ild, varme og korrosion.
 9.4.3 Varmeafgivelsen må ikke medføre højere temperaturer på brændbare  

 materialer end 80 grader C.
 9.4.4 Skorstene skal have en sådan udformning, lysningsareal og højde, at  

 der bliver tilfredsstillende trækforhold og røgafkast.
(9.4.4) Hvis et fyringsanlæg medfører væsentlige røglugtgener for  

 omgivelserne, giver miljøministeriets bekendtgørelse nr 664 af 16. december  

 1982 (Reglement om miljøbeskyttelse) kommunalbestyrelsen mulighed for at  

 kræve, at ildsteder og skorstene eller fyringen ændres således, at generne  

 ophører.
Hvis ulemperne ikke kan afhjælpes, kan kommunalbestyrelsen forbyde  

 anvendelse af anlægget.
9.4.5 Skorstene og røgrør skal forsynes med det nødvendige antal  

 renselemme.
Renselemme i skorstenen skal mindst svare til skorstenens  

 lysningsareal.
 9.4.6 Skorstenen skal være tilgængelige for udvendige eftersyn.
 9.4.7 Hvis skorstenen er indrettet til at renses fra toppen, skal der være  

 tilfredsstillende adgangsmuligheder til skorstenen.
9.4.8 Stålskorstene, skorstenselementer og skorstensforinger skal være  

 godkendt af boligministeriet.
Bestemmelsen træder i kraft 1. april 1986 for  

 de stålskorstene, som hidtil ikke har skullet godkendes.
9.4.9 I det rum, hvori ildstedet er opstillet, kan røgrør under 1,00 m  

 udføres af mindst 0,95 millimeter stålplade eller tilsvarende.
Er længden  

 over 1,00 m, skal tykkelsen være mindst 2 millimeter.
 Røgrør, der passerer andet rum end det, hvori ildstedet er opstillet, skal  

 udføres  enten  som skorsten  eller  forsynes med afskærmning,  

 der sikrer forsvarlige brandmæssige forhold.
9.5 Afstande til brændbart materiale 9.5.1 Den udvendige side af ildsteder skal mindst holdes i følgende  

 afstand fra brændbart materiale i væg og loft:
 Ovennævnte afstande gælder ikke til fodpaneler.
 Ved murede pejse måles afstanden fra ildstedets indvendige side.
(9.5.1) og (9.5.4) Ildsteder og røgrør skal overholde forskellige  

 afstande til brændbart materiale.
Ildstedets afstande er afhængig af dets  

 karakter og udformning.
 9.5.2 Ved opsætning af brændeovne og pejse kan afstanden til brændbart  

 materiale i væggen nedsættes til 300 millimeter for ikke udmurede ildstedet  

 og 200 millimeter for udmurede, hvis der anbringes en ubrændbar stråleskærm  

 mindst 30 millimeter foran det brændbare materiale og der er frit ventileret  

 mellem skærm og væg.
(9.5.2) Afstanden til brændbart materiale kan nedsættes, hvis der  

 anbringes en såkaldt strålingsskærm bag ildstedet og under forudsætning af,  

 at luften frit kan cirkulere mellem væggen og strålingsskærmen.
En  

 strålingsskærm er en plade af ubrændt materiale som fx jern, stål, aluminium  

 eller kobber.
9.5.3 Gulvet under ildsteder til fast brændsel, herunder brændeovne og  

 pejse skal være ubrændbart eller fast beklædt med et udbrændbart materiale.  

 Det ubrændbare materiale skal gå mindst 300 millimeter frem foran lukkede  

 ildsteder og mindst 500 millimeter foran åbne ildsteder.
Materialet skal  

 desuden gå mindst 150 millimeter ud til hver side for ildstedets åbning.
 (9.5.3) Eksempler på størrelsen af ubrændbart materiale under pejse og  

 brændeovne.
9.5.4 Brændbart materiale skal mindst holdes i følgende afstande fra Afstandene måles til den udvendige side.
 9.5.5 Bjælker, spær og trappevanger kan dog anbringes direkte op ad murede  

 skorstensvanger, når vangerne er mindst 228 millimeter tykke eller skorstenen  

 er udført i tilsvarende isoleret konstruktion.
 (9.5.5) Eksempler på tilsvarende konstruktioner:
- elementskorsten med mindst 108 millimeter skalmuring, - muret skorsten med 108 millimeter vanger og skorstensforing og isoleret  

 fra træværket med mindst 20 millimeter mineraluld.
9.5.6 Kanten af brændbare beklædninger, der er højst 30 millimeter tykke,  

 kan anbringes umiddelbart op til murede skorstene.
Afstanden til  

 stålskorstene skal være mindst 50 millimeter.
9.6 Stråtag, supplerende bestemmelser 9.6.1 I forbindelse med stråtag skal følgende krav overholdes:
 Fra mindst 300 millimeter under taget og opefter skal murede skorstene  

 være af mindst 228 millimeter murværk eller af godkendte skorstenselementer  

 som er skalmurede med mindst 108 millimeter mur.
 Murværket skal under taget og op igennem dette beskyttes mod  

 revnedannelser med et mindst 30 millimeter armeret pudslag.
 Afstanden mellem renselem og stråtag skal være mindst 1,00 m.
 Skorstenspiber skal føres mindst 0,80 m over tagryggen på huse med stråtag  

 eller andet let antændeligt materiale, som ligger indenfor en afstand af 6,00  

 m fra skorstenen.
 9.6.1) Skorstenspiber skal overholde visse afstande til stråtag.
10 Sammenbyggede enfamiliehuse 10.1 Generelt 10.1.1 For dobbelthuse, rækkehuse, kædehuse, gruppehuse og lign. former  

 for helt eller delvis sammenbyggede enfamiliehuse gælder bestemmelserne i  

 afsnit 1-9 og de supplerende bestemmelser i dette afsnit.
 (10.1.1) Som det fremgår af 1.1.1, gælder bestemmelserne kun selve  

 boligerne, Hvis der i tilknytning til bebyggelsen opføres varmecentraler,  

 vaskerier og andre fællesanlæg, institutioner, butikker e.l. enten som  

 selvstændige bygninger eller integreret i boligbebyggelsen, skal disse  

 udføres efter bestemmelserne i bygningsreglementet af 1. december 1982.
 Bestemmelserne i dette afsnit gælder også for grupper af fritliggende huse  

 på samme matr. nr.
10.2 Det ubebyggede areal 10.2.1 Hvis en lokalplan eller byplanvedtægt ikke fastsætter andre  

 bestemmelser om det pågældende forhold, skal der udlægges og anlægges arealer  

 til ophold, adgang og tilkørsel efter bestemmelserne i bilag B.
10.3 Bygningshøjde, supplerende bestemmelser til 2.3 10.3.1 Ingen del af de sammenbyggede enfamiliehuse må være højere end 0,4  

 x afstanden til andre bygninger inden for samme bebyggelse.
Denne bestemmelse  

 gælder ikke imellem huse, der bygges sammen.
 I ældre byområder med overvejende sluttet bebyggelse fastsættes højden af  

 kommunalbestyrelsen.
 Er bygningerne af forskellig højde, beregnes mindsteafstanden i forhold  

 til den højeste af bygningerne uanset opførelsestidspunktet.
 Mindsteafstanden kan dog beregnes ud fra højden af den laveste bygning,  

 hvis denne er et garageanlæg, en varmecentral, en butiksbygning eller  

 lignende bygning uden beboelsesrum.
 Kommunalbestyrelsen kan godkende mindre afstand, når begge de modstående  

 ydervægge ikke har vinduer til beboelsesrum eller køkken.
(10.3.1) For sammenbyggede enfamiliehuse begrænses højden af et  

 højdegrænseplan 0,4 x afstanden til andre bygninger.
Gavlen og en del af  

 tagfladen samt visse mindre bygningsdele kan ligesom ved de andre skrå  

 højdegrænseplaner føres op herover, se 2.3.
 (10.3.1) Normalt beregnes mindsteafstanden i forhold til den højeste  

 af bygningerne, dog med visse undtagelser for bygninger uden  

 beboelsesrum.
 10.3.2 Bestemmelsen om, at højden mod vej ikke må være over 0,4 x  

 afstanden til modstående vejside, gælder ikke i forhold til interne boligveje  

 til brug for bebyggelsen på grunden.
 10.3.3 Bestemmelsen i 2.3.3 om, at højden mod naboskel ikke må være over  

 1,4 x afstanden til skellet, gælder ikke i forhold til det skel, hvor  

 sammenbygning sker.
10.4 Afstande til skel, supplerende bestemmelser til 2.4 10.4.1 Bestemmelsen i 2.4.1 om, at enfamiliehuse skal holdes mindst 2,50 m  

 fra naboskel, gælder ikke i forhold til det skel, hvor sammebygning sker.
 Udfor vinduer til beboelsesrum og køkken skal afstanden til skel mod nabo  

 eller sti dog være mindst 2,50 m.
10.5 Beboelsesrum og køkken, supplerende bestemmelser til 3.2 10.5.1 I eller uden for det enkelte hus skal der være indrettet  

 opbevaringsplads i passende omfang for ting, som ikke er i daglig brug og for  

 cykler, knallerter, barnevogne o.l.
Der skal være mulighed for vask og  

 tørring af tøj.
10.6 Brandforhold, supplerende bestemmelser til 4.3 10.6.1 Der skal være befæstet vej i mindst 2,80 m bredde, så brandvæsenet  

 kan køre frem med sprøjter til 40,00 m fra hvert hus.
 10.6.2 Enfamiliehuse, der er sammenbyggede eller ligger i mindre indbyrdes  

 afstand end 5,00 m, skal adskilles med konstruktion mindst som BS-bygningsdel  

 60 eller BD-bygningsdel 90. En sådan konstruktion skal slutte tæt til  

 tagdækningen.
 For hver 1200 kvadratmeter bruttoetageareal skal adskillelsen udføres med  

 konstruktion mindst som BS-bygningsdel 60, der ved ydervægge af  

 BD-konstruktion skal føres frem til den udvendige beklædning.
 Udvendig isolering af ydervægge med celleplast skal afbrydes med mindst  

 F-konstruktion 30 for hvert hus.
 (10.6.2) I SBI anvisning 147 findes eksempler på konstruktioner, som  

 opfylder kravene.
 Opdeling med F-konstruktion 30 kan udføres ved at erstatte celleplasten i  

 et 100 millimeter bredt bælte med ubrændbart isoleringsmateriale fx  

 mineraluld i pladeform.
10.7 Lydforhold, supplerende bestemmelser til 4.4 10.7.1 Mellem sammenbyggede huse skal luftlydisolationen være mindst 55  

 dB.
Kravet gælder ikke mellem garager, skure, udhuse, drivhuse o.l., der  

 hører til hvert sit hus.
 (10.7.1) De anvendte lydtekniske betegnelser luftlydisolation (R),  

 trinlydniveau (L) og støjniveau (L) refererer til DS 2186 om vurdering af  

 lydisolation, DS/IS/R 1996 om bedømmelse af støj.
10.7.2 Gulve, dæk og trapper skal udføres, så trinlydniveauet højst er 53  

 dB i beboelsesrum og køkken.
Altaner samt gulve og dæk i bade-, WC-,  

 pulterrum o.l. kan dog udføres, så trinlydsniveauet højst er 58 dB.
 Kravet gælder ikke for altaner og rum, hvis arealet er mindre end 2,5  

 kvadratmeter.
10.7.3 Tekniske installationer og anlæg for afløb, opvarmning,  

 ventilation, renovation, vask o.l. må ikke give et støjniveau, der er over 35  

 dB i beboelsesrum og køkken.
Støjniveauet fra installationer må ikke være  

 over 40 dB umiddelbart uden for vinduer til beboelsesrum og køkken og på  

 rekreative arealer.
 Støjniveauet fra installationer til brugsvand må ikke være over 35 dB i  

 nabohusene.
 Radiatorer og indblæsnings- og udsugningsarmaturer i anlæg, der er fælles  

 for flere huse, må ikke give et støjniveau, der er over 30 dB i beboelsesrum.
 Grænserne skærpes med 5 dB til henholdsvis 35, 30 og 25 dB for momentane  

 lyde og for støj med en ren tone.
 Grænserne for støjniveauet i beboelsesrum gælder for umøblerede rum.
 (10.7.3) Momentane lyde er kortvarig støj fx fra start og stop af  

 motorer eller automatisk reguleringsudstyr, Støj med en ren tone er fx  

 fløjten fra en ventilator.
10,8 Installationer, supplerende bestemmelser til 7.1 og 8.1 10.8.1 Fælles installationer, der kræver jævnlig betjening, eftersyn eller  

 vedligeholdelse, skal enten anbringes i rum eller gange (ingeniørgange) med  

 en fri højde på mindst 1,90 m og en fri bredde på mindst 0,60 m eller  

 anbringes i kanaler med aftageligt dæk e.l.
 Under rørledning o.l. skal der i fællesarealer være en fri passagehøjde på  

 mindst 1,90 m.
11. Sommerhuse 11.1 Generelt 11.1.1 Bestemmelserne i dette afsnit gælder for sommerhuse i  

 sommerhusområdet.
 (11.1.1) Sommerhuse er huse, som alene må anvendes til beboelse  

 (natophold) i tidsrummet 1. april til 30. september og uden for dette tidsrum  

 til kortvarige ferieophold, weekend o.l., se lov om sommerhuse og campering  

 mv., § 7a.
 Sommerhusområder er områder, som i en byplanvedtægt eller lokalplan er  

 udlagt til sommerhusbebyggelse samt områder, som i en lokalplan overføres til  

 sommerhusområde, se lov om by- og landzoner, § 2.
 11.1.2 Bestemmelserne i 11.2 og 11.3 gælder, hvis en lokalplan eller  

 byplanvedtægt ikke fastsætter andre bestemmelser om det pågældende forhold.
11.2 Bebyggelsens omfang 11.2.1 Bebyggelsesprocenten for sommerhuse beregnes som etagearealets  

 procentvise andel af grundstykkets areal efter bestemmelserne i bilag A.
 (11.2.1) Bebyggelsesprocenten for sommerhuse er 10, se lov om  

 kommuneplanlægning, § 42.
11.3 Højder og afstande 11.3.1 Sommerhuse må højst opføres i 1 etage uden mulighed for indretning  

 af tagetage, se § 43 i lov om kommuneplanlægning.
 (11.3.1) De nærmere højdebegrænsninger for bebyggelse i  

 sommerhusområder fremgår af miljøministeriets bekendtgørelse nr 595 af 15.  

 december 1976 om supplerende regler i medfør af lov om kommuneplanlægning, §§  

 15-17. Af den nævnte bekendtgørelse § 16 fremgår, at hvis størsteparten af  

 den eksisterende bebyggelse i et sommerhusområde er opført med tagetage, kan  

 nye huse opføres på tilsvarende måde.
 11.3.2 Bygningshøjden over terræn må højst være 5,00 m og husets ydervægge  

 må højst være 3,00 m over det omgivende terræn, se § 43 i lov om  

 kommuneplanlægning.
Højden måles fra grundens naturlige terræn.
Hvis grunden har skrånende  

 terræn eller større niveauforskelle, skal højden dog måles fra et niveauplan.  

 Dette niveauplan fastlægges af kommunalbestyrelsen og skal fremgå af  

 byggetilladelsen.
Niveauplanens beliggenhed angives ved en kote.
Ved fastlæggelse af niveauplaner skal kommunalbestyrelsen tage hensyn til  

 terrænforholdene på de tilstødende grunde og karakteren af den omliggende  

 bebyggelse.
Der skal skabes rimelige bebyggelsesmuligheder og adgangsforhold  

 for den pågældende grund.
Der kan fastlægges flere niveauplaner for samme  

 grund.
 Følgende bygningsdele medregnes ikke til den maksimale højde:
- skorstenspiber, - ventilationshætter o.l. afslutninger og - tagantenner, der ikke er mere end 5,50 m over tagfladen.
 (11.3.2) Den maksimale højde på et sommerhus er normalt 5,00 m og for  

 husets ydervægge 3,00 m.
Hvis sommerhuset i særlige tilfælde kan opføres med tagetage, må  

 bygningshøjden ikke overstige 6,50 m og højden af ydervægge ikke være over  

 3,00 m.
Visse mindre bygningsdele kan dog føres op over den maksimale højde.
 (11.3.1) og (11.3.2) Dispensationen efter kommuneplanloven skal søges hos  

 kommunalbestyrelsen.
 Planstyrelsen er klagemyndighed.
 11.3.3 Sommerhuse skal holdes mindst 5,00 m fra skel mod nabo eller sti.
 Denne afstand gælder også for udestuer, karnapper, verandaer,  

 svømmebassiner, skorstene, havepejse m.v. samt opholdsarealer i det fri, som  

 hæves mere end 0,30 m over det naturlige terræn.
 Afstanden gælder ikke bygningsdele under terræn som kælder, trapper,  

 nedgravet tank, ledninger o.l.
 For tagudhæng, vindskeder, lætage over døre, gesimser og lignende mindre  

 bygningsdele kan afstanden nedsættes til 4,50 m.
 Hvis huset har stråtag eller tag af andet let antændeligt materiale, skal  

 afstanden forøges til mindst 10,00 m i forhold til naboskel og stimidte.
 Afstanden måles vandret og vinkelret på skel.
 11.3.4 Sommerhuse må opføres direkte i vejskel, medmindre der er fastsat  

 en linie for vejens udvidelse eller andre særlige byggelinier på grunden.
 For stråtage eller tage af andet let antændeligt materiale skal afstanden  

 til vejmidte dog være mindst 10,00 m.
 11.3.5 Garager, carporte, udhuse, drivhuse og overdækkede terrasser må  

 opføres 2,50 m fra skel mod nabo eller sti, hvis bestemmelserne i afsnit 12  

 overholdes.
11.4 Redningsåbninger 11.4.1 Beboelsesrum og køkken i selvstændigt rum skal have redningsåbning  

 direkte til det fri enten som vindue, dør eller lem.
Redningsåbningernes frie højde og bredde skal tilsammen være mindst 1,50  

 m.
Hverken højden eller bredden må være mindre end 0,50 m.
Er underkanten af  

 redningsåbningen over 2,00 m fra terræn, skal højden dog være mindst 0,60 m.
 Højden fra gulv til underkanten af redningsåbningen må ikke være over 1,20  

 m.
 Redningsåbninger kan dog udelades, når der gennem 2 døre fra rummet er  

 redningsmulighed gennem andre rum, der ikke er i åben forbindelse med  

 hinanden.
 Redningsåbninger skal være lette at betjene og skal kunne holdes fast i en  

 stilling, så der er fri passage både indefra og udefra.
(11.4.1) Redningsåbninger skal uanset typen kunne åbnes så meget, at  

 der fremkommer en redningsåbning, hvor summen af h og b altid er mindst 1,50  

 m.
Desuden må hverken h eller b være mindre end 0,50 m.
Er underkanten af  

 redningsåbningen over 2,00 m fra terrænet, skal h dog mindst være 0,60 m.
 Redningsåbning fra beboelsesrum og køkken i selvstændigt rum kan  

 udelades, hvis der er redningsmuligheder gennem to af hinanden uafhængige  

 naborum.
11.5 Brandforhold 11.5.1 Overflader på udvendige og indvendige vægge samt lofter skal i  

 brandteknisk henseende udføres mindst som klasse 2 beklædning.
 (11.5.1) Betegnelsen klasse 2 beklædning er en beklædning, der har  

 brandmæssige egenskaber som fx 15 millimeter sammenpløjede brædder opsat med  

 mineraluld bagved.
 11.5.2 Mod stråtag skal vægge og loftskonstruktioner omkring beboelsesrum  

 udføres mindst som BD-bygningsdel 30.
(11.5.2) Betegnelsen BD står for »branddrøj«.
Tallet i  

 betegnelsen angiver det antal minutter, konstruktionen kan modstå brand under  

 standardiseret brandprøve.
I SBI-anvisning 147 er der gjort nærmere rede for  

 de brandtekniske betegnelser, og der findes eksempler på beklædninger og  

 konstruktioner, som opfylder kravene.
 11.5.3 Hvis sommerhuset tillades opført med udnyttelig tagetage, kan  

 kommunalbestyrelsen stille yderligere krav til konstruktioner, overflader og  

 flugtvejsforhold.
11.6 Formaldehydafgivelse fra materialer 11.6.1 Spånplader, krydsfinerplader og lignende plader, hvori indgår lim,  

 der afspalter formaldehyd, og varmeisoleringsmaterialer, der fremstilles ved  

 opskumning af urea og formaldehyd, må kun anvendes, hvis de er omfattet af en  

 kontrolordning, der er godkendt af boligministeriet, se 4.7.
11.7 Ildsteder og skorstene 11.7.1 Ildsteder og skorstene skal overholde bestemmelserne i afsnit 9.
11.8 Installationer 11.8.1 Installationer skal overholde bestemmelserne i afsnit 7.
12. Garage, carporte, udhuse o.l. mindre bygninger  

 ikke over 50 kvadratmeter 12.1 Generelt 12.1.1 Garager, carporte, udhuse, drivhuse og overdækkede terrasser på  

 højst 50 kvadratmeter i tilknytning til enfamiliehuse kan opføres alene efter  

 bestemmelserne i dette afsnit.
Bestemmelserne gælder også for garager, carporte, udhuse, drivhuse og overdækkede terrasser i forbindelse med sommerhuse med de ændringer, der fremgår af 12.7.
(12.1.1) De nævnte bygninger kan opføres alene efter en anmeldelse til  

 kommunalbestyrelsen, se 1.3. Har kommunalbestyrelsen ikke reageret inden 2  

 uger fra den dag, anmeldelsen er modtaget, kan byggearbejdet påbegyndes.
Om  

 beregning af fristen på 2 uger, se nærmere 1.3.2. Hvis byggearbejdet kræver  

 dispensation, skal der søges herom i anmeldelsen, og arbejdet må uanset 2  

 ugers fristen ikke påbegyndes, før dispensation er givet.
For bygninger, der  

 er større end 50 kvadratmeter, skal der søges byggetilladelse, se 1.6.
 12.1.2 Bestemmelserne i afsnit 12.2 - 12.5 gælder, hvis en lokalplan eller  

 en byplanvedtægt ikke fastsætter andre bestemmelser om de pågældende forhold.
 (12.1.2) Det bør også undersøges, om der er privatretlige servitutter  

 eller deklarationer eller offentligretlige byggelinier mv., som vil hindre,  

 at garager, carporte, udhuse, drivhuse o.l. mindre bygninger kan opføres.
12.2 Bebyggelsens omfang 12.2.1 Arealet af den enkelte bygning må ikke være over 50 kvadratmeter.
(12.2.1) For bygninger, der er større end 50 kvadratmeter, skal der  

 søges om byggetilladelse.
Bemærk, at hvis een eller flere bygninger placeres  

 nærmere skellet end 2,50 m, må bygningernes samlede areal ikke være over 50  

 kvadratmeter, se 12.6.1.
 12.2.2 Ved beregning af, i hvilket omfang de nævnte bygninger kan opføres  

 på grunden, medregnes deres areal i det samlede etageareal efter reglerne i  

 bilag A om bebyggelsesprocentens beregning.
 12.3 Bygningernes placering m.v.
 12.3.1 Bygningerne kan placeres i skel mod nabo eller sti eller nærmere  

 skel end 2,50 m.
 Placeres bygningerne nærmere naboskellet end 2,50 m, må der ikke være  

 vinduer i den side, der vender mod skellet, og vand fra taget skal holdes på  

 egen grund.
(12.3.1) Efter byggelovens § 8 skal al bebyggelse være fritliggende,  

 dvs. holdes mindst 2,50 m fra naboskellet.
Bestemmelsen i 12.3.1 er en  

 undtagelse fra denne regel.
 12.3.2 Bygningerne må opføres direkte i vejskel,hvis der ikke er fastsat  

 en linie for vejens udvidelse eller andre særlige byggelinier på grunden.
12.4 Længede i skel 12.4.1 Placeres bygningerne i skel mod nabo eller sti eller nærmere skel  

 end 2,50 m, må den samlede længde mod skel højst være 12,00 m.
 Opføres en bygning nærmere end 2,50 m til to skel, medregnes kun den  

 længste side.
 Udhæng udover 0,50 m medregnes til bygningens længde.
 Længden af en carport måles 0,50 m inden for tagfladens begrænsning.
(12.4.1) Den samlede længde af bygninger i skel må ikke overstige  

 12,00 m.
Ved beregningen af længden medregnes ikke et udhæng i hver side på  

 0,50 m.
Er udhænget større end 0,50 m, medregnes den overskydende del i  

 bygningens længde.
Ved beregning af den tilladte længde i skellet medregnes  

 længden af overdækkede terrasser, der ligger nærmere skellet end 2,50 m  

 uanset deres højde over terrænet, se 2.4.1.
12.5 Bygningshøjde i skel 12.5.1 For den del af bygningen, der ligger nærmere skellet end 2,50 m, må  

 højden ikke være over 2,50 m.
Højden måles fra naturligt terræn.
På skrånede terræn måles højden som en  

 gennemsnitshøjde.
Ingen del af bygningen må dog være højere end 3,50 m.
(12.5.1) Bygninger, som opføres i skel eller nærmere skel end 2,50 m,  

 skal holdes under den viste stiplede linie.
Indenfor de første 2,50 m fra  

 skellet må bygningerne ikke have større højde end 2,50 m.
Fra 2,50 m og  

 videre ind på grunden, må højden maksimalt være 1,4 x afstanden til skellet,  

 svarende til de samme regler som gælder for enfamiliehuse jf. 2.3.3.
 Ligger bygningen i skellet på et skrånende terræn, skal dens maksimale  

 højde på 2,50 m regnes som en gennemsnitshøjde, og ingen del af bygningen må  

 have en større højde end 3,50 m.
 Gennemsnitshøjden beregnes af den del af bygningen, der ligger nærmere  

 skellet end 2,50 m.
12.6 Brandforhold i forbindelse med skel mod nabo eller sti 12.6.1 Det samlede areal af de bygninger, der anbringes i skel eller nærmere skel end 2,50 m, må ikke være over 50 kvadratmeter.
12.6.2 Garager, carporte, udhuse, drivhuse og overdækkede terrasser, der  

 anbringes i skel eller nærmere skel end 2,50 m, skal enten  ligge mindst 2,50 m fra andre bygninger inde på grunden eller  udføres med væg mod skellet mindst som BS-bygningsdel 60  

 eller BD-bygningsdel 90.
 (12.6.2) Bestemmelsen skal forhindre, at der bliver en sammenhængende  

 bebyggelse mellem 2 skel uden en brandmæssig adskillelse mod een af  

 nabogrundene enten i form af en brandvæg eller en fri afstand på 2,50 m  

 mellem bygningerne.
 12.6.3 Uanset bestemmelserne i 12.6.2 kan garage, carport, udhus, drivhus  

 og overdækkede terrasser i forbindelse med et af skellene placeres nærmere  

 enfamiliehuset end 2,50 m - eventuelt sammenbygges - uden særlige  

 brandmæssige foranstaltninger imod skel.
 Er der en garage eller et udhus, der sammenbygges med enfamiliehuset, skal  

 den fælles væg udføres mindst som BD-bygningsdel 30. Der må ikke være vindue  

 i væggen og evt. dør skal udføres mindst som BD-dør 30.
 (12.6.1), (12.6.2) og (12.6.3) Det samlede areal af de bygninger (fx A  

 og B), der placeres i skellet eller nærmere skellet end 2,50 , må ikke være  

 over 50 kvadratmeter og den samlede længde ikke over 12,00 m.
 Hvis afstanden a er mindre end 2,50 m, skal den side af bygning B, der  

 vender mod skellet, være brandsikret.
 Mod et af skellene kan der ske en sammenbygning af garage, carport, udhus,  

 drivhus eller overdækket terrasse med enfamiliehuset.
 12.6.4 I forbindelse med sammenbyggede enfamiliehuse skal bygningerne  

 uanset afstanden til andre bygninger på grunden udføres med vægge mod skel  

 mindst som BS-bygningsdel 60 eller BD-bygningsdel 90. Er der kun bygninger  

 mod eet skel, kan der ses bort fra dette krav.
 (12.6.2) og (12.6.4) betegnelsen BD står for »branddrøj«.
 Betegnelsen BS står for »brandsikker«.
 Tallet i betegnelsen angiver det antal minutter, konstruktionen eller  

 døren kan modstå brand under en standardiseret brandprøve.
 I SBI anvisning 147 er der gjort nærmere rede for de brandtekniske  

 betegnelser, og der findes eksempler på konstruktioner, som opfylder kravene.
12.7 Sommerhusområder 12.7.1 I sommerhusområder må garager, carporte, udhuse, drivhuse og  

 overdækkede terrasser ikke opføres nærmere skel mod nabo eller sti end 2,50  

 m.
 12.7.2 Opføres bygningen i en afstand mellem 2,50 m og 5,00 m fra skel,  

 skal længden og højden overholde bestemmelserne i 12.4.1 og 12.5.1.
13. Småbygninger på højst 10 kvadratmeter 13.1 Generelt 13.1.1 Bestemmelserne i dette afsnit gælder, hvis en lokalplan eller  

 byplanvedtægt ikke fastsætter andre bestemmelser om det pågældende forhold.
 (13.1.1) Småbygningerne kan opføres uden anmeldelse eller  

 byggetilladelse, se bestemmelserne i 1.2.1.
 Det bør også undersøges, om der er privatretlige servitutter eller  

 deklarationer eller offentligretlige byggelinier mv., som vil hindre  

 opførelsen af småbygningerne.
 Småbygningernes areal regnes ikke med i bruttoetagearealet ved beregningen  

 af bebyggelsesprocenten efter bilag A.
 Småbygningerne skal ikke opfylde andre bestemmelser end de, der er nævnt i  

 dette afsnit.
13.2 Størrelse, højde og afstand 13.2.1 På den enkelte grund kan der ud over de bygninger, der er nævnt i  

 afsnit 12, frit opføres højst 2 bygninger, hvis - arealet af den enkelte bygning er højst 10 kvadratmeter - den indbyrdes afstand og afstanden til andre bygninger på samme grund er  

 mindst 2,50 m og - højden ikke er over 2,50 m.
I skel mod nabo må højden dog højst være  

 1,80 m stigende til 2,50 m i afstand af 2,50 m fra skel.
Ved sommerhuse må bygningerne ikke placeres nærmere skel mod nabo end 2,50 m.
(13.2.1) Småbygninger på maksimalt 10 kvadratmeter kan opføres overalt  

 på grunden.
Opføres de nærmere skellet end 2,50 m, må højden ikke overstige  

 den på skitsen viste stiplede linie.
Den viste småbygning skal alene opfattes  

 som et eksempel.
14. Kolonihavehuse 14.1.1 For kolonihavehuse gælder alene bestemmelserne i dette afsnit, når  

 kolonihavehuset i øvrigt er tilladt og kolonihavehusets størrelse og  

 placering er fastlagt i - lokalplan eller - byplanvedtægt eller - tinglyst deklaration godkendt af en offentlig myndighed.
 (14.1.1) Kolonihavehuset kan opføres uden anmeldelse eller  

 byggetilladelse, se bestemmelserne i 1.2.1.
 14.1.2 Ildsteder og skorstene må kun opsættes, hvis bestemmelserne i  

 afsnit 9 overholdes.
 14.1.3 installationer for afløb skal udføres efter Dansk Ingeniørforenings  

 norm for afløbsinstallationer (DS 432).
Bilag Generelt Bilag A og B svarer til kapitel 2 i bygningsreglement af 1. december 1982.  

 Dog er bestemmelser, der ikke er relevante for de bygninger, der er omfattet  

 af bygningsreglement for småhuse, udeladt af bilagene.
Udeladelserne er  

 markeret med en streg.
Bilag A.
Beregning af bebyggelsens omfang A. 2.2.1 Beregning af bebyggelsesprocent Stk. 1.  Ved bebyggelsesprocenten forstås etagearealets  

 procentvise andel af grundstykkets areal, jfr. lov om kommuneplanlægning §  

 42.
 Stk. 2.  For beregningen af grundstykkets areal gælder  

 bestemmelserne i A 2.2.2 og for beregningen af etagearealet bestemmelserne i  

 A. 2.2.3.
A. 2.2.2 Beregning af grundstykkets areal Stk. 1.  Grundstykket omfatter det i matriklen angivne  

 areal for en samlet fast ejendom, jfr. den nærmere afgrænsning i  

 udstykningslovens § 1, stk. 2, med de nedenfor i stk. 2 og 3 angivne  

 udvidelser og begrænsninger.
 Stk. 2.  Til grundstykkets areal medregnes:
a. grundstykkets andel i et selvstændigt matrikuleret areal sikret som  

 fælles friareal for flere ejendomme.
Andelene i det selvstændige  

 matrikulerede friareal fordeles ligefremt proportionalt efter de enkelte  

 grundstykkers størrelse, medmindre kommunalbestyrelsen i hvert enkelt  

 tilfælde bestemmer andet, herunder en anden delingsnorm, b. arealer, der før 1. februar 1977 er afgivet til vej, men uanset dette  

 er tilladt medregnet til grundarealet.
Sådanne arealer medregnes i  

 overensstemmelse med de for tilladelsen fastsatte vilkår.
 Stk. 3.  Til grundstykkets areal medregnes ikke:
a. arealer på grundstykket, der er sikret til anvendelse som vej eller sti  

 for mere end to ejendomme, b. arealet mellem en vej og en byggelinje, når byggelinjens formål er at  

 sikre en vejudvidelse, c. arealer af grundstykket, der er beliggende i anden zone, jfr. lov om  

 by- og landzoner, end den zone, hvori den del af grundstykket, der bebygges,  

 er beliggende, d. areal, der som følge af, at grundarealet gennemskæres af en vej eller  

 sti, ikke har direkte forbindelse til den del af grundstykket, der skal  

 bebygges.
Det samme gælder, hvis vejen eller stien er udlagt, men endnu ikke  

 anlagt, e. vandarealer inden for grundens matrikulære grænser, medmindre  

 kommunalbestyrelsen bestemmer andet, f. andre jordlodder, der matrikulært har samme betegnelse som det  

 grundstykke, der skal bebygges, men som ikke har sammenhæng med grundstykket.
A. 2.2.3 Beregning af bebyggelsens etageareal Stk. 1.  En bebyggelses etageareal beregnes ved  

 sammenlægning af bruttoarealerne af samtlige etager, herunder kældre og  

 udnyttelige tagetager, med de i stk. 2-5 angivne begrænsninger og udvidelser.
Stk. 2.  Rum, der går igennem flere etager, medregnes  

 kun til den etage, i hvilken gulvet er beliggende.
Trapperum medregnes dog  

 for hver af de etager, de betjener.
 Stk. 3.  Til etagearealet medregnes:
a. indskudte etager, indvendige balkoner og lign.
Se også stk. 4 g, --------------- c. overdækkede arealer, såfremt de efter kommunalbestyrelsens skøn  

 udnyttes på en sådan måde, at de skulle medregnes, hvis de befandt sig i en  

 bygning, d. udhuse, drivhuse, skure og lign. bygninger samt overdækning af  

 svømmebassiner, --------------- Stk. 4.  Til etagearealet medregnes ikke:
a. i beboelsesbygninger: den del af kælderen, hvor det omgivende terræn  

 ligger mindre end 1,25 m under loftet i kælderen.
Kælder, som er beliggende  

 uden for bygningen, medregnes dog altid, uanset terrænets placering i forhold  

 til loftet i kælderen, --------------- c. åbne, overdækkede terrasser ved beboelsesbygninger, d. åbne altaner, --------------- f. de småbygninger med en grundflade på indtil 10 kvadratmeter, som er  

 omfattet af afsnit 13, g. indskudte etager, indvendige balkoner og lign. med et gulvareal på  

 højst 4,5 kvadratmeter.
--------------- Stk. 5.  For garagearealer, herunder carporte, gælder  

 følgende særlige regler:
 a. ved fritliggende enfamiliehuse og dobbelthuse medregnes - hvad enten  

 garagearealet er beliggende i kælder, i eller over terrænhøjde, som  

 tilbygning eller i særskilt bygning - kun den del af garagearealet, som  

 overstiger 35 kvadratmeter, og ved rækkehuse, kædehuse, gruppehuse og lign.  

 kun den del af garagearealet, som overstiger 20 kvadratmeter.
--------------- Stk. 6.  Etagearealet måles i et plan bestemt af  

 overside af færdigt gulv til ydersiden af de begrænsede ydervægge med  

 følgende afvigelser:
a. i udnyttelige tagetager medregnes det areal, der i et vandret plan 1,5 m over færdigt gulv ligger inden for planets skæring med tagbeklædningens udvendige side, b. åbne etager, porte, luftsluser og lign. medregnes til den linje, som  

 bygningens ydervægge i øvrigt angiver, c. ved overdækninger uden begrænsede ydervægge måles arealet efter  

 tagfladen.
Ved carportes frie sider måles arealet dog inden for en linje 0,5  

 m fra tagfladens begrænsning, d. ved fælles vægge mellem rum, der skal medregnes til hvert sit  

 etageareal, måles til midten af væggen, idet der dog ved fælles vægge  

 placeret over skel måles til skellinjen.
Bilag B.
Det ubebyggede areal B. 2.1.1 Almene krav Stk. 1.  Der skal udlægges (reserveres) og anlægges  

 friarealer til opnåelse af tilfredsstillende fælles opholdsarealer for  

 beboerne eller de i bebyggelsen beskæftigede, parkeringsmuligheder, adgangs-  

 og tilkørselsforhold samt redningsmuligheder for brandvæsenet.
 Stk. 2.  Bestemmelserne finder ikke anvendelse i  

 tilfælde, hvor der om det pågældende forhold er fastsat bestemmelser i en  

 lokalplan eller byplanvedtægt.
 Stk. 3.  Når en bebyggelse indrettes til beboelse for  

 mere end 8 familier, skal friarealerne anlægges efter en af  

 kommunalbestyrelsen særskilt godkendt plan vedrørende arealernes anvendelse,  

 indretning, beplantning, udstyr, belysning og indhegning.
Stk. 4.  De foreskrevne friarealer kan være fælles for  

 flere ejendomme, medmindre kommunalbestyrelsen forlanger andet.
Disponering,  

 anlæg og anvendelse af sådanne fælles friarealer skal sikres ved tinglysning  

 på de pågældende ejendomme.
 Stk. 5.  Friarealer, som er udlagt (reserveret) og  

 godkendt af kommunalbestyrelsen i henhold til bestemmelserne, må ikke  

 benyttes i strid med formålet med deres udlæg (reservation), jfr. byggelovens  

 § 7.
 Stk. 6.  Når der ved en bebyggelse, der er opført før 1.  

 februar 1977, findes frie arealer, der er fornødne og egnede til at opfylde  

 de i stk. 1 angivne formål, kan kommunalbestyrelsen modsætter sig, at de  

 bebygges eller benyttes på en måde, der ville komme i strid med disse formål,  

 jfr. byggelovens § 7.
B. 2.1.2 Bebyggelsens opholdsarealer Stk. 1.  Udenfor ældre byområder med overvejende sluttet  

 bebyggelse skal opholdsarealet ved beboelsesbygninger mindst være lige så  

 stort som beboelsernes samlede etageareal.
I ældre byområder med overvejende  

 sluttet bebyggelse skal opholdsarealets størrelse i hvert enkelt tilfælde  

 godkendes af kommunalbestyrelsen under hensyn til lejlighedernes størrelse og  

 art.
--------------- Stk. 3.  De foreskrevne opholdsarealer skal være på  

 terræn, men kan dog tilvejebringes ovenpå et overdækket eller hævet gårdareal  

 eller på et tagareal, medmindre kommunalbestyrelsen i hvert enkelt tilfælde  

 forlanger andet.
Opholdsarealer kan med kommunalbestyrelsens tilladelse i  

 hvert enkelt tilfælde delvis tilvejebringes på større altaner.
 Stk. 4.  De foreskrevne opholdsarealer skal så vidt  

 muligt placeres således, at adgangen fra beboelsesbygningerne til  

 opholdsarealerne ikke krydser færdselsarealer for motorkøretøjer, og  

 opholdsarealerne skal på passende måde holdes adskilt fra færdselsarealerne.  

 De for beboelser foreskrevne arealer til opholds- og legepladser skal holdes  

 adskilt fra de til erhvervsbygninger, garager og lign. knyttede gårdarealer.
 Stk. 5.  Opholdsarealerne skal så vidt muligt være  

 således beliggende, at de i sommerhalvåret kan blive solbeskinnet, og kan af  

 kommunalbestyrelsen forlanges beplantet og forsynet med bænke mv. samt med  

 mulighed for læ mod regn og blæst.
Stk. 6.  Når en bebyggelse indrettes til beboelse for  

 mere end 8 familier, skal en del af opholdsarealet anlægges som legeområder  

 efter nedenstående regler om nærlegeområder og kvarterlegeområder.
I ældre  

 byområder med overvejende sluttet bebyggelse afgør kommunalbestyrelsen i  

 hvert enkelt tilfælde, om og i hvilket omfang kravene kan fraviges.
Nærlegeområder.  For hver påbegyndt 60 boligenheder anlægges et  

 nærlegeområde.
Nærlegeområdets grundareal skal udgøre mindst 20 kvadratmeter  

 pr. boligenhed, dog i alt mindst 600 kvadratmeter.
Nærlegeområdet skal  

 placeres i forbindelse med boligenhedernes indgange, og adgangen til  

 legeområdet skal gå over trafiksikkert areal.
Inden for nærlegeområdet  

 anlægges en småbørnslegeplads for hver påbegyndt 30 boligenheder.  

 Småbørnslegepladsens grundareal skal udgøre mindst 10 kvadratmeter pr.  

 boligenhed, dog i alt mindst 200 kvadratmeter.
Småbørnslegepladsen skal ligge  

 højst 50 m fra boligenhedernes indgange, og den skal så vidt muligt være  

 placeret således, at børnenes leg kan overvåges fra boligenhederne.
Kvarterlegeområder.  Når en bebyggelse indrettes til beboelse for  

 mere end 40 familier, skal der tillige anlægges et kvarterlegeområde for hver  

 påbegyndt 120 boligenheder.
Kvarterlegeområdets grundareal skal udgøre mindst  

 15 kvadratmeter pr. boligenhed, dog i alt mindst 1200 kvadratmeter.
Adgangen  

 fra boligindgange til kvarterlegeområdet må ikke krydse færdselsareal for  

 motorkøretøjer.
Området skal være således placeret, at støj fra området  

 generer boligenhederne mindst muligt.
--------------- B. 2.1.4 Adgangs- og tilkørselsarealer Stk. 1.  Fra vej til en ejendoms ubebyggede arealer og  

 til indgange i ejendommens bygninger skal der være adgang eller tilkørsel,  

 der i henseende til beliggenhed, retning, hældning, bredde og højde er  

 afpasset efter bebyggelsens art.
Adgangs- og tilkørselsarealer skal have  

 tilstrækkelig belysning.
Stk. 2.  Adgangsarealer skal være udformede således, at  

 bebyggelsen kan benyttes af personer, hvis bevægelses- og orienteringsevne er  

 nedsat.
Adgangsareal fra vej til en ejendoms ubebyggede arealer og til  

 indgange i bygninger skal være mindst 1,3 m bredt.
Niveauforskelle i  

 adgangsarealet skal udlignes med ramper, og ramper skal suppleres med trin  

 med en stigning på højst 150 mm og en grund på mindst 300 mm.
Ved trinene  

 skal der opsættes en håndliste i begge sider mindst 0,8 m over trinforkant.  

 Ved enfamiliehuse (herunder dobbelthuse, rækkehuse, kædehuse, gruppehuse og  

 lign.) skal der være mulighed for efterfølgende at opfylde foranstående krav.
