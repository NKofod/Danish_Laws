Fremsat den 9. december 2002 af  

 Jan Trøjborg (S), Frode Sørensen (S),  

 Ole Vagn Christensen (S) og Jens Peter&nbsp  

 ;Vernersen (S) Forslag til folketingsbeslutning om ajourføring af revisions-, regnskabs- og  

 selskabslovgivningen Folketinget opfordrer regeringen til at fremsætte  

 forslag til ajourføring af revisions-, regnskabs- og  

 selskabslovgivningen, så dansk erhvervslovgivning på en  

 række områder bringes op på international standard og  

 således følger nogle af de initiativer, som USA, England,  

 Tyskland, Europa-Kommissionen og OECD har taget.
 Øget åbenhed og gennemsigtighed samt styrkede  

 normer for god virksomhedsledelse kan befordre den økonomiske  

 vækst og en stabil udvikling af globaliseringen.
1. Ajourføring af revisionslovgivningen For at ajourføre revisionslovgivningen opfordres  

 regeringen til at følge hovedlinjerne i Revisorkommissionens  

 betænkning fra januar 2002, dog således:
at de konkrete habilitetsbestemmelser strammes, at der forlanges intern rotation af revisorer efter 5 års  

 forløb, at der sættes en overgrænse, hvorefter ingen  

 revisionsvirksomhed eller partner i en revisionsvirksomhed må have mere  

 end 15 pct. af sin omsætning med en enkelt kunde, at et kommende kvalitetssikringsråd får et flertal af  

 ikkerevisorer, betales af branchen og får tilstrækkelige  

 ressourcer til at sikre en hurtig og præcis sagsbehandling, og at kvalitetssikringsrådets afgørelser  

 offentliggøres i en ikkeanonymiseret form.
2. Ajourføring af årsregnskabslovgivningen For at ajourføre årsregnskabslovgivningen  

 opfordres regeringen til at øge kravene til de børsnoterede og  

 statslige aktieselskabers årsrapporter således:
at revisor skal erklære sig om kvaliteten af det interne  

 kontrol- og risikostyringssystem, at det for hvert enkelt medlem af direktion og bestyrelse oplyses:
hvilke kontante beløb de vederlægges, hvilke pensions- og aftrædelsesordninger de måtte  

 have, hvilke nærmere incitamentsprogrammer der er etableret (f.eks.  

 aktieoptioner, warrants eller andre særlige bonusordninger), samt hvilke frynsegoder der i øvrigt måtte være knyttet  

 til deres hverv, at værdien af eksisterende forpligtelser som følge af  

 aktieoptioner eller andre krav, som incitamentsprogrammerne kunne  

 udløse, bogføres som udgifter, der reducerer egenkapitalen, at det for hvert enkelt medlem af direktion og  bestyrelse  

 oplyses:
hvor stor en beholdning af selskabets aktier den  

 pågældende var i besiddelse af ved regnskabsårets udgang,  

 samt hvilke køb og salg af selskabets aktier hun eller han eller  

 deres nærmeste har foretaget og på hvilke tidspunkter i  

 regnskabsårets løb.
3. Ajourføring af selskabslovgivningen For at ajourføre aktieselskabslovgivningen  

 opfordres regeringen til at kræve:
at en aktieselskabsbestyrelse specielt skal interessere sig for  

 valget af og kommunikationen med den eksterne og den interne revision, de  

 indre kontrolmekanismer og risikostyringen, at princippet »én aktie, én  

 stemme« gennemføres for alle nye  

 aktieselskaber, og at udvidelsen af aktiekapitalen i selskaber med  

 stemmeretsdifferentiering alene kan ske, såfremt de nye aktier  

 får samme stemmeret som de aktier, hvis stemmer vejer  

 tungest.
Bemærkninger til forslaget En blandingsøkonomi som den danske har  

 ikke blot en offentlig og en privat sektor, men også en sektor, som i  

 særlig grad påkalder sig offentlig interesse.
 Den kunne kaldes det offentliges interessesektor, der  

 rummer dels de børsnoterede aktieselskaber, herunder også  

 (tidligere) statslige virksomheder, dels de finansielle selskaber og  

 institutioner.
 Denne særlige sektor løser en lang  

 række vigtige opgaver, som ikke skal løses af det offentlige  

 eller af det offentlige alene og sjældent kan løses af nogen  

 enkelt borger.
 Den offentlige interesse, som er knyttet til denne  

 særlige sektor, skyldes for det første, at dens  

 funktionsdygtighed, internationale konkurrenceevne og adfærd spiller en  

 afgørende rolle for samfundets økonomiske vækst og  

 borgernes livskvalitet, for det andet, at borgerne trygt skal kunne anbringe  

 deres opsparing i de børsnoterede selskabers aktier, gøre  

 indskud i de eksisterende pengeinstitutter samt tegne de pensions- eller  

 andre forsikringer, som de måtte have behov for.
Virksomhedernes egeninteresse og markedsmekanismerne  

 sikrer en vis selvjustits og en række normer for god  

 virksomhedsledelse, herunder en række krav om åbenhed og  

 gennemsigtighed i virksomhedernes dispositioner, men dette er dog ikke  

 tilstrækkeligt til at give offentligheden den fornødne tryghed.  

 Derfor må selvjustitsen hjælpes lidt på vej med visse krav  

 fra lovgivningsmagten.
Et sådant samspil mellem selvjustits,  

 markedsmekanismer og krav fra lovgivningen har i hele den vestlige verden  

 været med til at udvikle en aktiekultur, der har været  

 befordrende for den økonomiske vækst og bidraget til den  

 omsiggribende globalisering.
Da it-boblen punkterede og en række  

 erhvervsskandaler truede den tiltagende aktiekultur, blev det åbenbart,  

 at der måtte gøres noget mere for at øge virksomhedernes  

 selvjustits, skærpe standarder og normer for god selskabsledelse samt  

 styrke revisions-, regnskabs- og selskabslovgivningen.
Hårdest tog man  

 fat i USA, England, Tyskland, Europa-Kommissionen samt OECD, der alle bidrog  

 til udvikling af en række anbefalinger på området.
Ad. 1 Ajourføring af revisionslovgivningen Her i landet fik den forrige regering vedtaget en ny  

 årsregnskabslov, der skal følges ved aflæggelse af  

 regnskaber fra og med 2002, og den nedsatte dels en Revisorkommission, der  

 skulle forberede en ajourføring af revisionslovgivningen, dels det  

 såkaldte Nørby-udvalg, der skulle udvikle ajourførte  

 normer og standarder for god selskabsledelse.
Nu har Revisorkommissionen afgivet sin betænkning.  

 Det samme har Nørby-udvalget.
I denne forbindelse vil det være  

 på sin plads at ajourføre visse bestemmelser i regnskabs- og  

 selskabslovgivningen.
Forslagsstillerne finder det rigtigt, at  

 Revisorkommissionen i sit arbejde har taget udgangspunkt i globaliseringen og  

 lagt vægt på, at de danske bestemmelser om revision og  

 regnskabsvæsen i det store og hele kommer til at svare til, hvad  

 Europa-Kommissionen har anbefalet, og hvad der i øvrigt kommer til at  

 gælde i den vestlige verden.
Forslagsstillerne finder, at  

 Revisorkommissionens ambitionsniveau på visse punkter er for lavt, samt  

 at Danmark ikke bør være fodslæbende på  

 områder, hvor USA, England eller Tyskland er gået videre, men  

 være blandt foregangslandene.
 Forslagsstillerne kan støtte Revisorkommissionens  

 forslag om:
at de to love om henholdsvis statsautoriserede og registrerede  

 revisorers virksomhed sammenskrives til én lov, at lovens område begrænses til revisors  

 erklæringsområde, at habilitetsbestemmelserne ændres, så reglerne om  

 revisors generelle uafhængighed liberaliseres, samtidig med at der  

 indføres stramme regler om revisors konkrete uafhængighed, at ejerskabsbestemmelserne moderniseres, at der skabes hjemmel til rotation af et selskabs revisorer, samt at der oprettes et kvalitetssikringsråd, som fastsætter  

 retningslinjer for kontrollen af revisorernes arbejde.
 Forslagsstillerne finder imidlertid grund til at gå  

 videre ved bl.a.:
at stramme de konkrete habilitetsregler således, at man  

 også udelukker en revisionsvirksomhed fra at afgive erklæring,  

 såfremt den involverede at lovfæste regler om intern rotation af personer, der deltager  

 i revisionen af et børsnoteret eller statsligt aktieselskabs  

 virksomhed; anbefalingen fra EU lyder på rotation efter 7 års  

 forløb, medens man i USA forlanger rotation efter 5 år;  

 forslagsstillerne mener, at 5 år er passende, at sætte en overgrænse, hvorefter ingen  

 revisionsvirksomhed eller partner i en revisionsvirksomhed må have mere  

 end 15 pct. af sin omsætning fra såvel revisions- som andre  

 opgaver fra en enkelt kunde; den nuværende 20-pct.-regel forekommer  

 ikke tilstrækkelig, at et kommende kvalitetssikringsråd får et flertal af  

 andre end revisorer, betales af branchen og får tilstrækkelige  

 ressourcer til at sikre en hurtig og præcis sagsbehandling; den nylig  

 vedtagne Sarbanes-Oxley-lov giver også det amerikanske revisortilsyn et  

 flertal af medlemmer, som ikke er revisorer, og at et kommende kvalitetsikringsråds afgørelser  

 offentliggøres i en ikke-anonymiseret form.
Ad. 2 Ajourføring af årsregnskabsloven Forslagsstillerne ønsker samtidig en  

 ajourføring af årsregnskabslovens krav til de  

 børsnoterede og statslige aktieselskabers årsrapporter  

 således:
at revisor skal erklære sig om kvaliteten af det interne  

 kontrol- og risikostyringssystem; et lignende krav, som fremsattes i den  

 engelske Cadbury-rapport fra 1992 og gentoges i den engelske Turnbull-rapport  

 fra 1999, er imødekommet i den tyske rammelovgivning om  

 virksomhedskontrol, der trådte i kraft i 1998, at det for hvert enkelt medlem af direktion og bestyrelse oplyses,  

 med hvilke kontante beløb de vederlægges, hvilke pensions- og  

 aftrædelsesordninger de måtte have, hvilke nærmere angivne  

 incitamentsprogrammer (f.eks. aktieoptioner, warrants eller andre  

 særlige bonusordninger) samt hvilke frynsegoder der måtte  

 være knyttet til deres hverv; en sådan åbenhed og  

 gennemsigtighed, der er helt naturlig i den offentlige sektor, burde  

 også være det i den særlige offentlige interessesektor, at værdien af de eksisterende forpligtelser som følge af  

 aktieoptioner eller andre krav, som incitamentsprogrammerne kunne  

 udløse, bogføres som udgifter, der reducerer egenkapitalen;  

 noget lignende forlanges nu for de børsnoterede selskaber i USA, at det for hvert enkelt medlem af direktion og bestyrelse oplyses,  

 hvor stor en beholdning af selskabets aktier, den pågældende var  

 i besiddelse af ved regnskabsårets udgang, samt hvilke køb og  

 salg af selskabets aktier, hun eller han eller deres nærmeste har  

 foretaget på hvilke tidspunkter i regnskabsårets  

 løb.
Ad. 3 Ajourføring af selskabslovgivningen Forslagsstillerne ønsker endvidere en  

 ajourføring af aktieselskabsloven således:
at bestyrelserne specielt skal interessere sig for valg af og  

 kommunikation med den eksterne og interne revision, selskabernes  

 kontrolmekanismer og deres risikostyring; dertil har man siden 1977 forlangt,  

 at bestyrelserne nedsætter særlige revisionskomiteer i selskaber,  

 hvis aktier noteres på børsen i New York; dette hænger til  

 en vis grad sammen med, at man i den angelsaksiske verdens aktieselskaber  

 typisk har en bestyrelse bestående af såvel direktionsmedlemmer  

 (Executive Members) og andre bestyrelsesmedlemmer (Non-Executive Members); i  

 danske aktieselskaber, hvor man typisk har en klar adskillelse af direktion  

 og bestyrelse, må det være tilstrækkeligt at kræve,  

 at et aktieselskabs bestyrelse specielt skal interessere sig for valg af og  

 kommunikation med den eksterne og interne revision, selskabets  

 kontrolmekanismer og dets risikostyring, at princippet om at udvidelsen af aktiekapitalen i selskaber med  

 stemmeretsdifferentiering alene kan ske, såfremt de nye aktier  

 får samme stemmeret som de aktier, hvis stemmer vejer  

 tungest.
Skriftlig fremsættelse Jan Trøjborg Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ajourføring  

 af revisions-, regnskabs- og selskabslovgivningen.
(Beslutningsforslag nr.
B 51).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
