Arbejdsformidlingskontorerne De statsanerkendte arbejdsløshedskasser Efter anmodning fra arbejdsministeriet skal man herved indskærpe  

 arbejdsløshedskasser, at enhver, der opfylder betingelserne i  

 arbejdsløshedsloven for optagelse som medlem af en arbejdsløshedskasse, har  

 krav på at blive optaget i denne, således at optagelsen ikke kan betinges af,  

 at vedkommende samtidig indmelder sig i en faglig organisation.
 Til orientering vedlægges kopi af folketingestidende 11. oktober 1978,  

 spalte 439-441 (spørgsmål til ministrene).
 P.D.V.
Else Basse kontorchef /Inger Lauritsen fm.
 Bolvig (R V):
»Vil ministeren drage omsorg for, at enhver hurtigt og uden  

 vanskelighed kan blive medlem af en arbejdsløshedskasse uden samtidig  

 nødvendigvis at være medlem af en fagforening?» (Spm. nr. 36).
 Skriftlig begrundelse.
 Ifølge dagbladet Jyllands-Posten har en århusiansk elektriker gennem mere  

 end et år forgæves forsøgt at blive optaget som medlem af El-forbundets  

 A-kasse.
 Efter det oplyste er der tale om en bevidst chikane fra forbundets side,  

 der trods henvendelse fra arbejdsdirektoratet stadig ikke er villig til  

 øjeblikkeligt at optage den ansøgende elektriker.
 Denne påføres herigennem betydelige udgifter.
 Arbejdsministeren (Auken):
 Det er rigtigt, som forudsat i spørgsmålet, at enhver, som opfylder  

 betingelserne i arbejdsløshedsloven for optagelse i en anerkendt  

 arbejdsløshedskasse, har krav på at blive optaget, uden at det kan forlanges,  

 at vedkommende samtidig skal være medlem af den pågældende faglige  

 organisation, som A-kassen er tilknyttet.
Når det i enkelte tilfælde er sket, at arbejdsløshedskasseafdelinger  

 uanset disse klare regler har gjort optagelse i kassen betinget af samtidigt  

 medlemsskab af den faglige organisation, må man gå ud fra, at der har været  

 tale om misforståelser.
Arbejdsministeriet har været ude for enkelte sager af  

 den slags, og vi har svaret - det gælder ikke alene mig selv, men også mine  

 forgængere - så det ikke kunne misforstås, at der ikke kan stilles krav om  

 optagelse i den faglige organisation som betingelse for at blive medlem af en  

 arbejdsløshedskasse.
Efter min opfattelse er der ikke tale om noget stort problem.
Man må  

 huske, at der er næsten 1 1/2 mill. medlemmer af de anerkendte  

 arbejdsløshedskasser, og det er klart, at det i et system, der omfatter så  

 mange mennesker, og som administreres af frivillige organisationer, ikke kan  

 undgås, at der sker enkelte fejl.
Det sker der jo også, hvor det er  

 offentlige, der administrerer sådanne ordninger, der omfatter mange  

 mennesker.
Imidlertid vil jeg, uanset at problemet efter min opfattelse ikke er  

 særlig stort, på baggrund af det stillede spørgsmål og på baggrund af den  

 offentlige interesse, der har været omkring denne situation, anmode og har  

 jeg anmodet arbejdsdirektoratet om over for arbejdsløshedskasserne at  

 indskærpe reglerne.
Det vil sige, at enhver, der opfylder betingelserne i  

 arbejdsløshedsloven for optagelse i en arbejdsløshedskasse, har krav på at  

 blive optaget i denne, således at optagelsen ikke kan betinges af, at  

 vedkommende samtidig indmelder sig i den pågældende faglige organisation.
 Bolvig (R V):
 Jeg takker arbejdsministeren for det positive og imødekommende svar.
 Når man skal vente på optagelse i en A-kasse i 1 1/2-2 år trods talrige  

 personlige og telefoniske henvendelser, trods anbefalede breve og trods  

 skriftlig opbakning fra arbejdsdirektoratet, er der selvfølgelig tale om  

 enten en utrolig uvidenhed i visse fagforbund eller, kunne man frygte, helt  

 bevidste forsøg på at tvinge en ansøger ind i en fagforening.
 Jeg er glad for arbejdsministerens svar, for jeg har vel lov til at  

 konkludere, at vi er enige om, at det er arbejdsministerens ansvar, at der  

 ikke øves pression, at vores arbejdsmarkedslove er kendte og følges af alle.  

 Derfor vil jeg gerne takke arbejdsministeren, men også udtrykke forundring  

 over, at det ifølge dagbladet Jyllands-Posten skulle tage den omtalte person  

 et halvt år at få svar fra arbejdsdirektoratet.
 Arbejdsministeren (Auken):
Jeg vil gerne sige, at jeg beklager det, hvis det er rigtigt, at det har  

 taget så lang tid 441 ------------------ for den pågældende, som har været omtalt i Jyllands-Posten, at blive  

 medlem af sit fags arbejdsløshedskasse.
Det skal jeg være den første til at  

 beklage.
Samtidig vil jeg gerne understrege, at i og med at det er frivillige  

 organisationer, der her drejer sig om, så har de pågældende organisationer  

 selvfølgelig en legal ret til at agitere over for deres fags ansatte for at  

 få dem til at melde sig ind i deres faglige organisation.
De kan blot ikke  

 bruge det argument, at det er en forudsætning for at komme i  

 arbejdsløshedskasse, at man også skal være medlem af den faglige  

 organisation, og det er selvfølgelig det, jeg vil indskærpe.
Jeg vil også  

 indskærpe, at disse sager skal behandles så hurtigt, som det nu engang kan  

 ske ud fra den store arbejdsbyrde, der er pålagt arbejdsløshedskasserne i en  

 arbejdsløshedssituation.
 Hermed sluttede spørgsmålet.
