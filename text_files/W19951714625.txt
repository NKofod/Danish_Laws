Spaltning - Spaltning Reference : FUL § 15 a, ABL § 11, LV 1994 S.D.2 Ligningsrådet gav uden særlige vilkår tilladelse til  

 skattefri spaltning i henhold til fusionsskattelovens § 15 a i forbindelse  

 med en eneaktionærs forestående pensionering.
Et selskab  

 ønskedes spaltet i to nye selskaber, hvorefter det ene selskab  

 umiddelbart efter ønskedes overdraget til eneaktionærens  

 søn under anvendelse af reglerne om skattemæssig succession ved  

 familieoverdragelse.
En detailhandelsvirksomhed H anmodede om tilladelse til skattefri  

 spaltning efter fusionsskattelovens § 15 a til to endnu ikke stiftede  

 selskaber.
H's aktivitet har primært været detailhandel med  

 tøj.
H ejer en stor ejendom, hvorfra detailhandlen drives.
Der er  

 også boliglejemål i ejendommen.
Af sagen fremgik det, at den 60 årige eneaktionær E i  

 selskabet H i 1993 indledte generationsskifte af tøjbutikken, der er  

 en del af selskabet H, til sin søn S, idet H afstod 50 pct. af  

 tøjbutikken til S.
Tøjbutikken drives således nu i  

 interessentskabsform mellem S og H.
Ejendommens drift foregår i sin  

 helhed i et aktieselskab, dog således at interessentskabet er en meget  

 betydende lejer i aktieselskabets udlejningsejendom.
Sideløbende med  

 at sønnen blev optaget som kompagnon i tøjbutikken, er  

 aktiviteterne blevet udvidet med en særskilt afdeling, som også  

 drives i interessentskabsform.
I forbindelse med E's forestående pensionering, ønskes  

 generationsskiftet nu fuldført.
H ønskes derfor udspaltet i  

 følgende to nye selskaber:
1.	Et selskab der afgrænses af den nuværende  

 interessentskabs deltagelse dvs.
H's ideelle andel af aktiver og passiver i  

 tøjbutikken, Tøjselskabet.
 2.	Et selskab hvis aktivitet skal bestå i udlejningsejendommen,  

 Ejendomsselskabet.
 E vederlægges udelukkende i form af aktier i de nye selskaber.
Tøjselskabet ønskedes, umiddelbart efter spaltningen,  

 overdraget til S under anvendelse af reglerne om skattemæssig  

 succession ved familieoverdragelser.
Berigtigelse af overdragelsessummen  

 ville til dels ske ved gave.
Udover generationsskiftet havde spaltningen til  

 formål at muliggøre udbetaling af H's indestående i en  

 indkøbsforening I.
H's indestående udgjorde ca. kr. 500.000.  

 Indeståendet var ifølge vedtægterne for I bundet uden  

 forrentning, sålænge E indirekte og gennem H var involveret i  

 tøjbutikken.
 Told- og Skattestyrelsen fandt hverken grundlag for at sætte  

 vilkår for, til hvilket selskab indeståendet i I skulle  

 udspaltes, eller for at fastsætte et ejertidsvilkår.
 Ligningsrådet tiltrådte Told- og Skattestyrelsens  

 indstilling.
