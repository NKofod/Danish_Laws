Bekendtgørelse om regulering af beløb i henhold til dødsboskifteloven I medfør af § 21, stk. 2, i lov om skifte af dødsboer, jf. lovbekendtgørelse nr. 1807 af 3. september 2021, fastsættes:
§ 1. Efter § 21, stk. 1, i lov om skifte af dødsboer reguleres det beløb, der er nævnt i lovens § 18, stk. 1, hvert år pr. 1. januar med 2,0 pct. tillagt eller fratrukket tilpasningsprocenten for det pågældende finansår, jf. lov om en satsreguleringsprocent.
Det regulerede beløb afrundes opad til det nærmeste hele kronebeløb, der kan deles med 1.000. Reguleringen sker på grundlag af den på reguleringstidspunktet gældende beløbsgrænse før afrunding.
 Stk. 2. Tilpasningsprocenten for finansåret 2022 udgør -0,8, jf. § 2 i bekendtgørelse nr. 1713 af 20. august 2021 om satsreguleringsprocenten, tilpasningsprocenten og satstilpasningsprocenten for finansåret 2022.
 § 2. Med virkning for dødsfald, der indtræder i perioden 1. januar 2022  31. december 2022, udgør beløbet i § 18, stk. 1, 47.000 kr.
 § 3. Bekendtgørelsen træder i kraft den 1. januar 2022.
