 Den aktuelle tvangsindlæggelse skete på  

 behandlingsindikation, og patienten blev efterfølgende  

 tvangstilbageholdt.
Under indlæggelsen var patienten vred, præget af dårlig  

 følelsesmæssig kontakt, anspændt og på vagt.
Hun  

 nægtede at lade sig undersøge, havde ingen sygdomserkendelse, og  

 hendes adfærd under indlæggelsen var præget af, at hun  

 havde levet meget isoleret i mange år.
Hun virkede hallucineret og  

 ønskede kun kontakt på meget konkrete præmisser.
Hun  

 afviste oftest at besvare eventuelt stillede spørgsmål.
 Efter 2 døgns indlæggelse blev det besluttet at  

 iværksætte tvangsbehandling med Cisordinol mikstur 10 mg dagligt,  

 stigende til 20 mg dagligt, alternativt 10 mg Cisordinol som injektion.  

 Patienten klagede over beslutningen om tvangsbehandling, og klagen blev  

 tillagt opsættende virkning.
 Det lokale Psykiatriske Patientklagenævn godkendte beslutningen om  

 tvangsmedicinering af patienten, som derefter ankede afgørelsen til  

 Sundhedsvæsenets Patientklagenævn.
Betænkningstid på 2  

 døgn Sundhedsvæsenets Patientklagenævn fandt, at  

 patienten var sindssyg, og at det ville være uforsvarligt ikke at  

 tvangsbehandle hende, da udsigten til hendes helbredelse eller en betydelig  

 og afgørende bedring af hendes tilstand ellers ville blive  

 væsentlig forringet.
Sundhedsvæsenets Patientklagenævn fandt  

 imidlertid, at tvangsbehandlingen ikke opfyldte kravet om mindst indgribende  

 foranstaltninger, da man fra afdelingens side ikke i tilstrækkeligt  

 omfang havde forsøgt at motivere patienten til frivillig behandling  

 med antipsykotisk medicin, før beslutningen om tvangsmedicinering blev  

 taget.
Nævnet lagde herved vægt på, at patienten ikke var  

 kendt i afdelingen, da det var 10 år siden, hun sidst havde været  

 indlagt, og at beslutningen om tvangsmedicinering blev truffet 2 døgn  

 efter hendes indlæggelse.
 Sundhedsvæsenets Patientklagenævn lagde  

 endvidere vægt på, at patienten under indlæggelsen ikke  

 havde fremstået som væsentlig forpint, ligesom der efter det  

 oplyste ikke havde været nærliggende fare for en akut og  

 væsentlig forringelse af hendes tilstand.
 Betingelserne for tvangsbehandling var således ikke  

 opfyldt på det tidspunkt, hvor beslutningen om tvangsmedicinering blev  

 truffet, og Sundhedsvæsenets Patientklagenævn ændrede  

 på denne baggrund den afgørelse, der var truffet af Det lokale  

 Psykiatriske Patientklagenævn.
