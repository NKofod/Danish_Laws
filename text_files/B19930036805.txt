 I medfør af § 73 b, stk. 12, i lov om boligbyggeri, jf. lovbekendtgørelse  

 nr. 135 af 25. februar 1992 som ændret ved § 3 i lov nr. 380 af 20. maj 1992,  

 lov nr. 1047 af 23. december 1992 og lov nr. 181 af 14. april 1993,  

 fastsættes:
Tilsagn om støtte § 1.  Til ungdomsboliger, integreret i almennyttige  

 boligafdelinger, organiseret som selvstændige almennyttige afdelinger, som  

 selvejende institutioner med tilsagn før den 1. juli 1986 og særligt  

 godkendte ungdomsboliger kan der efter § 73 b i lov om boligbyggeri ydes  

 støtte til:
 Stk. 2.  Støtte kan ydes i det omfang udgifterne ikke  

 dækkes ved erstatninger, gennem forsikringer eller ved, at der ydes støtte  

 efter § 36, stk. 2-5, i lov om boligbyggeri.
Stk. 3.  Kommunalbestyrelsen påser, at der ikke ydes  

 støtte til vedligeholdelsesarbejder, fornyelses- og forbedringsarbejder,  

 hvortil der er henlagt udisponerede midler eller arbejder, som vedrører  

 bygninger, der ikke er omfattet af det oprindelige tilsagn om støtte eller  

 den særlige godkendelse.
Der kan ikke ydes støtte til udbedring mv. af  

 udenomsarealerne, herunder eforboliger.
 § 2.  Til de i § 1 anførte arbejder kan  

 kommunalbestyrelsen på statens vegne give tilsagn om støtte.
Stk. 2.  Der kan kun gives tilsagn om støtte inden for  

 den samlede beløbsmæssige tilsagnsramme, som Bygge- og Boligstyrelsen har  

 udmeldt til kommunen for det pågældende finansår.
Tilsagnsrammen kan udvides  

 efter ansøgning.
Ansøgning om udvidelse af tilsagnsrammen kan imødekommes i  

 det omfang, der er bevillingsmæssig mulighed herfor.
Det fremgår af  

 meddelelsen om tildeling af tilsagnsrammen, hvornår denne skal være udnyttet  

 af kommunalbestyrelsen.
Den udmeldte tilsagnsramme er først udnyttet med  

 bindende virkning for staten, når kommunalbestyrelsen har givet et bindende  

 tilsagn på de vilkår, som er anført i § 6 og samtidig har orienteret Bygge-  

 og Boligstyrelsen herom.
 Stk. 3.  Til dækning af statens administrationsudgifter  

 opkræves et gebyr på 4 1/2 promille af den endeligt godkendte anskaffelsessum  

 i henhold til § 11, eksklusiv gebyr.
 Stk. 4.  Kommunalbestyrelsen kan i ganske særlige, helt  

 ekstraordinære tilfælde yde et kommunalt lån til opretning af økonomien i  

 ungdomsboliginstitutionen, når der gives tilsagn efter stk. 1.  

 Kommunalbestyrelsen fastsætter ud fra en konkret vurdering i den enkelte sag  

 vilkårene for lån i medfør af § 73 b, stk. 10, i lov om boligbyggeri.
Støtteansøgningen § 3.  Kommunalbestyrelsen meddeler bygherren tilsagn  

 om støtte efter § 1 på de vilkår, som fremgår af kap. 2 og 3.
 Stk. 2.  Kommunalbestyrelsen påser, at støtteansøgningen  

 fremsendes på et skema jf. bilag 1, (skema 73 b, tilsagn, påbegyndelse og  

 afslutning), som er udarbejdet af Bygge- og Boligstyrelsen, eller som  

 indeholder oplysninger svarende til det af Bygge- og Boligstyrelsen  

 udarbejdede skema.
 Stk. 3.  Kommunalbestyrelsen kan af bygningsejeren kræve  

 det til behandlingen af ansøgningen nødvendige materiale.
§ 4.  I den opgjorte anskaffelsessum for de arbejder,  

 der skal gennemføres, indgår samtlige udgifter, herunder omkostninger ved  

 gennemførelsen af støttesagen mv.
Alle udgifter opgøres inklusiv moms.
Stk. 2.  Byggelånsrenter kan maksimalt medtages med  

 faktisk dokumenterede udgifter.
Byggelånsrenterne bør som udgangspunkt ikke  

 overstige forrentning af anskaffelsessummen i halvdelen af byggetiden til en  

 rente (inklusiv løbende provision), som et byggelån af den pågældende  

 størrelse normalt vil kunne optages til i et pengeinstitut.
Stk. 3.  I den opgjorte anskaffelsessum indgår et beløb  

 på 0,5 pct. af den ved påbegyndelsen godkendte anskaffelsessum til dækning af  

 et 5 års eftersyn.
Beløbet skal senest ved afleveringstidspunktet for  

 arbejderne anbringes på en spærret konto i et pengeinstitut.
Påløbende renter  

 tilskrives kontoens indestående.
Eftersynet foretages af en  

 bygningssagkyndig, der har erfaring i bygningseftersyn og  

 bygningsprojektering.
Den bygningssagkyndige er overfor bygherren ansvarlig  

 efter dansk rets almindelige erstatningsregler for fejl og forsømmelser ved  

 opgavens løsning.
Den bygningssagkyndige må ikke have eller have haft med  

 byggeriets gennemførelse eller drift at gøre som ejer, rådgiver, entreprenør,  

 leverandør, tilsynsmyndighed eller bygningsforvalter.
Ansvaret ophører 5 år  

 efter afgivelsen af eftersynsrapporten.
Vilkår for ansøgning og tilsagn § 5.  Kommunalbestyrelsen tager stilling til om  

 betingelserne for at yde støtte er opfyldte, og påser, at:
 Stk. 2.  Kommunalbestyrelsen kan i helt særlige tilfælde  

 godkende, at de anvendte teknikere er de samme, som har medvirket ved  

 byggeriets opførelse.
 Stk. 3.  Tilsagnet kan omfatte udgifter til allerede  

 iværksatte arbejder, der ikke har kunnet udsættes af sikkerhedsmæssige  

 grunde, eller som har været nødvendige som led i undersøgelsen af de  

 byggetekniske forhold, under forudsætning af at kommunalbestyrelsen er  

 orienteret om arbejdernes iværksættelse.
 Stk. 4.  Kommunalbestyrelsen kan, når gennemførelse af  

 nødvendige arbejder ikke kan udsættes af sikkerhedsmæssige grunde, godkende,  

 at arbejderne påbegyndes, før der forligger et tilsagn.
 § 6.  Kommunalbestyrelsens tilsagn efter § 2 gives på  

 vilkår, at følgende bestemmelser overholdes:
Byggestyrelsens cirkulære af 25. juni 1986 om ansvarsforhold ved  

 byggearbejder, Byggestyrelsens cirkulære af 12. november 1986 om kvalitetssikring af  

 byggearbejder, Byggestyrelsens cirkulære af 6. januar 1987 om brug af beton, Byggestyrelsens cirkulære af 14. april 1989 om udbud af bygge- og  

 anlægsarbejder, Bygge- og Boligstyrelsens cirkulæreskrivelse af 28. februar 1990 om  

 anvendelse af reglerne i »Almindelige bestemmelser for teknisk  

 rådgivning og bistand« (ABR89) på aftaler om arkitekt- og  

 ingeniørydelser, Bygge- og Boligstyrelsens cirkulære af 5. september 1990 om kommunalt  

 tilsyn med udbud af byggearbejder i offentligt støttet byggeri, bortset fra §  

 5, stk. 3 og 4, og Bygge- og Boligstyrelsens cirkulære af 10. oktober 1991 om pris og tid på  

 bygge- og anlægsarbejder Stk. 2.  Byggearbejderne skal påbegyndes senest 9  

 måneder fra kommunalbestyrelsens tilsagn.
 Stk. 3.  Kommunalbestyrelsen kan i ganske særlige  

 tilfælde godkende fravigelser fra den i stk. 2 nævnte frist.
Stk. 4.  Det er en betingelse for udbetaling af  

 offentlig støtte, at kommunalbestyrelsen samtidig med meddelelse af et  

 tilsagn orienterer Bygge- og Boligstyrelsen herom ved fremsendelse af det i §  

 3 omtalte skema, eller oplysninger svarende hertil.
Er tilsagnsmodtageren et  

 almennyttigt boligselskab orienteres tillige Boligselskabernes  

 Landsbyggefond.
Særlige regler om underhåndsbud § 7.  Byggearbejderne skal i henhold til  

 Byggestyrelsens cirkulære nr. 50 af 14. april 1989 om udbud af bygge- og  

 anlægsarbejder udbydes i konkurrence, jf. § 6, stk. 1, nr. 2. Dog kan det i  

 ganske særlige tilfælde accepteres, at der indhentes underhåndsbud, jf. stk.  

 2 - 5. Antagelse af underhåndsbud godkendes af kommunalbestyrelsen.
Det er en  

 betingelse for godkendelsen, at de arbejder, der ikke omfattes af  

 underhåndsbudet, udbydes i konkurrence. 60 pct. af arbejderne skal altid  

 udbydes i konkurrence, jf. dog stk. 2 og 5.
Stk. 2.  Underhåndsbud kan accepteres, når et  

 byggearbejde fortsættes på en tilgrænsende byggeplads, uden at den  

 oprindelige byggeplads har været forladt af den pågældende entreprenør.
Det  

 er dog en forudsætning, at den udførende entreprenør har særlige  

 forudsætninger for at videreføre arbejdet på den billigste måde under hensyn  

 til opnåelse af den ønskede kvalitet.
I dette tilfælde kan regler om, at 60  

 pct. af byggearbejderne skal udbydes i konkurrence, fraviges.
Stk. 3.  Underhåndsbud kan accepteres, når der helt  

 eller delvist indgår elementer af forsøg eller produktudvikling i betydeligt  

 omfang i byggeriet.
De arbejder, som ikke omfattes af forsøget eller  

 produktudviklingen, skal alle udbydes i konkurrence.
 Stk. 4.  Underhåndsbud kan accepteres i større  

 byggesager, hvor entreprenøren påtager sig ganske særlige opgaver i  

 forbindelse med planlægningen og gennemførelsen af byggeriet.
 Stk. 5.  Underhåndsbud kan endvidere accepteres ved  

 udførelse af nødvendige arbejder, der af sikkerhedsmæssige grunde ikke kan  

 udsættes.
Byggeriets igangsætning og gennemførelse § 8.  Kommunalbestyrelsen godkender, på grundlag af  

 bygherrens fremsendelse af det i § 3 omtalte skema, anskaffelsessummen ved  

 byggeriets påbegyndelse.
Kommunalbestyrelsen fremsender det i § 3, omtalte  

 skema, eller oplysninger svarende hertil, til Bygge- og Boligstyrelsen,  

 Kongeriget Danmarks Hypotekbank og Finansforvaltning, det långivende  

 realkreditinstitut og for ungdomsboliger tilhørende et almennyttigt  

 boligselskab, tillige til Boligselskabernes Landsbyggefond.
 Stk. 2.  Kommunalbestyrelsen kan ikke godkende  

 overskridelser af den anskaffelsessum, som fremgår af tilsagnet, medmindre  

 Bygge- og Boligstyrelsen på grundlag af kommunalbestyrelsens ansøgning herom  

 har godkendt en udvidelse af den beløbsmæssige tilsagnsramme.
Stk. 3.  Har Bygge- og Boligstyrelsen bevillingsmæssig  

 mulighed herfor, kan der godkendes forhøjelser.
En sådan godkendelse  

 forudsætter, at kommunalbestyrelsen, ligesom ved tilsagnet påtager sig den  

 støtte, som fremgår af § 2. En forhøjelse betragtes som et nyt tilsagn, som  

 skal fremsendes af kommunalbestyrelsen på det i § 3 anførte skema.
Stk. 4.  Udgør overskridelsen mere end 15 pct. af den  

 anskaffelsessum, som det beboerdemokratiske organ har godkendt efter § 9 i  

 bekendtgørelsen om organisation af ungdomsboliger, der er opført med  

 offentlig støtte eller § 15 i lov om boligbyggeri, skal sagen påny forelægges  

 beboerne.
Kommunalbestyrelsen kan først fremsende ansøgning om forhøjelse af  

 den beløbsmæssige tilsagnsramme til Bygge- og Boligstyrelsen med sin  

 anbefaling, når de beboerdemokratiske organers tilslutning foreligger.  

 Kommunalbestyrelsen træffer den endelige administrative afgørelse ved  

 tvistigheder mellem institutionens bestyrelsen og det beboerdemokratiske  

 organ om overskridelsen.
 § 9.  Under byggeriets gennemførelse fører  

 kommunalbestyrelsen tilsyn med, at vilkårene for den tilsagte støtte  

 overholdes.
 § 10.  Kommunalbestyrelsen kan under byggeriets  

 gennemførelse kun give tilladelse til ændringer i projektet eller kræve  

 ændringer i projektet, hvor ganske særlige forhold måtte foreligge.
Stk. 2.  Medfører godkendte ændringer eller kommunale  

 krav til projektet øgede udgifter, må Bygge- og Boligstyrelsen ansøges om en  

 udvidelse af den beløbsmæssige tilsagnsramme.
Der kan kun godkendes  

 udvidelser af tilsagnsrammen, når der er bevillingsmæssige muligheder herfor.
Byggeriets afslutning § 11.  Kommunalbestyrelsen godkender efter ansøgning  

 fremsendt på det i § 3 anførte skema en endelig anskaffelsessum på grundlag  

 af et byggeregnskab.
Byggeregnskabet fremsendes umiddelbart efter arbejdernes  

 aflevering, dog senest 6 måneder herefter.
Kommunalbestyrelsen kan i ganske  

 særlige tilfælde godkende, at fristen forlænges.
 Stk. 2.  Byggeregnskabet revideres af en registreret  

 eller statsautoriseret revisor.
 Stk. 3.  Der kan ikke godkendes højere beløb end de  

 faktisk afholdte udgifter med fradrag af eventuelle indtægter, og der kan kun  

 i ekstraordinære situationer godkendes overskridelser af den anskaffelsessum,  

 der er godkendt ved påbegyndelsen eller efter § 10. Der kan kun godkendes  

 overskridelser, hvor overskridelsen på ingen måde kan tilregnes  

 administratorer, rådgivere eller andre, som bygherren har aftale med om  

 bistand til gennemførelsen af renoveringen.
Stk. 4.  Forekommer der overskridelser, kan  

 kommunalbestyrelsen ansøge Bygge- og Boligstyrelsen om en udvidelse af den  

 beløbsmæssige tilsagnsramme.
Der kan kun godkendes udvidelse af  

 bevillingsrammen, når der er bevillingsmæssig mulighed herfor.
 Stk. 5.  Kommunalbestyrelsen orienterer Bygge- og  

 Boligstyrelsen, Kongeriget Danmarks Hypotekbank og Finansforvaltning, og for  

 ungdomsboliger tilhørende et almennyttigt boligselskab, tillige  

 Boligselskabernes Landsbyggefond om godkendelsen ved fremsendelse af det i §  

 3, omtalte skema eller oplysninger svarende hertil.
Udbetaling af realkreditlån og  

 ydelsesstøtte § 12.  Indestående statslån og kommunale lån rykker  

 for optagelse af lån, der ydes efter § 73 b og for lån efter § 31, stk. 4, i  

 realkreditloven.
 Stk. 2.  Kommunale lån efter § 2, stk. 4, til dækning af  

 underskud har oprykkende panteret efter indekslånet.
 Stk. 3.  Kommunalbestyrelsen godkender, at ejendommen  

 pantsættes ved optagelse af lån efter stk. 1.
 § 13.  Realkreditlån i form af indekslån, hvortil der  

 ydes offentlig støtte, kan ikke hjemtages som forhåndslån.
Stk. 2.  Optages et større realkreditlån, end den  

 endelige godkendte anskaffelsessum giver mulighed for, skal lånet nedbringes.  

 Indfrielse af den regulerede obligationsrestgæld sker ved opkøb af  

 indeksobligationer til dagskurs.
Udgør det for meget optagne realkreditlån  

 ikke mere end 1 pct. af anskaffelsessummen eller maksimalt 50.000 kr., skal  

 der dog ikke ske indfrielse.
Merudgiften til denne belåning afholdes af  

 beboerne, uden at der udbetales støtte til denne del af indekslånet.
§ 14.  Realkreditlån hjemtages og udbetales, når  

 byggearbejderne er færdige.
Den endelige finansiering af byggeriet sker  

 samtidig med kommunalbestyrelsens godkendelse af byggeregnskabet for  

 byggeriet.
 Stk. 2.  Udbetalingen af realkreditlån kan ske etapevis,  

 når hver enkelt etape er færdig og udgør en selvstændig funktionsdygtig  

 enhed.
Stk. 3.  Udbetaling af ydelsesstøtte sker i takt med  

 hjemtagelsen af realkreditlånet.
Ydelsesstøtten udbetales bagud i tilknytning  

 til de i pantebrevene fastsatte terminer.
Klagebestemmelser § 15.  Kommunalbestyrelsens afgørelse efter denne  

 bekendtgørelse kan ikke indbringes for anden administrativ myndighed.
Ikrafttrædelse § 16.  Bekendtgørelsen træder i kraft den 19. juni  

 1993. § 4, stk. 3, 4 - 7 pkt., har virkning for tilsagn med støtte efter § 73  

 b i lov om boligbyggeri, givet efter den 1. januar 1987.
Stk. 2.  Kommunalbestyrelsen træffer afgørelse  

 vedrørende byggeri, hvortil Bygge- ogBoligstyrelsen har givet tilsagn inden  

 den 19. juni 1993. Afgørelsen træffes på grundlag af de på  

 tilsagnstidspunktet gældende regler.
Der kan dog kun godkendes overskridelser  

 af de tilsagnsbeløb, som er godkendt af Bygge- og Boligstyrelsen, hvis der er  

 udmeldt beløbsmæssig tilsagnsramme hertil.
Stk. 3.  Kommunalbestyrelsen indsender de hidtil  

 fremsendte oplysninger om godkendelse af anskaffelsessummen ved byggeriets  

 påbegyndelse og afslutning.
Kommunalbestyrelsen orienterer skriftligt Bygge-  

 og Boligstyrelsen, Kongeriget Danmarks Hypotekbank og Finansforvaltning og  

 for almennyttigt byggeri tillige Boligselskabernes Landsbyggefond om, at de  

 godkendte anskaffelsessummer reduceres i forhold til de tilsagnsskrivelser,  

 som Bygge- og Boligstyrelsen har afsendt.
Bygge- og Boligstyrelsen, den 11. juni  

 1993 H.E.
Rasmussen / Birthe Lehmann Bilag 1 Ansøgningsskema Bilag 2 Udfyldelse af skema § 73 b tilsagn, påbegyndelse og afslutning 1. Indledning.
 Skemaet indeholder de oplysninger, der er en forudsætning for, at  

 kommunalbestyrelsen kan give tilsagn, og som Bygge- og Boligstyrelsen skal  

 have for at der kan udbetales offentlig støtte efter § 73 b i lov om  

 boligbyggeri.
 Felterne i skemaet udfyldes af bygherren, bortset fra pkt. 7, som udfyldes  

 af kommunalbestyrelsen.
 Skemaet er opbygget således, at de grundlæggende oplysninger ikke  

 forudsættes at blive ændret under byggesagens forløb.
 Ud over de oplysninger, som kommunalbestyrelsen i henhold til  

 renoveringsbekendtgørelsen skal modtage, kan kommunalbestyrelsen som hidtil  

 kræve andet materiale til brug for behandling af støttesagen, herunder  

 yderligere undersøgelser omkring udførelsen af renoveringsarbejderne,  

 reviderede budgetter mv.
 2. Udfyldelse med henblik på tilsagn.
Til kommunalbestyrelsens behandling fremsendes en støtteansøgning i form  

 af et udfyldt skema 73 b.
Det fremgår nærmere nedenfor, hvilke felter, der på  

 dette tidspunkt skal være udfyldte.
 Kommunalbestyrelsens tilsagn bliver, hvis ansøgningen opfylder alle  

 støttebetingelserne, givet på de vilkår, som følger af §§ 5 og 6 i  

 renoveringsbe-kendtgørelsen.
 3. Godkendelse af anskaffelsessum ved påbegyndelsen af  

 byggearbejderne.
Efter § 8 i renoveringsbekendtgørelsen godkender kommunalbestyrelsen  

 anskaffelsessummen ved påbegyndelsen af byggearbejderne.
Der kan ikke  

 godkendes overskridelser af den ved tilsagnet godkendte anskaffelsessum.
Er  

 der opstået overskridelse mellem tilsagn og påbegyndelse, skal Bygge- og  

 Boligstyrelsen ansøges om en udvidelse af tilsagnsrammen.
Ansøgningen kan  

 foretages ved en fremsendelse af et nyt skema 73 b.
 Når kommunalbestyrelsen ikke uden udvidelse af tilsagnsrammen kan godkende  

 overskridelser af den anskaffelsessum, som er godkendt ved tilsagn, skyldes  

 det, at tilsagnets anskaffelsessum modregnes i det antal værelsesenheder, som  

 boligbyggerilovens ungdomsboligkvote for det pågældende finansår indeholder.
 4. Godkendelse af anskaffelsessum på grundlag af  

 byggeregnskab.
Ligesom ved påbegyndelsen kan kommunalbestyrelsen ikke godkende  

 overskridelser af den ved tilsagnet, godkendte anskaffelsessum.
Er der  

 opstået overskridelse mellem tilsagn og påbegyndelse, skal Bygge- og  

 Boligstyrelsen ansøges om en udvidelse af tilsagnsrammen.
Ansøgningen kan  

 foretages ved en fremsendelse af et nyt skema 73 b.
 5. Støtteproceduren.
Skemaet er opbygget således, at de oplysninger i de felter, der danner  

 grundlag for tilsagn ikke senere skal udfyldes påny.
Hvis der ikke er  

 ændringer, kan de felter, der skal udfyldes ved påbegyndelse, påføres en kopi  

 af det skema, som er godkendt i forbindelse med tilsagnet.
Kommunalbestyrelsen meddeler bygherren et tilsagn på de vilkår, som er  

 beskrevet i kap. 2 og 3 i renoveringsbekendtgørelsen.
Det er ikke  

 tilstrækkeligt, at kommunalbestyrelsen blot underskriver skemaet og  

 fremsender dette til bygherren.
 Ved byggeriets påbegyndelse skal kommunalbestyrelsen ligeledes skriftlig  

 meddele bygherren, hvilken anskaffelsessum, der er godkendt, samt oplyse,  

 hvornår byggeregnskabet skal indsendes.
 Det samme gælder ved byggeriets afslutning, hvor der godkendes en endelig  

 anskaffelsessum på grundlag af et revideret byggeregnskab.
 6. Udfyldelse af skemaets enkelte felter.
 Ad 1. Identifikation.
 Feltet udfyldes ved ansøgning om tilsagn.
 Under Ejendommens ejer anføres navnet på den selvejende institution eller  

 den almennyttige afdeling, som ejer den ejendom, der skal renoveres.
 Ejendommens matrikelbetegnelse angives.
Beliggenhedskommunen anføres.
Beliggenhedskommunen er den kommune, hvor  

 den selvejende institution eller den almennyttige afdeling med ungdomsboliger  

 er beliggende.
 Forretningsførerens navn mv. anføres.
 Ad 2. Oplysning om lejemål og lejestigning.
 Feltet udfyldes ved ansøgning om tilsagn.
Antallet af værelsesenheder, eller for ældre byggerier normalværelser  

 anføres.
Det anføres endvidere, hvor mange ungdomsboliger, der omfattes af  

 ansøgningen samt bruttoetagearealet.
Der anføres endvidere, hvor stor en lejestigning kommunalbestyrelsen har  

 godkendt, som følge af arbejderne udførelse.
Godkender kommunalbestyrelsen et  

 andet beløb, end det der er anført af bygherren, skal det fremgå af pkt. 7.
 Ad 3. Økonomi.
Der gælder ikke noget rammebeløb for tilsagn til renoveringsarbejder, men  

 kommunalbestyrelsen kan kun godkende nødvendige udgifter til arbejdernes  

 gennemførelse.
Kommunalbestyrelsen vurderer, om udgifterne til udførelse af  

 arbejderne hver især er rimelige, og om udgifterne er nødvendige og  

 hensigtsmæssige under hensyn til gennemførelsen af de nødvendige  

 foranstaltninger.
Kommunalbestyrelsen vurderer endvidere, om arbejderne  

 udføres på den mest hensigtsmæssige måde, herunder om en byggeskades omfang  

 er tilstrækkeligt belyst.
Kommunalbestyrelsen kan således kræve, at bygherren  

 foretager yderligere undersøgelser af bygningens tilstand, forinden der ydes  

 støtte.
 Ved tilsagn udfyldes den del af feltet, som bærer overskriften tilsagn.
 Ved påbegyndelse udfyldes den del af feltet, som vedrører påbegyndelse.  

 Det samme gælder ved byggeriets afslutning.
Kommunalbestyrelsen kan kræve en yderligere specifikation af oplysninger.  

 Dette kan være påkrævet til en afklaring af, om der i projektet indeholdes  

 udgifter til forbedrings-, fornyelses- eller vedligeholdelsesarbejder.
Det er  

 kommunalbestyrelsen, der påser, at der ikke ydes støtte til disse arbejder.
Der er en generel frist på 6 måneder fra arbejdernes aflevering for  

 indsendelse af byggeregnskab.
Hvis kommunalbestyrelsen i den enkelte sag har  

 fastsat en anden frist, må kommunen fastsætte vilkår for udgifter, der ikke  

 kan afholdes inden fristens udløb.
 Ad 4. Udbud.
 Feltet udfyldes, når der ansøges om godkendelse af en anskaffelsessum  

 forud for byggeriets påbegyndelse.
 Ad 5. Byggeriets datoer.
Datoerne for forventet påbegyndelse og aflevering af byggearbejderne  

 angives ved påbegyndelsen af byggeriet.
Det samme gælder oplysningen om den  

 forventede byggeperiode.
 Ved byggeriets afslutning oplyses de faktiske datoer og den faktiske  

 længde af byggeperioden.
 Ad 6. Bygherrens underskrift og dato.
Ved udfyldelse af skemaet ved ansøgning om tilsagn underskrives skemaet af  

 bygherren.
Det samme gælder ved ansøgning om godkendelse af en  

 anskaffelsessum ved påbegyndelse og afslutning af byggeriet.
 Ad 7. Kommunalbestyrelsens erklæringer overfor Bygge- og  

 Boligstyrelsen.
Samtidig med at kommunalbestyrelsen overfor bygherren henholdsvis meddeler  

 tilsagn/godkender anskaffelsessum ved byggeriets påbegyndelse/godkender  

 endelig anskaffelsessum på grundlag af et byggeregnskab, fremsendes en kopi  

 af skemaet påført de nødvendige erklæringer overfor Bygge- og Boligstyrelsen,  

 til styrelsens orientering.
Skemaet skal være rettet ind i overensstemmelse  

 med kommunens godkendelse.
 Kommunalbestyrelsen har mulighed for at fremkomme med eventuelle  

 bemærkninger til støtteansøgningen forud for tilsagn.
Kommunalbestyrelsen skal underrette bygherren skriftligt om tilsagnet og  

 vilkårene herfor, godkendelse af anskaffelsessum ved påbegyndelse og  

 afslutning af byggeriet.
Det er ikke tilstrækkeligt, at kommunalbestyrelsens  

 godkendelse påføres som en underskrift på skemaet, eller bygherren på anden  

 måde orienteres om, at kommunalbestyrelsen behandler ansøgningen.
 Godkender kommunalbestyrelsen mindre anskaffelsessummer end ansøgt af  

 bygherren, skal der anføres en begrundelse herfor og en klagevejledning  

 (kommunalbestyrelsens afgørelse er endelig efter § 15 i  

 renoveringsbekendtgørelsen).
Der sker alene en skriftlig indberetning af skemaet.
Der indberettes ikke  

 til BOSSINF-STB, som ved opførelse af støttet byggeri.
