Bekendtgørelse om udbetaling af  

 støtte efter lov om byfornyelse I medfør af §  76 i lov om byfornyelse jf. lovbekendtgørelse  

 nr. 897 af 25. september 2000, som ændret ved lov nr. 1255 af 20.  

 december 2000, fastsættes:
Udbetaling af forbedringstilskud § 1. Kommunalbestyrelsen anmoder via det  

 administrative edb-system til registrering af sager efter lov om byfornyelse  

 Finansstyrelsen om at iværksætte udbetaling af forbedringstilskud  

 samtidig med godkendelsen af regnskabet for ombygningen.
 § 2. Udbetaling sker kvartalsvis bagud.  

 Forbedringstilskud udbetales første gang ved udgangen af det kvartal,  

 der følger mindst en måned efter udbetalingsanmodningen, jf. §  

 1.
 Stk. 2. Udbetaling af forbedringstilskud sker til en af  

 ejendommens ejer anvist konto i et pengeinstitut.
 Stk. 3. Udbetaling sker med frigørende virkning  

 til den ejer, som på udbetalingstidspunktet er registreret som ejer i  

 Finansstyrelsen.
 § 3. Ejere, som modtager forbedringstilskud i  

 henhold til lov om byfornyelse, har pligt  til straks at give oplysning til  

 kommunalbestyrelsen, hvis en støttet bolig skifter status fra bolig  

 til erhverv eller fra udlejningsbolig til ejerbolig.
 Stk. 2. Kommunalbestyrelsen videregiver straks  

 oplysninger om statusskift, jf. stk. 1, til Finansstyrelsen.
Udbetaling af tabserstatning og engangstilskud § 4. Kommunalbestyrelsen udbetaler engangstilskud  

 og tabserstatning, jf. lov om byfornyelse § 61 a og § 62, straks når  

 byggeregnskabet er godkendt.
 Stk. 2. Udbetaling af tabserstatning sker med  

 frigørende virkning til en af ejeren anvist konto i et  

 pengeinstitut.
 Stk. 3. Har kommunalbestyrelsen stillet garanti for  

 byggelån, jf. lov om byfornyelse § 65, skal ske udbetaling af  

 tabserstatning og engangstilskud direkte til den garanterede konto til  

 nedbringelse af det garanterede lån.
A conto udbetaling af støtte § 5. Kommunalbestyrelsen kan beslutte, at der  

 udbetales a conto forbedringstilskud, tabserstatning og engangstilskud til  

 støtteberettigede arbejder efter kap. 3 og 9 i lov om  

 byfornyelse.
 Stk. 2. Kommunalbestyrelsen påser i forbindelse med  

 sin beslutning om a conto udbetaling af støtte, at betingelserne  

 herfor er opfyldt.
 Stk. 3. Kommunalbestyrelsen anmoder via det  

 administrative edb-system til registrering af sager efter lov om byfornyelse  

 Finansstyrelsen om at iværksætte a conto udbetaling af  

 forbedringstilskud.
§ 6. A conto udbetaling af forbedringstilskud,  

 tabserstatning og engangstilskud kan ske 1)	når de støtteberettigede arbejder er færdiggjort,  

 og 2)	når en etape er færdiggjort.
 Stk. 2. De i stk. 1 omtalte arbejder og etaper anses for  

 færdiggjort, når arbejdet i det væsentlige er afsluttet,  

 således at bygningen eller den pågældende enhed på ny  

 kan gå i drift.
 Stk. 3. Ved en etape, jf. stk. 1, nr. 2, forstås en  

 selvstændig funktionsdygtig enhed af byggeriet.
 § 7. A conto forbedringstilskud, tabserstatning og  

 engangstilskud kan udbetales inden for 80 pct. af tilsagnet til de  

 støtteberettigede udgifter til henholdsvis værdiforøgende  

 forbedringer og ombygningstab.
 Stk. 2. A conto udbetaling af tabserstatning til  

 kommunalt ejede ejendomme kan ske indenfor 80 pct. af tilsagnet til de  

 støtteberettigede udgifter til ombygningstab fratrukket den  

 refunderede moms på de afholdte udgifter vedrørende hele  

 ombygningen, med fradrag af forbedringsudgifter, jf. lov om byfornyelse, jf.  

 lovbekendtgørelse nr. 897 af 25. september 2000, som ændret ved  

  lov nr. 1255 af 20. december 2000, § 88, stk. 3.
 § 8. A conto forbedringstilskud udbetales med  

 virkning fra arbejdernes færdiggørelse.
 § 9. Udbetaling af a conto forbedringstilskud sker  

 efter bestemmelserne i §§ 1-3.
 Stk. 2. Udbetaling af a conto tabserstatning og  

 engangstilskud sker efter bestemmelsen i § 4.
Ikrafttrædelse § 10. Bekendtgørelsen træder i kraft  

 den 21. februar 2001.
 Stk. 2. Bekendtgørelsen har virkning for  

 beslutninger efter lov om byfornyelse, hvortil kommunalbestyrelsen hjemtager  

 bindende tilsagnsramme om offentlig støtte efter den 31. december  

 2000.
 Stk. 3. Bekendtgørelsen har endvidere virkning for  

 udbetaling af tabserstatning til ejendomme, der er omfattet af en beslutning  

 efter lov om byfornyelse og boligforbedring eller lov om byfornyelse, hvortil  

 der er hjemtaget bindende tilsagnsramme før den 1. januar 2001, og  

 hvor der ikke forinden er optaget endeligt lån eller a conto lån  

 til finansiering af ombygningstab og nedrivningsudgifter.
 Stk. 4. Bekendtgørelsen har endelig virkning for  

 udbetaling af forbedringstilskud til private udlejningsejendomme, hvor ejeren  

 har valgt finansiering, støtte og lejefastsættelse efter  

 bestemmelserne i § 2, stk. 4, i lov nr. 1255 af 20. december 2000.
Stk. 5. Samtidig ophæves bekendtgørelse nr.  

 463 af 14. juni 1999 om a conto låneoptagelse til bygningsfornyelse  

 m.v.
Bekendtgørelsen har dog fortsat virkning for sager, som  

 finansieres efter lov om byfornyelse, jf. lovbekendtgørelse nr. 897 af  

 25. september 2000 samt efter lov om byfornyelse og boligforbedring, jf.  

 lovbekendtgørelse nr. 820 af 15. september 1994 med senere  

 ændringer.
