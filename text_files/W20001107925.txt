Kendelse fra Pressenævnet i sag nr.  

 14/2000 Bjarne Strikert har som advokat for K ved skrivelse af 27.  

 januar 2000 anmodet om genoptagelse af Pressenævnets sag nr.135/1999  

 vedrørende K's klage over nogle artikler bragt i Nordjyske  

 Stiftstidende den 28. og 29. oktober 1999.
 Ved Pressenævnets kendelse afsagt den 15. december  

 1999 blev klagen ikke taget til følge, og nævnet udtalte  

 følgende:
"Klageren er sigtet i en selskabstømmersag, hvor  

 der er nedlagt navneforbud efter bestemmelsen i retsplejelovens § 31, stk. 3.  

 Det falder uden for Pressenævnets kompetence at tage stilling til, om  

 et sådant navneforbud er overtrådt, idet dette  

 spørgsmål henhører under domstolene.
Pressenævnet  

 henleder herved opmærksomheden på, at en eventuel  

 overtrædelse af et navneforbud ikke i sig selv indebærer en  

 overtrædelse af reglerne for god presseskik.
 Det forhold, at bladet har bragt oplysninger om, at  

 klageren er sigtet i en ikke nærmere defineret  

 selskabstømmersag, og at han samtidig var en af personerne bag et af  

 Finanstilsynet godkendt fondsmæglerselskab, finder Pressenævnet,  

 på baggrund af den offentlige interesse der er knyttet til sagen, ikke  

 anledning til at kritisere.
Da bladet både telefonisk og ved personligt  

 fremmøde på klagerens bopæl har forsøgt at  

 forelægge ham de måske skadelige og/eller krænkende  

 oplysninger, har bladet ikke tilsidesat god presseskik." Klageren har til støtte for anmodningen om  

 genoptagelse fremsendt skrivelse af 20. januar 2000 fra K til advokat Bjarne  

 Strickert, hvoraf det bl.a. fremgår, at K har talt med journalist  Kim  

  Selsø fra Nordjyske Stiftstidende, der har vedkendt sig, at han  

 forgæves forsøgte at kontakte K den 28. oktober 1999, kl.  

 9.30.
 Klageren har endvidere fremsendt kopi af skrivelse af 21.  

 januar 2000 fra advokat Bjarne Strikert til Nordjyske Stiftstidende, hvoraf  

 det bl.a. fremgår, at man anmoder om bladets kommentarer til  

 oplysningen om, hvornår journalisten havde forsøgt at kontakte  

 K.
 Klageren har endelig fremsendt skrivelse af 25. januar  

 2000 fra Nordjyske Stiftstidende til advokat Bjarne Strikert, hvoraf  

 fremgår: "Jeg skal hermed bekræfte modtagelsen af Deres brev af  

 21. januar 2000 uden at knytte yderligere kommentarer hertil".
 Klageren har på baggrund af denne korrespondance  

 anmodet om genoptagelse af sag nr. 135/1999.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9.  

 februar 1998 om forretningsordenen for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmål om eventuel genoptagelse af  

 sagen.
 Det fremgår af den korrespondance, som klageren har  

 fremsendt til Pressenævnet, at bladet først anmodede om K's  

 kommentarer den 28. oktober 1999. Det fremgår endvidere, at bladet ikke  

 har kommentarer til denne oplysning.
Pressenævnet finder derfor, at det ikke kan  

 udelukkes, at der er er fremkommet nye oplysninger, som kan være af  

 betydning for sagens afgørelse.
Begæringen om genoptagelse tages  

 derfor til følge.
 Afsagt den 11. februar 2000.
